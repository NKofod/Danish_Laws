{
    "id": 99885,
    "title": "Forslag til folketingsbeslutning om overdragelse af ansvaret for den grundlæggende civilregistrering til en offentlig myndighed",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 123",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 27. marts 2007 af  \r\n\r\n Simon Emil Ammitzbøll (RV), Bente Dahl (RV),  \r\n\r\n Lone Dybkjær (RV), Marianne Jelved (RV) og  \r\n\r\n Niels Helveg Petersen (RV)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n overdragelse af ansvaret for den grundlæggende civilregistrering til en  \r\n\r\n offentlig  \r\n\r\n myndighed  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til snarest muligt og senest i  \r\n\r\n folketingsåret 2007-08 at fremsætte de nødvendige lovforslag med henblik på  \r\n\r\n at  \r\n\r\n flytte ansvaret for civilregistreringen fra folkekirken til en offentlig  \r\n\r\n instans,  \r\n\r\n f.eks. kommunerne.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n Forslaget er en genfremsættelse af beslutningsforslag B 126 fra  \r\n\r\n folketingsåret 2005-06 (Folketingstidende 2005-06, forhandlingerne side 6722  \r\n\r\n og  \r\n\r\n tillæg A side 7719).  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Den historiske baggrund for den nuværende  \r\n\r\n situation  \r\n\r\n</P>  \r\n\r\n<P class=\"Tekst9\">  \r\n\r\n Den grundlæggende civilregistrering i Danmark sker ved  \r\n\r\n anmeldelse til folkekirkens ministerialbøger, dog med undtagelse af  \r\n\r\n Sønderjylland, hvor civilregistreringen foretages i kommunalt regi.  \r\n\r\n</P>  \r\n\r\n<P class=\"Tekst9\">  \r\n\r\n Af historiske årsager har det i Danmark været trossamfundenes  \r\n\r\n opgave at varetage civilregistreringen. Indtil 1968 havde alle af de  \r\n\r\n anerkendte  \r\n\r\n trossamfunds ministerialbøger borgerlig retsvirkning på lige fod med  \r\n\r\n folkekirkens.  \r\n\r\n Da folkekirken således allerede bogførte langt størstedelen af den danske  \r\n\r\n befolkning, blev det af praktiske hensyn ved indførelse af CPR-registeret  \r\n\r\n bestemt, at folkekirkens register skulle danne grundlag for CPR-registeret,  \r\n\r\n og ved  \r\n\r\n lov nr. 225 af 31. maj 1968 blev det bestemt, at alle fødsler og dødsfald,  \r\n\r\n der  \r\n\r\n finder sted i Danmark, skal anmeldes til folkekirkens ministerialbøger.  \r\n\r\n</P>  \r\n\r\n<P class=\"Tekst9\">  \r\n\r\n I foråret 2005 behandlede og vedtog Folketinget en ny navnelov  \r\n\r\n (lov nr. 524 af 24. juni 2005), som medførte at samtlige danskere uanset  \r\n\r\n trosforhold skal registrere navneændringer i folkekirken og ikke som hidtil  \r\n\r\n kan  \r\n\r\n registrere disse hos statsamtet. Dermed har folkekirken fået overdraget  \r\n\r\n yderligere ansvar i forbindelse med civilregistreringen &#150; til trods for  \r\n\r\n protesterne fra medlemmer af de religiøse mindretal.  \r\n\r\n</P>  \r\n\r\n<P class=\"Tekst9\">  \r\n\r\n I Norge sker den grundlæggende civilregistrering til  \r\n\r\n folkeregistret og i Sverige til Riksskatteverket, jf.  \r\n\r\n §  \r\n\r\n 20-spørgsmål S 1717 fra folketingsåret 2004-05, 2. samling.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Principielle overvejelser  \r\n\r\n</P>  \r\n\r\n<P class=\"Tekst9\">  \r\n\r\n Årsagerne til at lade folkekirken forestå civilregistreringen  \r\n\r\n har primært været af praktisk karakter. Argumentet for, at folkekirkens  \r\n\r\n ansvar  \r\n\r\n for civilregistrering ikke skulle være krænkende for religiøse mindretal, har  \r\n\r\n tilsvarende primært været, at selve civilregistreringen udelukkende er et  \r\n\r\n offentligretligt  \r\n\r\n anliggende, og at der derfor hverken er tale om nogen bekendende eller  \r\n\r\n forkyndende handling. Argumenterne har således lydt, at besøget hos  \r\n\r\n folkekirken  \r\n\r\n &#150; eller selve registreringen, for man kan også sende papirerne og dermed  \r\n\r\n undgå  \r\n\r\n et besøg på det lokale sognekontor &#150; ikke kunne opfattes som krænkende  \r\n\r\n for  \r\n\r\n ikkefolkekirkemedlemmer. Det er imidlertid efter forslagsstillernes  \r\n\r\n opfattelse  \r\n\r\n ikke op til flertallet at bestemme, hvad et mindretal skal opfatte som  \r\n\r\n diskriminerende.  \r\n\r\n</P>  \r\n\r\n<P class=\"Tekst9\">  \r\n\r\n Mange ikkefolkekirkemedlemmer føler sig krænkede ved at skulle registreres  \r\n\r\n hos et for dem fremmed trossamfund. Flere ægtepar fra baptistkirken har gjort  \r\n\r\n sig skyldige i civil ulydighed ved at nægte at registrere deres nyfødte børn  \r\n\r\n hos folkekirken. En række frikirker har givet udtryk for et ønske, om at  \r\n\r\n ansvaret for civilregistreringen fjernes fra folkekirken. Endelig har en  \r\n\r\n gruppe  \r\n\r\n katolikker anlagt sag mod staten, og selv om denne sag i første omgang er  \r\n\r\n faldet ud til statens fordel, er selve søgsmålet et glimrende udtryk for, at  \r\n\r\n mindretallet  \r\n\r\n føler sig krænket. Sagen er i øvrigt berammet i Højesteret den 8. oktober  \r\n\r\n 2007.  \r\n\r\n</P>  \r\n\r\n<P class=\"Tekst9\">  \r\n\r\n Den rådgivende komité under Europarådet har gentagne gange,  \r\n\r\n senest den 11. maj 2005, givet udtryk for, at civilregistreringen inden for  \r\n\r\n den  \r\n\r\n eksisterende folkekirkeordning er i strid med Europarådets rammekonvention om  \r\n\r\n beskyttelse af nationale mindretal, og har anbefalet Danmark at gennemføre  \r\n\r\n ændringer, således at ingen personer, som ikke er medlemmer af den danske  \r\n\r\n folkekirke, er tvunget til at lade sig registrere hos folkekirken.  \r\n\r\n</P>  \r\n\r\n<P class=\"Tekst9\">  \r\n\r\n Kirkeminister Bertel Haarder besluttede den 4. maj 2005 at  \r\n\r\n oprette en central postboks, hvortil ikke-folkekirkemedlemmer kan sende  \r\n\r\n papirer  \r\n\r\n angående registrering af fødsler. Selve registreringen vil dog forsat blive  \r\n\r\n foretaget i folkekirkens ministerialbøger. På denne baggrund finder  \r\n\r\n kirkeministeren  \r\n\r\n (ifølge § 20-spørgsmål S 1498 fra folketingsåret 2004-05, 2. samling), at  \r\n\r\n »der  \r\n\r\n samlet set udvises ganske stor imødekommenhed over for de få nybagte  \r\n\r\n forældre,  \r\n\r\n som af den ene eller anden grund har givet udtryk for at have et problem med  \r\n\r\n at  \r\n\r\n møde op hos &#150; eller skrive direkte til &#150; ministerialbogsføreren i  \r\n\r\n moderens  \r\n\r\n bopælssogn«. Eftersom der ikke er givet nogen mulighed for at blive  \r\n\r\n civilregistreret på en måde, som overhovedet ikke inddrager de folkekirkelige  \r\n\r\n ministerialbøger, finder forslagsstillerne, at dette svar fra ministeren er  \r\n\r\n ude  \r\n\r\n af trit med det legitime ønske, som flere religiøse mindretal har fremført.  \r\n\r\n Den  \r\n\r\n centrale postboks er en administrativ komplikation, som ikke løser det  \r\n\r\n grundlæggende principielle problem. Postboksen afhjælper i øvrigt udelukkende  \r\n\r\n problemer vedrørende civilregistreringen ved fødsler og altså ikke de  \r\n\r\n problemer,  \r\n\r\n ikkemedlemmer af folkekirken måtte have med at registrere dødsanmeldelser  \r\n\r\n eller  \r\n\r\n navneændringer i folkekirken. Dermed er den administrative forvirring noget  \r\n\r\n nær  \r\n\r\n komplet.  \r\n\r\n</P>  \r\n\r\n<P class=\"Tekst9\">  \r\n\r\n I Sønderjylland ligger ansvaret for civilregistrering i  \r\n\r\n kommunerne. Sønderjylland er dermed det eneste sted, hvor den danske stat har  \r\n\r\n været og er parat til at udvise fuld forståelse for et mindretals følelser,  \r\n\r\n uanset  \r\n\r\n hvor irrationelle de måtte være. Hvis ansvaret for civilregistreringen blev  \r\n\r\n flyttet fra folkekirken til kommunerne i hele landet, ville det altså betyde  \r\n\r\n en  \r\n\r\n juridisk, administrativ og principiel ligestilling ikke kun mellem personer  \r\n\r\n fra  \r\n\r\n forskellige trossamfund (inklusive de personer, som står helt uden for et  \r\n\r\n trossamfund), men også mellem Sønderjylland og resten af Danmark.  \r\n\r\n</P>  \r\n\r\n<P class=\"Tekst9\">  \r\n\r\n Det krænker ikke folkekirken at overdrage ansvaret for  \r\n\r\n civilregistreringen til en offentlig myndighed. Der er tale om en rent  \r\n\r\n civilretlig opgave. Flere folkekirkepræster og menighedsrådsformænd har givet  \r\n\r\n udtryk for, at civilregistreringen er en byrde (se f.eks. Kristeligt  \r\n\r\n Dagblad&nbsp;den 2. maj&nbsp;2005, artikel af Anders Nørgaard, og Kristeligt  \r\n\r\n Dagblad&nbsp;den 5. april&nbsp;2005, artikel af Bent Dahl Jensen), og  \r\n\r\n samtidig  \r\n\r\n har flere af landets biskopper givet udtryk for, at de er villige til at lade  \r\n\r\n kommunale kontorer tage sig af civilregistreringen.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Praktiske konsekvenser af at fjerne den  \r\n\r\n civile grundregistrering fra folkekirken  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget tager ikke endegyldigt stilling til,  \r\n\r\n hvilken myndighed der skal overtage den grundlæggende civilregistrering, men  \r\n\r\n forslagsstillerne finder, at den nye kommunestruktur gør det naturligt at  \r\n\r\n samle  \r\n\r\n opgaverne hos kommunerne, for pas og kørekort er allerede flyttet til  \r\n\r\n kommunerne. Alt i alt vil det betyde, at målet om én indgang til det  \r\n\r\n offentlige  \r\n\r\n er tættere på at blive opfyldt.  \r\n\r\n</P>  \r\n\r\n<P class=\"Tekst9\">  \r\n\r\n Forslaget vil betyde en administrativ og juridisk forenkling af  \r\n\r\n ansvaret for den grundlæggende civilregistrering. I dag tildeles nyfødte et  \r\n\r\n cpr-nummer  \r\n\r\n på hospitalet (eller af jordemoderen) straks efter fødslen, og kommunerne  \r\n\r\n registrerer udlændinge, som tager længerevarende eller permanent ophold i  \r\n\r\n Danmark. Det betyder, at der er mindst tre myndigheder involveret i den  \r\n\r\n grundlæggende civilregistrering i Danmark. Det forekommer forslagsstillerne  \r\n\r\n absurd, at adresseændringer skal registreres gennem kommunen, mens  \r\n\r\n navneændringer,  \r\n\r\n fødsler og dødsfald skal registreres gennem folkekirken, ligesom det afhænger  \r\n\r\n af, om en person bliver født i Danmark eller flytter til Danmark senere i  \r\n\r\n livet, om indgangen til folkeregisteret er gennem folkekirken eller kommunen.  \r\n\r\n</P>  \r\n\r\n<P class=\"Tekst9\">  \r\n\r\n Den nye navnelov har pålagt folkekirken nye byrdefulde opgaver  \r\n\r\n i forbindelse med navneændringer. F.eks. forsvandt kommunernes adgang til at  \r\n\r\n registrere navneforandring i forbindelse med borgerlig vielse. Flere stifter  \r\n\r\n gjorde i høringssvarene rede for, at liberaliseringen af navneloven medførte  \r\n\r\n en  \r\n\r\n væsentligt øget arbejdsbyrde for ministerialbogsføreren. Dette understreger  \r\n\r\n urimeligheden i, at en civilretlig opgave overlades til folkekirken.  \r\n\r\n</P>  \r\n\r\n<P class=\"Tekst9\">  \r\n\r\n Der kan være en engangsudgift ved at flytte den grundlæggende  \r\n\r\n civilregistrering fra folkekirken til en offentlig myndighed. Dog må man  \r\n\r\n antage,  \r\n\r\n at denne engangsudgift er blevet væsentlig mindre efter indførelsen af den  \r\n\r\n nye,  \r\n\r\n elektroniske kirkebog, da det elektroniske system principielt bør kunne  \r\n\r\n overtages af den relevante offentlige myndighed. Forslagsstillerne er desuden  \r\n\r\n opmærksomme på, at kommunerne allerede registrerer f.eks. udlændinge og  \r\n\r\n adresseændringer.  \r\n\r\n Kommunerne besidder altså allerede et elektronisk system, som kan registrere  \r\n\r\n dele  \r\n\r\n af de oplysninger, som ligger til grund for CPR-registeret. Forslagsstillerne  \r\n\r\n vil ikke tage endelig stilling til, om kommunernes registreringssystem skal  \r\n\r\n udvides, eller om den offentlige myndighed, som overtager ansvaret for  \r\n\r\n civilregistreringen, skal overtage det elektroniske system, som indgår i Den  \r\n\r\n Ny  \r\n\r\n Kirkebog (DNK), og om dette i så fald bør ske mod betaling til folkekirken.  \r\n\r\n Forslagsstillerne vil dog understrege, at folkekirken under alle  \r\n\r\n omstændigheder  \r\n\r\n har behov for et system til at registrere medlemmer, og forslagsstillerne  \r\n\r\n finder på den baggrund, at det højst kan komme på tale at refundere en del af  \r\n\r\n udgifterne ved etableringen af DNK. De samlede udgifter ved etablering af DNK  \r\n\r\n blev budgetteret til 136 mio. kr. (målt i 1997-priser). Budgettet omfattede  \r\n\r\n bl.a. anskaffelse af it-udstyr til de kirkebogsførende sognepræster og  \r\n\r\n kordegne,  \r\n\r\n udbygning af et lukket folkekirkeligt datanet, udvikling af nødvendige  \r\n\r\n programmer, uddannelse af kirkebogsførere samt overførsel af data fra  \r\n\r\n kirkebøgerne til den nye database. Såvel tidsplanen som budgettet blev  \r\n\r\n overholdt (kilde: pressemeddelelse fra Kirkeministeriet den 14. december  \r\n\r\n 2001).  \r\n\r\n Kirkeminister Bertel Haarder har bekræftet, at DNK i dag er eneste system til  \r\n\r\n medlemsregistrering i folkekirken, samt at folkekirkerne i Sønderjylland også  \r\n\r\n benytter DNK (se f.eks. § 20-spørgsmål S 1715 fra folketingsåret 2005-06, 2.  \r\n\r\n samling). Folkekirken vil således fremover i DNK have et glimrende redskab  \r\n\r\n til  \r\n\r\n medlemsregistrering, uanset om den grundlæggende civilregistrering lægges  \r\n\r\n over til  \r\n\r\n en anden offentlig myndighed.  \r\n\r\n</P>  \r\n\r\n<P class=\"Tekst9\">  \r\n\r\n Folkekirken skal fortsat registrere de ca. 80 pct. af den  \r\n\r\n danske befolkning, som er medlemmer af folkekirken, selv om  \r\n\r\n civilregistreringen  \r\n\r\n bliver flyttet til en offentlig myndighed. Dette fører til et argument om, at  \r\n\r\n en ændring af den eksisterende ordning vil føre til dobbeltregistrering og  \r\n\r\n også  \r\n\r\n øgede udgifter for folkekirken, som dermed selv skal finansiere sin  \r\n\r\n medlemsregistrering over kirkeskatten. Forslagsstillerne mener dog for det  \r\n\r\n første at have dokumenteret, at der allerede i dag finder en  \r\n\r\n dobbeltregistrering sted i og med, at både hospitalet/jordemoderen,  \r\n\r\n folkekirken  \r\n\r\n og kommunen &#150; og i visse tilfælde endda et af de ni anerkendte  \r\n\r\n trossamfund &#150; er  \r\n\r\n involverede i den grundlæggende civilregistrering. For det andet mener  \r\n\r\n forslagsstillerne,  \r\n\r\n at alle trossamfund bør finansiere egen medlemsregistrering. At folkekirken  \r\n\r\n har  \r\n\r\n mange medlemmer, er kun glædeligt for folkekirken og bør ikke give anledning  \r\n\r\n til yderligere privilegier på bekostning af medlemmer af andre trossamfund  \r\n\r\n eller personer, som ikke er medlemmer af noget trossamfund.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Simon Emil Ammitzbøll  \r\n\r\n</B>  \r\n\r\n (RV):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om overdragelse af ansvaret for den grundlæggende  \r\n\r\n civilregistrering til en offentlig myndighed.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 123).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 123",
            "stateLabel": "Bortfaldet",
            "references": [
                {
                    "shortName": "2006/1 BSF 123",
                    "title": "Forslag til folketingsbeslutning om overdragelse af ansvaret for den grundlæggende civilregistrering til en offentlig myndighed",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99885,
                    "eliUri": "/eli/ft/20061BB00123",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b123/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/03/2007"
        },
        {
            "displayName": "Accession",
            "displayValue": "20061BB00123"
        },
        {
            "displayName": "Entydig dokumentidentifikation",
            "displayValue": "AX009242"
        },
        {
            "displayName": "Dato for førstegangsindlæggelse",
            "displayValue": "27/03/2007"
        },
        {
            "displayName": "Dato for indlæggelse",
            "displayValue": "27/03/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}