{
    "id": 1073,
    "title": "Vejledning om indsattes adgang til at medtage, besidde og råde over egne genstande og penge i kriminalforsorgens institutioner",
    "documentTypeId": "180",
    "isSagsforlobPeriodValid": true,
    "shortName": "VEJ nr 75 af 16/05/2001",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Vejledning om indsattes adgang til at medtage,  \r\n\r\n besidde og r&aring;de over egne genstande og penge i kriminalforsorgens  \r\n\r\n institutioner</P>  \r\n\r\n</FONT>  \r\n\r\n<P>&nbsp;</P>  \r\n\r\n<B><P ALIGN=\"JUSTIFY\" ID=\"T1\">1.</B> Reglerne om indsattes egne penge og  \r\n\r\n genstande findes i § 36 i straffuldbyrdelsesloven. I medf&oslash;r af § 36,  \r\n\r\n stk. 2 og 3, er udstedt bekendtg&oslash;relse om indsattes adgang til at  \r\n\r\n medtage, besidde og r&aring;de over egne genstande og penge i  \r\n\r\n kriminalforsorgens institutioner (genstandsbekendtg&oslash;relsen). Loven og  \r\n\r\n bekendtg&oslash;relsen tr&aelig;der i kraft den 1. juli 2001.</P>  \r\n\r\n<P ALIGN=\"JUSTIFY\">Bekendtg&oslash;relsen g&aelig;lder for personer, der  \r\n\r\n udst&aring;r f&aelig;ngselsstraf eller forvaring, samt for  \r\n\r\n varet&aelig;gtsarrestanter i Kriminalforsorgens f&aelig;ngsler og  \r\n\r\n arresthusene. I pensionerne vil beboerne i overensstemmelse med § 36 i  \r\n\r\n straffuldbyrdelsesloven have ret til at medtage, besidde og r&aring;de over  \r\n\r\n egne genstande i institutionen, medmindre dette er uforeneligt med ordens-  \r\n\r\n eller sikkerhedsm&aelig;ssige hensyn. Efter § 3 i bekendtg&oslash;relsen kan  \r\n\r\n pensionens leder fasts&aelig;tte regler om udlevering af egne genstande. I  \r\n\r\n &oslash;vrigt foruds&aelig;ttes det, at sp&oslash;rgsm&aring;let om beboernes  \r\n\r\n adgang til at medtage, besidde og r&aring;de over egne genstande og penge  \r\n\r\n reguleres i forbindelse med institutionens husorden m.v.</P>  \r\n\r\n<P ALIGN=\"JUSTIFY\">Denne vejledning har til form&aring;l at orientere om  \r\n\r\n v&aelig;sentlige fortolkningsbidrag knyttet til enkelte af  \r\n\r\n bekendtg&oslash;relsens bestemmelser. Der er s&aring;ledes ikke tale om en  \r\n\r\n samlet gennemgang af reglerne.</P>  \r\n\r\n<B><P ALIGN=\"JUSTIFY\" ID=\"T2\">2. </B>Det fremg&aring;r af  \r\n\r\n straffuldbyrdelseslovens § 36, stk. 1, at en indsat har ret til at medtage,  \r\n\r\n besidde og r&aring;de over egne genstande i institutionen, medmindre dette er  \r\n\r\n uforeneligt med ordens- eller sikkerhedsm&aelig;ssige hensyn. Det  \r\n\r\n fremg&aring;r af straffuldbyrdelseslovens bem&aelig;rkninger, at reglen er  \r\n\r\n udtryk for et kompromis mellem to modstridende hensyn. Det ene er  \r\n\r\n normaliseringshensynet. Det andet er hensynet til sikkerhed og orden,  \r\n\r\n herunder navnlig hensynet til at beskytte &quot;svage&quot; indsatte. Desuden  \r\n\r\n kan fremh&aelig;ves den generelle sikkerhed for medindsatte og personalet og  \r\n\r\n institutionens sikkerhed for, at de indsatte ikke kan indsmugle, skjule og  \r\n\r\n handle med ulovlige genstande. Endvidere kan der n&aelig;vnes  \r\n\r\n foranstaltninger mod brand og st&oslash;j.</P>  \r\n\r\n<P ALIGN=\"JUSTIFY\">Udgangspunktet i straffuldbyrdelsesloven er s&aring;ledes,  \r\n\r\n at en indsat har ret til at medtage, besidde og r&aring;de over egne  \r\n\r\n genstande i institutionen. Begr&aelig;nsninger i denne ret skal v&aelig;re  \r\n\r\n begrundet med, at retten er uforenelig med ordens- og sikkerhedsm&aelig;ssige  \r\n\r\n hensyn.</P>  \r\n\r\n<B><P ALIGN=\"JUSTIFY\" ID=\"T3\">3. </B>Efter bekendtg&oslash;relsens § 2, stk.  \r\n\r\n 1, nr. 2, m&aring; der ikke udleveres genstande, som kan benyttes i  \r\n\r\n forbindelse med misbrug af euforiserende stoffer og andre stoffer, der er  \r\n\r\n forbudt efter den almindelige lovgivning. Forbuddet omfatter eksempelvis  \r\n\r\n spr&oslash;jter, kanyler, hashpiber og lignende.</P>  \r\n\r\n<B><P ALIGN=\"JUSTIFY\" ID=\"T4\">4. </B>En lang r&aelig;kke genstande vil kunne  \r\n\r\n benyttes som v&aring;ben og dermed n&aelig;gtes udleveret i medf&oslash;r af  \r\n\r\n bekendtg&oslash;relsens § 2, stk. 1, nr. 4. Afg&oslash;relse af, om en  \r\n\r\n genstand skal forbydes udleveret med denne begrundelse, m&aring; bero  \r\n\r\n p&aring; en konkret vurdering, hvori b&oslash;r indg&aring; en afvejning af  \r\n\r\n p&aring; den ene side genstandens farlighed ved eventuel benyttelse som  \r\n\r\n v&aring;ben, p&aring; den anden side hvor vigtig genstandens benyttelse -  \r\n\r\n p&aring; lovlig vis - er for den indsattes dagligdag.</P>  \r\n\r\n<B><P ALIGN=\"JUSTIFY\" ID=\"T5\">5. </B>Ved &quot;s&aelig;rlige  \r\n\r\n omst&aelig;ndigheder&quot;, der kan bevirke, at medicin undtagelsesvis  \r\n\r\n udleveres til indsatte efter § 2, stk. 1, nr. 9, er navnlig t&aelig;nkt  \r\n\r\n p&aring; tilf&aelig;lde, hvor den indsatte af l&aelig;ge er ordineret medicin  \r\n\r\n imod livstruende tilstande som for eksempel hjertesygdomme eller HIV.  \r\n\r\n Institutionen b&oslash;r i disse tilf&aelig;lde forlange dokumentation i form  \r\n\r\n af recept og identifikation af medicinen som hidr&oslash;rende fra apotek  \r\n\r\n eller hospital.</P>  \r\n\r\n<B><P ALIGN=\"JUSTIFY\" ID=\"T6\">6. </B>Som det fremg&aring;r af  \r\n\r\n bekendtg&oslash;relsens § 2, stk. 1, nr. 12, kan der ikke udleveres  \r\n\r\n t&oslash;j og andre genstande, der kan virke som en magtdemonstration over  \r\n\r\n for andre. </P>  \r\n\r\n<P ALIGN=\"JUSTIFY\">Baggrunden for forbuddet er problemerne med negativt  \r\n\r\n st&aelig;rke indsatte i visse magtgrupper. Forbuddet omfatter veste,  \r\n\r\n pandeb&aring;nd, h&aring;ndledsremme og lignede, som er forbeholdt medlemmer  \r\n\r\n og st&oslash;ttepersoner til s&aring;danne magtgrupper. Forbuddet vil  \r\n\r\n ogs&aring; kunne omfatte T-shirts og lignende med slogans og/eller symboler,  \r\n\r\n som kan erhverves af alle, forudsat at det vurderes, at de  \r\n\r\n p&aring;g&aelig;ldende genstande i den konkrete situation er egnede til at  \r\n\r\n virke som en magtdemonstration.</P>  \r\n\r\n<P ALIGN=\"JUSTIFY\">Det fremg&aring;r endvidere af bekendtg&oslash;relsens §  \r\n\r\n 2, stk. 1, nr. 13, at der heller ikke kan udleveres t&oslash;j og andre  \r\n\r\n genstande med racistiske eller andre st&aelig;rkt kr&aelig;nkende symboler  \r\n\r\n eller slogans. </P>  \r\n\r\n<P ALIGN=\"JUSTIFY\">Baggrunden for forbuddet er, at indsatte b&oslash;r  \r\n\r\n beskyttes mod, at medindsatte b&aelig;rer t&oslash;j m.v., som vil kunne  \r\n\r\n medvirke til at forst&aelig;rke racistiske tendenser m.v. blandt de indsatte.  \r\n\r\n Dette g&aelig;lder uanset, at de p&aring;g&aelig;ldende genstande ikke er  \r\n\r\n ulovlige efter straffelovens bestemmelser. Forbuddet omfatter t&oslash;j og  \r\n\r\n lignende effekter, som de indsatte har mulighed for at b&aelig;re p&aring;  \r\n\r\n sig i institutionen. Derimod er udsmykningsgenstande og lignende, som er  \r\n\r\n beregnet til at anvendes i de indsattes opholdsrum, som udgangspunkt ikke  \r\n\r\n omfattet. Hvis det er p&aring;kr&aelig;vet at forbyde s&aring;danne effekter,  \r\n\r\n vil den enkelte institution i medf&oslash;r af bekendtg&oslash;relsens § 3  \r\n\r\n kunne fasts&aelig;tte generelle begr&aelig;nsninger for udleveringen.  \r\n\r\n Institutionen b&oslash;r dog, af hensyn til grundlovens frihedsrettigheder,  \r\n\r\n herunder s&aelig;rligt ytringsfriheden, v&aelig;re tilbageholdende med hensyn  \r\n\r\n til at forbyde udlevering af b&oslash;ger, tidsskrifter og lignende.</P>  \r\n\r\n<B><P ALIGN=\"JUSTIFY\" ID=\"T7\">7.</B> Som det fremg&aring;r af  \r\n\r\n bekendtg&oslash;relsens § 2, stk. 4, kan der i skolens regi stilles computere  \r\n\r\n til r&aring;dighed for indsatte i lukkede f&aelig;ngsler, s&aring;fremt  \r\n\r\n s&aelig;rlige uddannelses- eller arbejdsm&aelig;ssige hensyn i det enkelte  \r\n\r\n tilf&aelig;lde taler derfor. Computernes diskettedrev skal v&aelig;re  \r\n\r\n forsynet med l&aring;s, og der m&aring; ikke anvendes disketter som  \r\n\r\n lagringsmedie. </P>  \r\n\r\n<P ALIGN=\"JUSTIFY\">Det fremg&aring;r endvidere, at indsatte, der ikke har  \r\n\r\n mulighed for at udarbejde sine opgaver inden for det tidsrum, hvor  \r\n\r\n undervisningslokalet er tilg&aelig;ngeligt, undtagelsesvis kan f&aring;  \r\n\r\n tilladelse til at f&aring; udleveret en computer til opstilling p&aring; egen  \r\n\r\n celle. Udleveringen betinges i givet fald af</P>  \r\n\r\n<OL>  \r\n\r\n<P ALIGN=\"JUSTIFY\"><LI>at personalet til enhver tid skal have mulighed for at  \r\n\r\n g&oslash;re sig bekendt med, hvilke programmer m.v., der er p&aring;  \r\n\r\n computeren, og</LI></P>  \r\n\r\n<P ALIGN=\"JUSTIFY\"><LI VALUE=1>at personalet til enhver tid skal kunne slette  \r\n\r\n harddisken (programmer m.v.), n&aring;r ordens- og sikkerhedsm&aelig;ssige  \r\n\r\n hensyn taler derfor, eller for at forebygge risiko for strafbare  \r\n\r\n handlinger.</LI></P></OL>  \r\n\r\n<P ALIGN=\"JUSTIFY\">Som det fremg&aring;r af bekendtg&oslash;relsens § 2, stk.  \r\n\r\n 6, kan der ikke udleveres fjernsyn i arresthusene og K&oslash;benhavns  \r\n\r\n F&aelig;ngsler.</P>  \r\n\r\n<P ALIGN=\"JUSTIFY\">Baggrunden herfor er udover risikoen for indsmugling af  \r\n\r\n ulovlige effekter et &oslash;nske om at hindre u&oslash;nsket kommunikation  \r\n\r\n ved hj&aelig;lp af tekst-tv.</P>  \r\n\r\n<P ALIGN=\"JUSTIFY\">Indsatte, som ikke har adgang til at se fjernsyn, har ret  \r\n\r\n til at leje et fjernsyn. Justitsministeriet, Direktoratet for  \r\n\r\n Kriminalforsorgen, fasts&aelig;tter maksimumpriser for udlejning af fjernsyn.  \r\n\r\n Da tekst-tv kan benyttes til at give meddelelser til de indsatte, m&aring;  \r\n\r\n fjernsyn, som udlejes til de indsatte, ikke kunne anvendes til at vise  \r\n\r\n tekst-tv.</P>  \r\n\r\n<B><P ALIGN=\"JUSTIFY\" ID=\"T8\">8. </B>Institutionens leder skal if&oslash;lge  \r\n\r\n bekendtg&oslash;relsens § 3 fasts&aelig;tte n&aelig;rmere regler om  \r\n\r\n udlevering af indsattes egne genstande p&aring; baggrund af de ovenfor under  \r\n\r\n pkt. 1 n&aelig;vnte hensyn. Institutionens leder kan i denne forbindelse  \r\n\r\n fasts&aelig;tte yderligere generelle begr&aelig;nsninger under hensyn til  \r\n\r\n forholdene i den enkelte institution, herunder med hensyn til de udleverede  \r\n\r\n genstandes st&oslash;rrelse, antal og art m.v. Det b&oslash;r  \r\n\r\n tilstr&aelig;bes, at reglerne udformes s&aring;ledes, at ensartede  \r\n\r\n tilf&aelig;lde s&aring; vidt muligt behandles ens fra institution til  \r\n\r\n institution.</P>  \r\n\r\n<P ALIGN=\"JUSTIFY\">Der vil i denne forbindelse kunne fasts&aelig;ttes regler  \r\n\r\n med henblik p&aring; at forhindre k&oslash;bmandsvirksomhed og lignende  \r\n\r\n blandt de indsatte, f.eks. s&aring;ledes, at der fasts&aelig;ttes en  \r\n\r\n gr&aelig;nse for den samlede v&aelig;rdi af nydelsesmidler og penge, som den  \r\n\r\n indsatte er i besiddelse af, jf. endvidere bekendtg&oslash;relsens § 14.</P>  \r\n\r\n<P ALIGN=\"JUSTIFY\">De regler, som fasts&aelig;ttes af institutionens leder,  \r\n\r\n b&oslash;r blandt andet indeholde retningslinjer om udlevering af  \r\n\r\n f&oslash;lgende genstande:</P><DIR>  \r\n\r\n<P>1)&#9;M&oslash;bler, kondiredskaber, hobbyv&aelig;rkt&oslash;j og  \r\n\r\n lignende.</P>  \r\n\r\n<P>2)&#9;B&oslash;ger, aviser, tidsskrifter, ugeblade og lignende.</P>  \r\n\r\n<P>3)&#9;Videoapparater, dvd-maskiner, tv-spil, dvd-film, disketter til  \r\n\r\n tv-spil og lignende.</P>  \r\n\r\n<P>4)&#9;Dekodere.</P>  \r\n\r\n<P>5)&#9;B&aring;ndoptagere med mikrofon.</P>  \r\n\r\n<P>6)&#9;Husdyr.</P>  \r\n\r\n<P>7)&#9;Kassetteb&aring;nd, videob&aring;nd og lignende. Udlevering af disse  \r\n\r\n genstande til varet&aelig;gtsarrestanter, der er isoleret af hensyn til  \r\n\r\n efterforskningen, kan kun ske med tilladelse fra politiet.</P></DIR>  \r\n\r\n<P ALIGN=\"JUSTIFY\">F&oslash;lgende genstande b&oslash;r normalt kunne  \r\n\r\n udleveres:</P><DIR>  \r\n\r\n<P>1)&#9;Ting til personligt brug (f.eks. barbergrej, tegneb&oslash;ger,  \r\n\r\n lommeb&oslash;ger, briller, ringe, ure, smykker, kuglepenne, piber og  \r\n\r\n lightere).</P>  \r\n\r\n<P>2)&#9;Mindre ting til brug i fritiden (f.eks. skrivemaskiner, visse  \r\n\r\n hobbymaterialer og musikinstrumenter).</P>  \r\n\r\n<P>3)&#9;Mindre ting til brug i den indsattes opholdsrum (f.eks. bordlampe,  \r\n\r\n dug, billeder, fotografier).</P>  \r\n\r\n<P>4)&#9;T&oslash;j til dagligt brug.</P>  \r\n\r\n<P>5)&#9;Visse personlige papirer.</P></DIR>  \r\n\r\n<P ALIGN=\"JUSTIFY\">Endvidere b&oslash;r arbejdsmaterialer, studiematerialer  \r\n\r\n og lignende normalt kunne udleveres til indsatte, der har tilladelse til  \r\n\r\n selvforskaffet arbejde, selvstudium eller lignende.</P>  \r\n\r\n<P ALIGN=\"JUSTIFY\">Af sikkerheds- og ordensm&aelig;ssige grunde, herunder  \r\n\r\n navnlig p&aring; grund af risikoen for indsmugling, kan der i &oslash;vrigt  \r\n\r\n fasts&aelig;ttes begr&aelig;nsninger med hensyn til udlevering af blandt  \r\n\r\n andet b&oslash;ger, tidsskrifter m.v. </P>  \r\n\r\n<P ALIGN=\"JUSTIFY\">Radioer, cd-afspillere, b&aring;ndoptagere uden mikrofon,  \r\n\r\n cd&#146;er, b&aring;nd og lignende b&oslash;r normalt kunne udleveres, hvis  \r\n\r\n forholdene i institutionen tillader det.</P>  \r\n\r\n<P ALIGN=\"JUSTIFY\">Det bem&aelig;rkes, at politiet kan bestemme, at der af  \r\n\r\n hensyn til varet&aelig;gtsf&aelig;ngslingens &oslash;jemed skal foretages  \r\n\r\n begr&aelig;nsninger med hensyn til udlevering af genstande.  \r\n\r\n Varet&aelig;gtsarrestanten kan forlange, at sp&oslash;rgsm&aring;let om,  \r\n\r\n hvorvidt s&aring;danne begr&aelig;nsninger kan opretholdes, forel&aelig;gges  \r\n\r\n for retten, jf. retsplejelovens § 773 og bekendtg&oslash;relsens § 1, stk.  \r\n\r\n 2.</P>  \r\n\r\n<P ALIGN=\"JUSTIFY\">For s&aring; vidt ang&aring;r genstande, der ikke er  \r\n\r\n omfattet af de fastsatte regler eller reglerne i bekendtg&oslash;relsen,  \r\n\r\n m&aring; institutionens leder eller den, der bemyndiges dertil, i det enkelte  \r\n\r\n tilf&aelig;lde vurdere, om udlevering er uforeneligt med ordens- og  \r\n\r\n sikkerhedsm&aelig;ssige hensyn, jf. bekendtg&oslash;relsens § 4.</P>  \r\n\r\n<B><P ALIGN=\"JUSTIFY\" ID=\"T9\">9. </B>Det fremg&aring;r af  \r\n\r\n bekendtg&oslash;relsens § 5, stk. 2, at institutionens leder kan  \r\n\r\n fasts&aelig;tte regler om, at elektriske apparater, herunder tv, radio og  \r\n\r\n lignende, i tilf&aelig;lde, hvor institutionen ikke selv kan foretage en  \r\n\r\n tilstr&aelig;kkelig unders&oslash;gelse af apparatet, kun kan udleveres  \r\n\r\n p&aring; betingelse af, at den indsatte betaler for unders&oslash;gelsen.</P>  \r\n\r\n<P ALIGN=\"JUSTIFY\">Bestemmelsen vil blandt andet omfatte tilf&aelig;lde, hvor  \r\n\r\n baggrunden for, at institutionen ikke selv kan foretage en  \r\n\r\n tilstr&aelig;kkelig unders&oslash;gelse af apparatet er, at der er risiko  \r\n\r\n for, at institutionen i forbindelse med unders&oslash;gelsen vil kunne  \r\n\r\n &oslash;del&aelig;gge eller beskadige apparatet.</P>  \r\n\r\n<B><P ALIGN=\"JUSTIFY\" ID=\"T10\">10. </B>Bestemmelsen i bekendtg&oslash;relsens  \r\n\r\n § 6, hvorefter indsatte ikke kan s&aelig;lge, bytte, udleje, bortgive eller  \r\n\r\n udsende genstande, der er registrerede, jf. § 17, er fastsat med henblik  \r\n\r\n p&aring; at begr&aelig;nse handel i institutionerne, herunder s&aelig;rligt  \r\n\r\n for at beskytte svage indsatte. Reglen om, at genstande ikke kan sendes ud af  \r\n\r\n institutionen, sigter imod at undg&aring;, at indsatte kan omg&aring;  \r\n\r\n forbuddet mod handel, f.eks. ved at en leverand&oslash;r af euforiserende  \r\n\r\n stoffer f&aring;r tilsendt effekter som betaling.</P>  \r\n\r\n<B><P ALIGN=\"JUSTIFY\" ID=\"T11\">11. </B>Reglerne om indsattes adgang til at  \r\n\r\n medtage, besidde og r&aring;de over egne penge bygger modsat reglerne om  \r\n\r\n indsattes egne genstande p&aring; en foruds&aelig;tning om, at de indsatte  \r\n\r\n som udgangspunkt ikke har ret til at medtage egne penge, men alene kan  \r\n\r\n besidde og r&aring;de over penge, som de har modtaget som vederlag for  \r\n\r\n besk&aelig;ftigelse i institutionen.</P>  \r\n\r\n<P ALIGN=\"JUSTIFY\">De fastsatte regler har blandt andet baggrund i et  \r\n\r\n &oslash;nske om at begr&aelig;nse muligheden for salg af narkotika og andre  \r\n\r\n ulovlige effekter i institutionen.</P>  \r\n\r\n<P ALIGN=\"JUSTIFY\">Reglerne bygger i et vist omfang p&aring; en sondring  \r\n\r\n mellem forskellige &quot;former&quot; for penge, herunder blandt andet  \r\n\r\n medbragte og tilsendte penge overfor arbejdspenge, selvforplejnings- og  \r\n\r\n selvforvaltningsbel&oslash;b m.v. Penge, der er medtaget ved  \r\n\r\n overf&oslash;rsel fra en anden institution, b&oslash;r anses som  \r\n\r\n arbejdspenge, hvis det kan godtg&oslash;res, at der er tale om arbejdspenge  \r\n\r\n (sygevederlag) fra en anden institution. Uanset at det ikke kan  \r\n\r\n godtg&oslash;res, at der er tale om arbejdspenge, anses mindst et  \r\n\r\n bel&oslash;b, som svarer til en uges indtjening p&aring; grundbel&oslash;b,  \r\n\r\n som arbejdspenge. Penge, der er medbragt efter udgang, b&oslash;r ligeledes  \r\n\r\n anses som arbejdspenge. Dette g&aelig;lder dog h&oslash;jst for et  \r\n\r\n bel&oslash;b, der svarer til, hvad den indsatte har medbragt af arbejdspenge  \r\n\r\n til brug under udgangen.</P>  \r\n\r\n<B><P ALIGN=\"JUSTIFY\" ID=\"T12\">12. </B>Som det fremg&aring;r af  \r\n\r\n bekendtg&oslash;relsens § 14, fasts&aelig;tter institutionens leder under  \r\n\r\n hensyn til forholdene i den enkelte institution n&aelig;rmere regler om  \r\n\r\n anvendelse af penge i institutionen. Det b&oslash;r tilstr&aelig;bes, at  \r\n\r\n reglerne udformes s&aring;ledes, at ensartede tilf&aelig;lde s&aring; vidt  \r\n\r\n muligt behandles ens fra institution til institution.</P>  \r\n\r\n<P ALIGN=\"JUSTIFY\">For s&aring; vidt ang&aring;r fasts&aelig;ttelse af regler  \r\n\r\n med henblik p&aring; at begr&aelig;nse k&oslash;bmandsvirksomhed og lignende  \r\n\r\n blandt de indsatte henvises til pkt. 8. </P>  \r\n\r\n<P ALIGN=\"JUSTIFY\">De indsatte b&oslash;r normalt have mulighed for at bruge  \r\n\r\n penge blandt andet til anskaffelse af genstande til personligt brug og udstyr  \r\n\r\n til eget opholdsrum. Desuden b&oslash;r der normalt kunne k&oslash;bes  \r\n\r\n nydelsesmidler (tobak, kaffe, slik, alkoholfrie drikkevarer, frugt  m.v.), og  \r\n\r\n hvis der er selvforplejning i institutionen, vil der naturligvis endvidere  \r\n\r\n kunne anvendes penge til indk&oslash;b i denne forbindelse.</P>  \r\n\r\n<B><P ALIGN=\"JUSTIFY\" ID=\"T13\">13. </B>Det fremg&aring;r af  \r\n\r\n bekendtg&oslash;relsens § 20, stk. 3, at ved frav&aelig;r, der skyldes  \r\n\r\n undvigelse eller udeblivelse, skal institutionen opbevare de  \r\n\r\n p&aring;g&aelig;ldende genstande i mindst 1 &aring;r. Efter udl&oslash;bet af  \r\n\r\n denne frist kan genstandene afleveres til politiet. Hvis der er tale om  \r\n\r\n genstande, der &aring;benbart er v&aelig;rdil&oslash;se, vil der i stedet  \r\n\r\n kunne ske destruktion, eventuelt efter n&aelig;rmere aftale med politiet.</P>  \r\n\r\n<B><P ALIGN=\"JUSTIFY\" ID=\"T14\">14. </B>Det fremg&aring;r af  \r\n\r\n bekendtg&oslash;relsens § 22, at genstande, som en indsat ikke medtager ved  \r\n\r\n l&oslash;sladelsen, skal opbevares af institutionen i mindst 3 m&aring;neder.  \r\n\r\n Efter udl&oslash;bet af denne frist kan genstandene inddrages til  \r\n\r\n nyttigg&oslash;relse i institutionen, s&aelig;lges p&aring; offentlig auktion  \r\n\r\n eller destrueres.</P>  \r\n\r\n<P ALIGN=\"JUSTIFY\">Den indsatte skal ved ankomsten til institutionen  \r\n\r\n orienteres herom. Denne orientering kan gives p&aring; den erkl&aelig;ring,  \r\n\r\n som den indsatte efter bekendtg&oslash;relsens § 16, stk. 2, skal underskrive  \r\n\r\n i forbindelse med gennemgang af den indsattes genstande.</P>  \r\n\r\n<P ALIGN=\"JUSTIFY\">Ved l&oslash;sladelsen b&oslash;r den indsatte erindres  \r\n\r\n om, hvad der vil ske med genstande, som ikke medtages fra institutionen. Hvis  \r\n\r\n der er tale om genstande, som i medf&oslash;r af bekendtg&oslash;relsens §  \r\n\r\n 18, stk. 2, er opf&oslash;rt p&aring; en liste over registrerede genstande,  \r\n\r\n vil det desuden v&aelig;re hensigtsm&aelig;ssigt, at det noteres p&aring;  \r\n\r\n denne liste, at den indsatte ved l&oslash;sladelsen er orienteret om, at  \r\n\r\n bestemte genstande ikke er medtaget og derfor vil kunne inddrages,  \r\n\r\n s&aelig;lges eller destrueres efter udl&oslash;bet af ovenn&aelig;vnte  \r\n\r\n frist.</P>  \r\n\r\n<P ALIGN=\"JUSTIFY\">Det bem&aelig;rkes i denne forbindelse, at hvis der er  \r\n\r\n tale om genstande, som den indsatte har glemt i institutionen, b&oslash;r  \r\n\r\n institutionen s&oslash;ge at rette henvendelse til den  \r\n\r\n p&aring;g&aelig;ldende, f&oslash;r genstandene eventuelt inddrages,  \r\n\r\n s&aelig;lges eller destrueres.</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Justitsministeriet, Direktoratet for  \r\n\r\n Kriminalforsorgen, den 16. maj 2001</I></P>  \r\n\r\n<P CLASS=SIGN1 ALIGN=\"CENTER\">William Rentzmann</P>  \r\n\r\n<P CLASS=SIGN2 ALIGN=\"RIGHT\">/Jakob Schiøler</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/2001"
        },
        {
            "displayName": "Accession",
            "displayValue": "C20010007560"
        },
        {
            "displayName": "Entydig dokumentidentifikation",
            "displayValue": "AA001454"
        },
        {
            "displayName": "Dato for førstegangsindlæggelse",
            "displayValue": "25/05/2001"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "16/05/2001"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 00-182-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}