{
    "id": 58319,
    "title": "Cirkulære om offentlige boksekampe (Til politidirektøren i København og politimestrene) ",
    "documentTypeId": "140",
    "isSagsforlobPeriodValid": false,
    "shortName": "CIR nr 181 af 20/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om offentlige boksekampe </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til politidirektøren i København og  \r\n\r\n politimestrene) </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Offentlige boksekampe må ifølge  \r\n\r\n politivedtægterne ikke finde sted uden politiets tilladelse. Tilladelsen kan  \r\n\r\n kun meddeles under de betingelser, som er nævnt i §§ 2-13. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Kampen skal overværes af en læge, hvis  \r\n\r\n forskrifter og påbud skal efterkommes. Lægen, der skal have tilladelse til  \r\n\r\n selvstændigt virke som læge, godkendes af politiet efter indstilling fra  \r\n\r\n arrangørerne, eventuelt efter at politiet har indhentet en udtalelse hos  \r\n\r\n Sundhedsstyrelsen eller embedslægeinstitutionen. Lægens honorar udredes af  \r\n\r\n arrangørerne. </P>  \r\n\r\n<P>Nærmere regler om stævnelægers pligter og beføjelser er fastsat af  \r\n\r\n Sundhedsstyrelsen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Kampen må ikke finde sted, medmindre der for  \r\n\r\n hver bokser fremlægges en startbog/licens ført i overensstemmelse med  \r\n\r\n reglerne i bilag 1. (Regler om udstedelse af startbøger/licens til brug ved  \r\n\r\n konkurrenceboksning). Dette gælder dog ikke udenlandske boksere, for så vidt  \r\n\r\n de pågældende bokseres forbund ikke har indført startbog eller anden  \r\n\r\n tilsvarende dokumentation. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Kampen skal kontrolleres af en kampleder, som  \r\n\r\n har erklæret sig indforstået med at følge forskrifterne i bilag 2. (Instruks  \r\n\r\n for kampledere). </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I kampe mellem amatørboksere skal deltagerne  \r\n\r\n være fyldt 11 år. </P>  \r\n\r\n<P>Som drengebokser regnes enhver bokser, som i kalenderåret fylder 11 år,  \r\n\r\n men ikke 14 år. Som ungdomsbokser regnes enhver bokser, som i kalenderåret  \r\n\r\n fylder 14 år, men ikke 17 år. Som juniorbokser regnes enhver bokser, som i  \r\n\r\n kalenderåret fylder 17 år, men ikke 19 år. </P>  \r\n\r\n<P>I kampe, hvori drenge- og/eller ungdomsboksere deltager, må der højst være  \r\n\r\n 2 års aldersforskel mellem deltagerne. </P>  \r\n\r\n<P CLASS=STK> <I>Stk. 2. </I> I kampe mellem professionelle boksere skal  \r\n\r\n deltagerne være fyldt 21 år. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Kampe må ikke finde sted mellem boksere, hvis  \r\n\r\n vægtforskel er større en vægtforskellen mellem øverste og nederste vægtgrænse  \r\n\r\n for nogen af de klasser, hvortil de pågældende boksere hører. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ingen bokser må deltage i mere end een kamp  \r\n\r\n inden for samme døgn og højst 2 kampe inden for en uge. For deltagere i de  \r\n\r\n årlige mesterskabsstævner kan Dansk Amatør Bokse-Unions lokalunioner dog  \r\n\r\n tillade, at en bokser ved de nævnte stævner deltager i indtil 3 kampe i løbet  \r\n\r\n af en weekend. Dette sidste gælder dog ikke drenge- og ungdomsboksere. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En bokser må højst bokse 20 kampe i en sæson,  \r\n\r\n bortset fra repræsentative kampe. </P>  \r\n\r\n<P CLASS=STK> <I>Stk. 2. </I> En juniorbokser må højst bokse 15 kampe i en  \r\n\r\n sæson, bortset fra repræsentative kampe. </P>  \r\n\r\n<P CLASS=STK> <I>Stk. 3. </I> Drenge- og ungdomsboksere må højst bokse 10  \r\n\r\n kampe i en sæson, heri indbefattet mesterskaber og repræsentative kampe. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I kampe mellem amatørboksere må der højst bokses  \r\n\r\n 3 omgange a 3 minutter med et minuts pause mellem hver omgang. I  \r\n\r\n internationale kampe, bortset fra turneringer, må der dog højst bokses 4  \r\n\r\n omgange a 3 minutter eller 6 omgange a 2 minutter med et minuts pause mellem  \r\n\r\n hver omgang. </P>  \r\n\r\n<P CLASS=STK> <I>Stk. 2. </I> I kampe mellem drenge- eller ungdomsboksere må  \r\n\r\n der højst bokses 3 omgange a 2 minutter med et minuts pause mellem hver  \r\n\r\n omgang. </P>  \r\n\r\n<P CLASS=STK> <I>Stk. 3. </I> I kampe mellem professionelle boksere må der  \r\n\r\n højst bokses 12 omgange a 3 minutter med et minuts pause mellem hver omgang.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Boksere, der vejer 67 kg eller derunder, skal  \r\n\r\n benytte boksehandsker, der vejer mindst 8 ounces (227,2 g). Boksere, der  \r\n\r\n vejer over 67 kg, skal benytte boksehandsker, der vejer mindst 10 ounces  \r\n\r\n (283,5 g). </P>  \r\n\r\n<P CLASS=STK> <I>Stk. 2. </I> Amatørboksere skal benytte individuelt  \r\n\r\n tilpasset boksehjelm. </P>  \r\n\r\n<P CLASS=STK> <I>Stk. 3. </I> Boksere skal benytte individuelt tilpasset  \r\n\r\n tandbeskytter. </P>  \r\n\r\n<P CLASS=STK> <I>Stk. 4. </I> Boksere skal anvende skridtbeskytter. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Boksere, der er fyldt 30 år eller har bokset  \r\n\r\n 100 kampe, skal gennemgå en neurologisk speciallægeundersøgelse og en  \r\n\r\n øjenlægeundersøgelse. </P>  \r\n\r\n<P CLASS=STK> <I>Stk. 2. </I> Undersøgelserne skal gentages, når bokseren har  \r\n\r\n bokset 150 kampe og herefter efter hver 25. kamp. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Kampe mellem drenge- og ungdomsboksere skal  \r\n\r\n afgøres på point. Tælling er ikke tilladt i kampe mellem drenge- og  \r\n\r\n ungdomsboksere. Standses en kamp før tid, gives sejren til den bokser, som  \r\n\r\n førte i point, da kampen blev afbrudt. Dette gælder dog ikke, såfremt  \r\n\r\n bokseren eller hans sekundant opgiver, eller hvis kamplederen standser kampen  \r\n\r\n på grund af en deltagers åbenbare underlegenhed eller ved diskvalifikation. I  \r\n\r\n sådanne tilfælde gives sejren til modstanderen. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ringen, dvs. den indhegnede kampplads, skal  \r\n\r\n være mindst 4,9 m og højst 6,10 m i kvadrat og indhegnet med 3 tove, som  \r\n\r\n holdes af stolper. Disse må ikke have skarpe hjørner. Der skal være 3 tove i  \r\n\r\n en tykkelse på min. 3 cm og max. 5 cm, stramt trukket fra hjørne til hjørne i  \r\n\r\n henholdsvis 40 cm, 80 cm og 130 cms højde. Tovene skal dækkes med et blødt  \r\n\r\n eller glat materiale. Tovene skal sammenbindes på hver side med samme  \r\n\r\n interval med to stykker tætvævet kanvas i 3-4 cms bredde. Stykkerne må ikke  \r\n\r\n glide langs tovet. </P>  \r\n\r\n<P>Ringen skal anbringes på et plant gulv uden fremspring. Den skal være  \r\n\r\n forsynet med et 1,5 til 1,9 cm tykt underlag af filt, gummi eller andet  \r\n\r\n elastisk materiale, hvorover der skal være stramt udspændt sejldug. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Cirkulæret træder i kraft den 1. september  \r\n\r\n 1990. Samtidig ophæves Justitsministeriets cirkulære nr. 139 af 17. august  \r\n\r\n 1978. </P>  \r\n\r\n<P> <I>Justitsministeriet den 20. december 1989</I>  </P>  \r\n\r\n<P>HANS ENGELL </P>  \r\n\r\n<P>/Hans-Viggo Jensen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Regler om udstedelse af startbøger/licens til brug ved konkurrenceboksning  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ingen bokser må deltage i konkurrenceboksning  \r\n\r\n uden at fremlægge en gyldig startbog/licens. Startbogen/licensen, der skal  \r\n\r\n være forsynet med et fotografi af bokseren, udstedes af henholdsvis Dansk  \r\n\r\n Amatør Bokse-Union (bokseforbundet eller eventuelt af lokalunionen) og Dansk  \r\n\r\n Professionelt Bokse-Forbund. Oplysning om udfaldet af en forudgående  \r\n\r\n lægeundersøgelse, herunder specificeret oplysning om forhold af betydning for  \r\n\r\n bedømmelsen af bokserens sundhedsmæssige egnethed til konkurrenceboksning,  \r\n\r\n skal indeholdes i startbogen/licensen. </P>  \r\n\r\n<P CLASS=STK> <I>Stk. 2. </I> Startbogen/licensen skal indeholde oplysning om  \r\n\r\n udfaldet af den neurologiske speciallægeundersøgelse og  \r\n\r\n øjenlægeundersøgelsen. </P>  \r\n\r\n<P CLASS=STK> <I>Stk. 3. </I> Bokseforbundet, for Dansk Amatør Bokse-Unions  \r\n\r\n vedkommende efter indstilling fra sin rådgivende læge, kan nægte at udstede  \r\n\r\n eller godkende startbog/licens til en bokser, hvis bokseren skønnes at  \r\n\r\n udsætte sig selv for en særlig risiko ved at bokse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Startbogen/licensen skal indeholde notater om  \r\n\r\n tidspunkt og sted for alle bokserens kampe samt om udfaldet af disse.  \r\n\r\n Endvidere skal den indeholde oplysning om eventuelle karantæner og om lægens  \r\n\r\n mulige anmærkninger. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Startbogen/licensen skal godkendes hvert år, og  \r\n\r\n forud for godkendelsen skal foretages en ny lægeundersøgelse af den  \r\n\r\n pågældende bokser. </P>  \r\n\r\n<P CLASS=STK> <I>Stk. 2. </I> Startbogen/licensen kan ikke godkendes, hvis  \r\n\r\n betingelserne om den neurologiske speciallægeundersøgelse og  \r\n\r\n øjenlægeundersøgelsen ikke er overholdt. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Dansk Amatør Bokse-Union skal på grundlag af  \r\n\r\n startbøgerne føre et centralt register over alle kampboksere. I dette  \r\n\r\n register skal også optages oplysninger om karantæner m.v. ifølge de  \r\n\r\n stævneskemaer, som umiddelbart efter hvert stævnes afholdelse skal indsendes  \r\n\r\n til forbundet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Startbogen/licensen skal indeholde en af  \r\n\r\n Sundhedsstyrelsen affattet oversigt over de særlige risici ved boksningen,  \r\n\r\n herunder en advarsel om, at overtrædelse af de lægelige karantænebestemmelser  \r\n\r\n medfører betydelig risiko for varige skader. </P>  \r\n\r\n</DIV>  \r\n\r\n<P>Bilag 2 </P>  \r\n\r\n<P>Instruks for kampledere </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kamplederen skal påse, at de betingelser, som  \r\n\r\n politiet har stillet i medfør af Justitsministeriets cirkulære om offentlige  \r\n\r\n boksekampe for afholdelse af stævnet, er opfyldt. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Kamplederen skal i tilfælde, hvor en bokser ikke  \r\n\r\n tidligere har deltaget i konkurrencekampe sikre sig, at bokseren har modtaget  \r\n\r\n mindst 4 måneders forudgående bokseundervisning. Oplysning herom skal  \r\n\r\n indeholdes i startbogen. Såfremt dette ikke er tilfældet, skal kamplederen  \r\n\r\n nedlægge forbud mod, at den pågældende deltager i kampen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Kamplederen bør være opmærksom på, om der  \r\n\r\n foreligger doping hos nogen af de boksere, som er anmeldt til stævnet. Får  \r\n\r\n kamplederen mistanke herom, skal kamplederen henlede stævnelægens  \r\n\r\n opmærksomhed på forholdet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Kamplederen skal i tilfælde, hvor en bokser ikke  \r\n\r\n tidligere har deltaget i konkurrencekampe, være særlig opmærksom på bokserens  \r\n\r\n tekniske færdighed. Såfremt denne er åbenbar utilstrækkelig, skal kamplederen  \r\n\r\n standse kampen og idømme bokseren &#187;teknisk karantæne&#171; i indtil 4  \r\n\r\n måneder. En sådan karantæne udelukker bokseren fra deltagelse i nyt stævne i  \r\n\r\n tiden indtil karantænefristens udløb, men medfører - i modsætning til  \r\n\r\n almindelig karantæne - ikke udelukkelse fra træning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Kamplederen skal iøvrigt iagttage følgende  \r\n\r\n regler for karantænepålæg under kampe: </P>  \r\n\r\n<UL CLASS=PLAIN-LIST>  \r\n\r\n<LI>1) En bokser, som er slået ud eller har fået en hård medfart, skal  \r\n\r\n pålægges en karantæne af mindst 4 ugers varighed. Ved hård medfart forstås,  \r\n\r\n at bokseren som følge af gentagne hårde stød mod hovedet virker omtåget  \r\n\r\n (&#187;groggy&#171;) eller på anden måde medtaget, selvom disse stød ikke har  \r\n\r\n medført egentlig bevidstløshed. </LI>  \r\n\r\n<LI>2) Såfremt en bokser har modtaget 2 karantænepålæg inden for en periode  \r\n\r\n på 3 måneder, kan bokseren ikke få tilladelse til at bokse før 3 måneder  \r\n\r\n efter udløbet af den anden karantæne. </LI>  \r\n\r\n<LI>3) Såfremt en bokser har modtaget 3 karantænepålæg inden for en periode  \r\n\r\n af et år, kan bokseren ikke få tilladelse til at bokse førend et år efter  \r\n\r\n idømmelsen af den tredie karantæne. </LI>  \r\n\r\n</UL>  \r\n\r\n<P>Karantænepålægget omfatter i de ovennævnte tilfælde deltagelse i såvel  \r\n\r\n konkurrenceboksning som træning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Kamplederen skal følge stævnelægens anvisninger.  \r\n\r\n Kamplederens opmærksomhed henledes på, at stævnelægen har en selvstændig  \r\n\r\n beføjelse til at forlange en kamp standset, ligesom stævnelægen kan idømme  \r\n\r\n karantæne. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/1990"
        },
        {
            "displayName": "Accession",
            "displayValue": "C19890018109"
        },
        {
            "displayName": "Entydig dokumentidentifikation",
            "displayValue": "CM017261"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "181"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "20/12/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin. 2.kt. 1989-9011-11"
        },
        {
            "displayName": "Stikord",
            "displayValue": "BOKSECIRKULÆRET"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}