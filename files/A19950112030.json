{
    "id": 46976,
    "title": "Lov om erstatning for lægemiddelskader",
    "documentTypeId": "10",
    "isSagsforlobPeriodValid": false,
    "shortName": "LOV nr 1120 af 20/12/1995",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Lovens anvendelsesområde</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Erstatningsudmåling m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Erstatningsordningens finansiering</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Sagernes behandling</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Forældelsesbestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Ikrafttrædelses- og ændringsbestemmelser m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om erstatning for lægemiddelskader </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens anvendelsesområde </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Til patienter, der påføres fysisk skade som  \r\n\r\n følge af egenskaber ved lægemidler, der er anvendt ved undersøgelse,  \r\n\r\n behandling eller lignende (lægemiddelskade), ydes erstatning efter reglerne i  \r\n\r\n denne lov. Det samme gælder for efterladte til sådanne patienter. </P>  \r\n\r\n<P CLASS=STK> <I>Stk. 2. </I> Med patienter sidestilles personer, der  \r\n\r\n deltager i kliniske afprøvninger af lægemidler (biomedicinske forsøg), der  \r\n\r\n ikke indgår som led i diagnostik eller behandling af personens sygdom. Det  \r\n\r\n samme gælder for vævs-, organ- og vævsvæskedonorer. Til forsøgspersoner og  \r\n\r\n donorer, der er omfattet af bestemmelsen, ydes også erstatning for psykisk  \r\n\r\n skade. </P>  \r\n\r\n<P CLASS=STK> <I>Stk. 3. </I> Med lægemiddelskade sidestilles skade  \r\n\r\n forårsaget af et lægemiddel på en person, der plejer eller behandler den, til  \r\n\r\n hvem et lægemiddel er ordineret. Erstatning ydes kun i det omfang, skaden  \r\n\r\n ikke dækkes af lov om forsikring mod følger af arbejdsskade. </P>  \r\n\r\n<P CLASS=STK> <I>Stk. 4. </I> Sundhedsministeren kan fastsætte nærmere regler  \r\n\r\n om, hvilke skader efter stk. 1-3 der er omfattet af loven. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Erstatning ydes kun, hvis lægemidlet  \r\n\r\n erhvervsmæssigt er udleveret i Danmark til forbrug eller kliniske  \r\n\r\n afprøvninger af lægemidler (biomedicinske forsøg). Udleveringen skal være  \r\n\r\n sket gennem apotek, sygehus, læge eller tandlæge. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved et lægemiddel forstås i denne lov en vare,  \r\n\r\n som er bestemt til at tilføres mennesker for at forebygge, erkende, lindre,  \r\n\r\n behandle eller helbrede sygdom, sygdomssymptomer og smerter eller for at  \r\n\r\n påvirke legemsfunktioner. </P>  \r\n\r\n<P CLASS=STK> <I>Stk. 2. </I> Lægemidlet skal være godkendt til markedsføring  \r\n\r\n i Danmark i henhold til gældende regler. Dette gælder dog ikke for  \r\n\r\n lægemidler, der anvendes ved kliniske afprøvninger (biomedicinske forsøg),  \r\n\r\n jf. § 1, stk. 2. </P>  \r\n\r\n<P CLASS=STK> <I>Stk. 3. </I> Magistrelt fremstillede lægemidler og  \r\n\r\n lægemidler, der efter forudgående tilladelse fra Sundhedsstyrelsen importeres  \r\n\r\n til brug for enkeltpersoner, er omfattet af loven. </P>  \r\n\r\n<P CLASS=STK> <I>Stk. 4. </I> Naturlægemidler, homøopatiske lægemidler,  \r\n\r\n vitamin- og mineralpræparater er ikke omfattet af loven. Dette gælder dog  \r\n\r\n ikke, såfremt disse produkter anvendes ved kliniske afprøvninger  \r\n\r\n (biomedicinske forsøg) med henblik på at opnå markedsføringstilladelse som  \r\n\r\n lægemiddel, jf. stk. 2, 1. pkt. </P>  \r\n\r\n<P CLASS=STK> <I>Stk. 5. </I> Sundhedsministeren kan fastsætte nærmere regler  \r\n\r\n om, hvilke lægemidler m.v. efter stk. 1-4 der er omfattet af loven. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> En lægemiddelskade forvoldt af et receptpligtigt  \r\n\r\n lægemiddel erstattes kun, hvis lægemidlet er ordineret til skadelidte. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Som lægemiddelskade anses ikke sygdomme eller  \r\n\r\n anden skade, som </P>  \r\n\r\n<UL CLASS=PLAIN-LIST>  \r\n\r\n<LI>1) skyldes, at lægemidlet ikke har haft den tilsigtede effekt på den  \r\n\r\n pågældende patient, eller </LI>  \r\n\r\n<LI>2) skyldes fejl eller forsømmelse i forbindelse med ordination eller  \r\n\r\n udlevering af lægemidlet til patienten. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En lægemiddelskade, der er opstået som følge af  \r\n\r\n bivirkninger af et lægemiddel, erstattes kun, hvis bivirkningerne efter deres  \r\n\r\n karakter eller omfang går ud over, hvad skadelidte med rimelighed bør  \r\n\r\n acceptere. Bestemmelsen omfatter både kendte og ukendte samt konkret  \r\n\r\n påregnelige og upåregnelige bivirkninger. </P>  \r\n\r\n<P CLASS=STK> <I>Stk. 2. </I> Ved afgørelser i henhold til stk. 1 skal der  \r\n\r\n særligt tages hensyn til </P>  \r\n\r\n<UL CLASS=PLAIN-LIST>  \r\n\r\n<LI>1) arten og sværhedsgraden af den sygdom, som behandlingen rettede sig  \r\n\r\n imod, </LI>  \r\n\r\n<LI>2) den skadelidtes helbredstilstand, </LI>  \r\n\r\n<LI>3) skadens omfang og </LI>  \r\n\r\n<LI>4) mulighederne i øvrigt for at tage risikoen for skadens indtræden i  \r\n\r\n betragtning. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Sundhedsministeren kan fastsætte nærmere regler  \r\n\r\n om, hvilke lægemiddelskader efter §§ 4-6 der er omfattet af loven. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Der ydes kun erstatning, hvis skaden med  \r\n\r\n overvejende sandsynlighed er forårsaget ved brug af lægemidler. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Loven gælder ikke for skader, der er omfattet af  \r\n\r\n lov om erstatning for vaccinationsskader. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erstatningsudmåling m.v. </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Erstatning og godtgørelse fastsættes efter  \r\n\r\n reglerne i lov om erstatningsansvar, jf. dog reglerne i dette kapitel. </P>  \r\n\r\n<P CLASS=STK> <I>Stk. 2. </I> Erstatning m.v. ydes kun, såfremt beløb fastsat  \r\n\r\n efter stk. 1 overstiger 3.000 kr. </P>  \r\n\r\n<P CLASS=STK> <I>Stk. 3. </I> Sundhedsministeren kan fastsætte regler om, at  \r\n\r\n erstatning for tabt arbejdsfortjeneste og godtgørelse for svie og smerte kun  \r\n\r\n ydes, såfremt skaden har medført uarbejdsdygtighed eller sygdom ud over en  \r\n\r\n nærmere fastsat periode, der højst kan udgøre 3 måneder. </P>  \r\n\r\n<P CLASS=STK> <I>Stk. 4. </I> Stk. 2 og 3 finder ikke anvendelse på  \r\n\r\n lægemiddelskader, der er omfattet af § 1, stk. 2. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Erstatning ydes ikke til dækning af afledte  \r\n\r\n regreskrav, jf. § 17 i lov om erstatningsansvar. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Erstatningen til patienten eller dennes  \r\n\r\n efterladte kan nedsættes eller efter omstændighederne helt bortfalde, hvis  \r\n\r\n patienten forsætligt eller ved grov uagtsomhed har medvirket til skaden. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved en serieskade forstås lægemiddelskader, som  \r\n\r\n er påført flere personer og forårsaget af samme egenskab hos samme substans i  \r\n\r\n et eller flere lægemidler, og </P>  \r\n\r\n<UL CLASS=PLAIN-LIST>  \r\n\r\n<LI>1) som beror på bivirkninger, der ikke på tidspunktet for lægemidlets  \r\n\r\n udlevering var angivet i det af Sundhedsstyrelsen godkendte resume af  \r\n\r\n lægemidlets egenskaber eller registreret i lægemiddelkataloget, og som  \r\n\r\n medfører skade af en sådan karakter, at denne ikke ved lægemidlets udlevering  \r\n\r\n burde være forudset af en fagmand, eller </LI>  \r\n\r\n<LI>2) som skyldes en defekt ved lægemidlet som følge af instruktions-,  \r\n\r\n fabrikations- eller distributionsfejl. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> En serieskade henføres til det år, hvor det  \r\n\r\n første erstatningskrav rejses over for sundhedsministeren eller  \r\n\r\n Patientforsikringsforeningen, jf. § 18, uanset hvornår de senere skader  \r\n\r\n anmeldes. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Erstatningssummen for skader i henhold til  \r\n\r\n loven er begrænset til 150 mio. kr. pr. kalenderår. </P>  \r\n\r\n<P CLASS=STK> <I>Stk. 2. </I> Erstatningssummen for hver enkelt serieskade,  \r\n\r\n jf. § 12, er dog begrænset til 100 mio. kr. </P>  \r\n\r\n<P CLASS=STK> <I>Stk. 3. </I> Erstatningssummen for lægemiddelskader ved  \r\n\r\n kliniske afprøvninger af lægemidler (biomedicinske forsøg) er begrænset til  \r\n\r\n 25 mio. kr. pr. forsøg. </P>  \r\n\r\n<P CLASS=STK> <I>Stk. 4. </I> Erstatningen kan ikke overstige 5 mio. kr. pr.  \r\n\r\n skadelidte. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Er de i § 13 angivne beløb ikke tilstrækkelige  \r\n\r\n til at dække alle de skadelidtes krav, foretages en forholdsmæssig  \r\n\r\n nedsættelse af de enkelte krav, dog kun i endnu ikke udbetalte  \r\n\r\n erstatningsbeløb. Viser det sig, efter at en skade er indtruffet, at en sådan  \r\n\r\n nedsættelse kan blive nødvendig, kan det bestemmes, at erstatningen indtil  \r\n\r\n videre alene ydes med en del af de anerkendte krav. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> I det omfang patienten eller dennes efterladte  \r\n\r\n har fået eller har krav på at få erstatning i henhold til loven, kan  \r\n\r\n erstatningskrav ikke rejses mod nogen, der måtte have pådraget sig  \r\n\r\n erstatningsansvar for skaden. </P>  \r\n\r\n<P CLASS=STK> <I>Stk. 2. </I> Reglen i stk. 1 gælder ikke i de tilfælde, hvor  \r\n\r\n der er erstatningsansvar efter reglerne i lov om produktansvar. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> I det omfang staten yder erstatning efter denne  \r\n\r\n lov, indtræder Sundhedsministeriet i patientens krav mod  \r\n\r\n lægemiddelproducenter og mellemhandlere i henhold til lov om produktansvar.  \r\n\r\n</P>  \r\n\r\n<P CLASS=STK> <I>Stk. 2. </I> Staten kan afholde udgifter til advokat,  \r\n\r\n sagsanlæg m.v. til inddrivelse af erstatning fra lægemiddelproducenter og  \r\n\r\n mellemhandlere efter lov om produktansvar, jf. stk. 1. Inddrevne  \r\n\r\n erstatningsbeløb i forbindelse hermed tilgår staten. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erstatningsordningens finansiering </I>  \r\n\r\n</P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Udgifter til erstatninger samt andre udgifter  \r\n\r\n til erstatningsordningen afholdes af staten. </P>  \r\n\r\n<P CLASS=STK> <I>Stk. 2. </I> Sundhedsministeren foretager beregning og  \r\n\r\n udbetaling af erstatninger. Sundhedsministeren kan bemyndige andre, herunder  \r\n\r\n private, til at foretage beregning og udbetaling af erstatninger m.v. efter  \r\n\r\n denne bestemmelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Sagernes behandling </I> </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Sundhedsministeren behandler og træffer  \r\n\r\n afgørelse i sager efter denne lov. </P>  \r\n\r\n<P CLASS=STK> <I>Stk. 2. </I> Sundhedsministeren kan bemyndige  \r\n\r\n Patientforsikringsforeningen, jf. lov om patientforsikring, til at behandle  \r\n\r\n og træffe afgørelse i sager efter stk. 1. Patientforsikringsforeningens  \r\n\r\n udgifter i forbindelse hermed afholdes af staten, jf. § 17, stk. 1. </P>  \r\n\r\n<P CLASS=STK> <I>Stk. 3. </I> I tilfælde, hvor sundhedsministeren har  \r\n\r\n bemyndiget andre end offentlige myndigheder til at varetage opgaver efter  \r\n\r\n denne lov, finder forvaltningsloven tilsvarende anvendelse. </P>  \r\n\r\n<P> <I>Lægemiddelskadeankenævnet</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Sundhedsministeren nedsætter et  \r\n\r\n lægemiddelskadeankenævn, som består af </P>  \r\n\r\n<UL CLASS=PLAIN-LIST>  \r\n\r\n<LI>1) en af sundhedsministeren udnævnt formand, som skal være dommer, </LI>  \r\n\r\n<LI>2) 2 medlemmer udpeget af sundhedsministeren, </LI>  \r\n\r\n<LI>3) 2 medlemmer udpeget af Sundhedsstyrelsen med henholdsvis medicinsk og  \r\n\r\n farmaceutisk sagkundskab, </LI>  \r\n\r\n<LI>4) 2 medlemmer udpeget i fællesskab af Amtsrådsforeningen i Danmark,  \r\n\r\n Hovedstadens Sygehusfællesskab og Københavns og Frederiksberg Kommuner, </LI>  \r\n\r\n<LI>5) 1 medlem udpeget af De Samvirkende Invalideorganisationer, </LI>  \r\n\r\n<LI>6) 1 medlem udpeget af Forbrugerrådet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Lægemiddelskadeankenævnets medlemmer udpeges  \r\n\r\n for 4 år. Finder udpegningen sted i løbet af en periode, gælder den kun til  \r\n\r\n periodens udløb. </P>  \r\n\r\n<P CLASS=STK> <I>Stk. 3. </I> Sundhedsministeren fastsætter efter forhandling  \r\n\r\n med Lægemiddelskadeankenævnet dettes forretningsorden. Ministeren kan heri  \r\n\r\n fastsætte regler om honorar til nævnets formand og medlemmer. </P>  \r\n\r\n<P CLASS=STK> <I>Stk. 4. </I> Udgifter til drift af Lægemiddelskadeankenævnet  \r\n\r\n afholdes af staten, jf. § 17, stk. 1. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> De afgørelser, der træffes efter § 18, stk. 1  \r\n\r\n og 2, kan indbringes for Lægemiddelskadeankenævnet, der har den endelige  \r\n\r\n administrative afgørelse. Lægemiddelskadeankenævnet kan tillægge en klage  \r\n\r\n opsættende virkning. </P>  \r\n\r\n<P CLASS=STK> <I>Stk. 2. </I> Klage til Lægemiddelskadeankenævnet skal  \r\n\r\n indgives inden 3 måneder efter, at klageren har fået meddelelse om  \r\n\r\n afgørelsen. </P>  \r\n\r\n<P CLASS=STK> <I>Stk. 3. </I> Lægemiddelskadeankenævnet kan se bort fra  \r\n\r\n overskridelse af klagefristen, når der er særlige grunde hertil. </P>  \r\n\r\n<P CLASS=STK> <I>Stk. 4. </I> Lægemiddelskadeankenævnets afgørelse kan  \r\n\r\n indbringes for landsretten. Indbringelse skal ske inden 6 måneder efter, at  \r\n\r\n afgørelsen er meddelt. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Sundhedsministeren eller den, ministeren  \r\n\r\n bemyndiger til at varetage opgaver efter denne lov, kan af kommuner,  \r\n\r\n amtskommuner og andre vedkommende, herunder sygehuse, apoteker,  \r\n\r\n institutioner, behandlende læger m.v. samt den skadelidte og vedkommende  \r\n\r\n medicinalfirma, forlange meddelt enhver oplysning, herunder sygehusjournaler,  \r\n\r\n journaloptegnelser m.v., som skønnes at være af betydning for behandling af  \r\n\r\n sager efter loven. </P>  \r\n\r\n<P CLASS=STK> <I>Stk. 2. </I> Sundhedsministeren eller den, ministeren  \r\n\r\n bemyndiger til at varetage opgaver efter denne lov, skal afgive de  \r\n\r\n oplysninger til Lægemiddelskadeankenævnet, som er nødvendige for nævnets  \r\n\r\n varetagelse af opgaver efter loven. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forældelsesbestemmelser </I> </P>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Erstatningskrav efter denne lov skal være  \r\n\r\n anmeldt til sundhedsministeren eller den, ministeren bemyndiger til at  \r\n\r\n varetage opgaver efter denne lov, senest 3 år efter, at den  \r\n\r\n erstatningsberettigede har fået eller burde have fået kendskab til skaden.  \r\n\r\n</P>  \r\n\r\n<P CLASS=STK> <I>Stk. 2. </I> Forældelse af erstatningskrav efter denne lov  \r\n\r\n indtræder dog senest 10 år efter den dag, lægemidlet er udleveret til  \r\n\r\n skadelidte. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelses- og ændringsbestemmelser  \r\n\r\n m.v. </I> </P>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Loven træder i kraft den 1. januar 1996. Loven  \r\n\r\n gælder ikke, såfremt det lægemiddel, der har forvoldt skaden, er udleveret  \r\n\r\n til skadelidte inden lovens ikrafttræden. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> I lov om offentlig sygesikring, jf.  \r\n\r\n lovbekendtgørelse nr. 77 af 31. januar 1994, som ændret ved lov nr. 1133 af  \r\n\r\n 21. december 1994, foretages følgende ændringer: </P>  \r\n\r\n<P> <B>1.</B> I <I>§ 7, stk. 1,</I> ændres &#187;75 pct.&#171; 3 steder til:  \r\n\r\n &#187;74,7 pct.&#171; </P>  \r\n\r\n<P> <B>2.</B> I <I>§ 7, stk. 2,</I> ændres &#187;50 pct.&#171; 3 steder til:  \r\n\r\n &#187;49,8 pct.&#171; </P>  \r\n\r\n<P> <B>3.</B> I <I>§ 7, stk. 3,</I> ændres &#187;50 pct.&#171; til:  \r\n\r\n &#187;49,8 pct.&#171; og &#187;75 pct.&#171; til: &#187;74,7 pct.&#171; </P>  \r\n\r\n<P> <B>4.</B> I <I>§ 7, stk. 5,</I> ændres &#187;75 pct.&#171; 2 steder til:  \r\n\r\n &#187;74,7 pct.&#171; og &#187;50 pct.&#171; 2 steder til: &#187;49,8  \r\n\r\n pct.&#171; </P>  \r\n\r\n<P> <B>5.</B> I <I>§ 7, stk. 6,</I> ændres &#187;75 pct.&#171; til:  \r\n\r\n &#187;74,7 pct.&#171; og &#187;50 pct.&#171; til: &#187;49,8 pct.&#171; </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft for disse landsdele med de  \r\n\r\n afvigelser, som de særlige færøske og grønlandske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 20.  \r\n\r\n december 1995 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Yvonne Herløv Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "popularTitle": "Lægemiddelerstatningsloven Lægemiddelskadeerstatningsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/1995"
        },
        {
            "displayName": "Accession",
            "displayValue": "A19950112030"
        },
        {
            "displayName": "Entydig dokumentidentifikation",
            "displayValue": "CM005745"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "13/09/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1120"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "20/12/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin. 1.kt.j.nr. 95-7200-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}