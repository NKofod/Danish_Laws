{
    "id": 85053,
    "title": "Konkurrencelov (* 1) ",
    "documentTypeId": "10",
    "isSagsforlobPeriodValid": false,
    "shortName": "LOV nr 384 af 10/06/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Lovens formål og anvendelsesområde</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Forbud mod visse konkurrencebegrænsende aftaler</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Misbrug af dominerende stilling</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Meddelelse om fusioner m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Offentlighed</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Konkurrencemyndigheden. Organisation og beføjelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Anke</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Bestemmelser om straf</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K9\">Kapitel 9  \r\n\r\n</A></td><td>Kontrolundersøgelser efter EU-reglerne</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K10\">Kapitel 10  \r\n\r\n</A></td><td>Ikrafttrædelses- og overgangsbestemmelser m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Konkurrencelov (* 1) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens formål og anvendelsesområde </I>  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven har til formål at fremme en effektiv  \r\n\r\n samfundsmæssig ressourceanvendelse gennem virksom konkurrence. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven omfatter enhver form for  \r\n\r\n erhvervsvirksomhed. </P>  \r\n\r\n<P CLASS=STK> <I>Stk. 2. </I> Reglerne i kapitel 2 og 3 gælder ikke, hvis en  \r\n\r\n konkurrencebegrænsning er en direkte eller nødvendig følge af offentlig  \r\n\r\n regulering. En konkurrencebegrænsning, som er fastsat af en  \r\n\r\n kommunalbestyrelse, er kun en direkte eller nødvendig følge af offentlig  \r\n\r\n regulering, når konkurrencebegrænsningen er nødvendig for, at  \r\n\r\n kommunalbestyrelsen kan opfylde de opgaver, den er pålagt i henhold til  \r\n\r\n lovgivning. </P>  \r\n\r\n<P CLASS=STK> <I>Stk. 3. </I> Beslutninger truffet af bestyrelsen i et  \r\n\r\n kommunalt fællesskab, jf. § 60 i lov om kommunernes styrelse, sidestilles med  \r\n\r\n beslutninger truffet af kommunalbestyrelsen, jf. stk. 2. </P>  \r\n\r\n<P CLASS=STK> <I>Stk. 4. </I> Afgørelse af, hvorvidt en  \r\n\r\n konkurrencebegrænsning er omfattet af stk. 2, træffes af den myndighed m.v.,  \r\n\r\n der har fastsat reguleringen eller truffet beslutningen, eller, såfremt  \r\n\r\n reguleringen er fastsat ved lov eller EF-forordning, af vedkommende minister.  \r\n\r\n</P>  \r\n\r\n<P CLASS=STK> <I>Stk. 5. </I> Hvis en konkurrencebegrænsning er omfattet af  \r\n\r\n stk. 2, kan Konkurrencerådet rette henvendelse til pågældende myndighed,  \r\n\r\n påpege mulige skadelige virkninger for konkurrencen samt fremkomme med  \r\n\r\n forslag til fremme af konkurrencen på det pågældende område. Myndigheden skal  \r\n\r\n svare på henvendelsen inden 3 måneder fra modtagelsen heraf. </P>  \r\n\r\n<P CLASS=STK> <I>Stk. 6. </I> En myndighed m.v., der regulerer eller træffer  \r\n\r\n beslutning om erhvervsvirksomhed, der udøves af myndigheden selv eller af en  \r\n\r\n virksomhed, i hvis styrende organ myndigheden er repræsenteret, skal anmelde  \r\n\r\n reguleringen eller beslutningen til Konkurrencestyrelsen, hvis reguleringen  \r\n\r\n eller beslutningen har betydning for konkurrencen. Erhvervsministeren  \r\n\r\n fastsætter efter at have indhentet udtalelse fra Konkurrencerådet nærmere  \r\n\r\n regler om anmeldelsespligten, herunder regler om anmeldelsespligtens omfang.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Loven omfatter ikke løn- og arbejdsforhold.  \r\n\r\n Konkurrencerådet kan dog til brug for sit arbejde kræve oplysninger af  \r\n\r\n organisationer og virksomheder om løn- og arbejdsforhold. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bestemmelserne i kapitel 2 omfatter ikke  \r\n\r\n konkurrencebegrænsende aftaler, vedtagelser og samordnet praksis, der er  \r\n\r\n meddelt fritagelse efter EF-Traktaten, eller som opfylder betingelserne i en  \r\n\r\n forordning om fritagelse eller undtagelse af visse kategorier af aftaler m.v.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Bestemmelserne i kapitel 2 finder ikke  \r\n\r\n anvendelse på aftaler, vedtagelser og samordnet praksis inden for samme  \r\n\r\n virksomhed eller koncern. </P>  \r\n\r\n<P CLASS=STK> <I>Stk. 2. </I> Erhvervsministeren fastsætter efter at have  \r\n\r\n indhentet udtalelse fra Konkurrencerådet nærmere regler om anvendelsen af  \r\n\r\n stk. 1, herunder regler om, hvad der forstås ved aftaler m.v. inden for samme  \r\n\r\n virksomhed eller koncern. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forbud mod visse konkurrencebegrænsende  \r\n\r\n aftaler </I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Det er forbudt for virksomheder m.v. at indgå  \r\n\r\n aftaler, der direkte eller indirekte har til formål eller til følge at  \r\n\r\n begrænse konkurrencen. </P>  \r\n\r\n<P CLASS=STK> <I>Stk. 2. </I> Aftaler efter stk. 1 kan f.eks. bestå i </P>  \r\n\r\n<UL CLASS=PLAIN-LIST>  \r\n\r\n<LI>1) at fastsætte købs- eller salgspriser eller andre  \r\n\r\n forretningsbetingelser, </LI>  \r\n\r\n<LI>2) at begrænse eller kontrollere produktion, afsætning, teknisk udvikling  \r\n\r\n eller investeringer, </LI>  \r\n\r\n<LI>3) at opdele markeder eller forsyningskilder, </LI>  \r\n\r\n<LI>4) at anvende ulige vilkår for ydelser af samme værdi over for  \r\n\r\n handelspartnere, som derved stilles ringere i konkurrencen, eller </LI>  \r\n\r\n<LI>5) at stille som vilkår for indgåelse af en aftale, at medkontrahenten  \r\n\r\n godkender tillægsydelser, som efter deres natur eller ifølge handelssædvane  \r\n\r\n ikke har forbindelse med aftalens genstand. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Stk. 1 gælder også for vedtagelser inden for en  \r\n\r\n sammenslutning af virksomheder og samordnet praksis mellem virksomheder. </P>  \r\n\r\n<P CLASS=STK> <I>Stk. 4. </I> Konkurrencerådet kan udstede påbud om at bringe  \r\n\r\n overtrædelser af stk. 1 til ophør. </P>  \r\n\r\n<P CLASS=STK> <I>Stk. 5. </I> Aftaler og vedtagelser, som er forbudt efter  \r\n\r\n stk. 1-3, er ugyldige, medmindre de er undtaget efter § 7, er fritaget efter  \r\n\r\n § 8 eller § 10 eller er omfattet af en erklæring efter § 9. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Forbudet i § 6, stk. 1, gælder ikke for aftaler  \r\n\r\n mellem virksomheder, vedtagelser inden for en sammenslutning af virksomheder  \r\n\r\n og samordnet praksis mellem virksomheder, såfremt de deltagende virksomheder  \r\n\r\n har </P>  \r\n\r\n<UL CLASS=PLAIN-LIST>  \r\n\r\n<LI>1) en samlet årlig omsætning på under 1 mia. kr. og en samlet  \r\n\r\n markedsandel for den pågældende vare eller tjenesteydelse på under 10 pct.,  \r\n\r\n jf. stk. 3, eller </LI>  \r\n\r\n<LI>2) en samlet årlig omsætning på under 150 mio. kr., jf. dog stk. 2 og 3.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Undtagelsen i stk. 1, nr. 2, gælder ikke i  \r\n\r\n tilfælde, hvor </P>  \r\n\r\n<UL CLASS=PLAIN-LIST>  \r\n\r\n<LI>1) konkurrencen inden for samme branche begrænses af den samlede virkning  \r\n\r\n af lignende aftaler m.v. eller </LI>  \r\n\r\n<LI>2) virksomheder eller en sammenslutning af virksomheder aftaler, vedtager  \r\n\r\n eller på anden måde tilkendegiver, at der ved videresalg i efterfølgende  \r\n\r\n omsætningsled skal overholdes mindstepriser eller -avancer. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Erhvervsministeren fastsætter efter at have  \r\n\r\n indhentet udtalelse fra Konkurrencerådet nærmere regler om beregning af  \r\n\r\n omsætningen efter stk. 1, herunder regler om, at de nævnte omsætningsgrænser  \r\n\r\n skal beregnes på grundlag af andre værdier for finansielle virksomheder. </P>  \r\n\r\n<P CLASS=STK> <I>Stk. 4. </I> Undtagelsen i stk. 1 gælder, selv om  \r\n\r\n virksomhederne overskrider de nævnte grænser i to på hinanden følgende år.  \r\n\r\n Erhvervsministeren fastsætter efter at have indhentet udtalelse fra  \r\n\r\n Konkurrencerådet nærmere regler herom, herunder regler om mindre  \r\n\r\n overskridelser af de nævnte grænser. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Konkurrencerådet fritager efter anmeldelse  \r\n\r\n aftaler mellem virksomheder, vedtagelser inden for en sammenslutning af  \r\n\r\n virksomheder og samordnet praksis mellem virksomheder fra forbudet i § 6,  \r\n\r\n stk. 1, hvis rådet skønner, at de </P>  \r\n\r\n<UL CLASS=PLAIN-LIST>  \r\n\r\n<LI>1) bidrager til at styrke effektiviteten i produktionen eller  \r\n\r\n distributionen af varer eller tjenesteydelser m.v. eller fremmer den tekniske  \r\n\r\n eller økonomiske udvikling, </LI>  \r\n\r\n<LI>2) sikrer forbrugerne en rimelig andel af fordelene herved, </LI>  \r\n\r\n<LI>3) ikke pålægger virksomhederne begrænsninger, som er unødvendige for at  \r\n\r\n nå disse mål, og </LI>  \r\n\r\n<LI>4) ikke giver virksomhederne mulighed for at udelukke konkurrencen for en  \r\n\r\n væsentlig del af de pågældende varer eller tjenesteydelser m.v. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Anmeldelse af den pågældende aftale m.v. med  \r\n\r\n anmodning om fritagelse efter stk. 1 skal indgives til Konkurrencestyrelsen.  \r\n\r\n Rådet fastsætter nærmere regler om anmeldelse, herunder regler om brug af  \r\n\r\n særlige anmeldelsesskemaer. </P>  \r\n\r\n<P CLASS=STK> <I>Stk. 3. </I> Afgørelser efter stk. 1 skal angive, for  \r\n\r\n hvilket tidsrum fritagelsen gælder. Fritagelsen kan tidligst få virkning fra  \r\n\r\n anmeldelsestidspunktet. Fritagelsen kan meddeles på vilkår. </P>  \r\n\r\n<P CLASS=STK> <I>Stk. 4. </I> Efter anmeldelse forlænger Konkurrencerådet en  \r\n\r\n fritagelse, såfremt rådet skønner, at betingelserne i stk. 1 fortsat er til  \r\n\r\n stede. Stk. 3 finder tilsvarende anvendelse. </P>  \r\n\r\n<P CLASS=STK> <I>Stk. 5. </I> Konkurrencerådet kan ændre eller tilbagekalde  \r\n\r\n en afgørelse efter stk. 1 og 4, hvis </P>  \r\n\r\n<UL CLASS=PLAIN-LIST>  \r\n\r\n<LI>1) de faktiske forhold har ændret sig på et for afgørelsen væsentligt  \r\n\r\n punkt, </LI>  \r\n\r\n<LI>2) deltagerne i aftalen m.v. ikke overholder stillede vilkår eller </LI>  \r\n\r\n<LI>3) afgørelsen er truffet på grundlag af urigtige eller vildledende  \r\n\r\n oplysninger fra deltagerne i aftalen m.v. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Konkurrencerådet kan efter anmeldelse fra en  \r\n\r\n virksomhed eller sammenslutning af virksomheder erklære, at en aftale,  \r\n\r\n vedtagelse eller samordnet praksis ikke efter de forhold, som  \r\n\r\n Konkurrencerådet har kendskab til, falder ind under forbudet i § 6, stk. 1,  \r\n\r\n og at der derfor ikke er grundlag for at udstede påbud i medfør af § 6, stk.  \r\n\r\n 4. Rådet fastsætter nærmere regler om anmeldelse, herunder regler om brug af  \r\n\r\n særlige anmeldelsesskemaer. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Erhvervsministeren fastsætter efter at have  \r\n\r\n indhentet udtalelse fra Konkurrencerådet regler om fritagelse for forbudet i  \r\n\r\n § 6, stk. 1, for grupper af aftaler, vedtagelser og samordnet praksis, som  \r\n\r\n opfylder betingelserne i § 8, stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Misbrug af dominerende stilling </I> </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Det er forbudt for en eller flere virksomheder  \r\n\r\n m.v. at misbruge en dominerende stilling på det danske marked eller en del  \r\n\r\n heraf. </P>  \r\n\r\n<P CLASS=STK> <I>Stk. 2. </I> Misbrug efter stk. 1 kan f.eks. foreligge ved  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) direkte eller indirekte påtvingelse af urimelige købs- eller  \r\n\r\n salgspriser eller af andre urimelige forretningsbetingelser, </LI>  \r\n\r\n<LI>2) begrænsning af produktion, afsætning eller teknisk udvikling til skade  \r\n\r\n for forbrugerne, </LI>  \r\n\r\n<LI>3) anvendelse af ulige vilkår for ydelser af samme værdi over for  \r\n\r\n handelspartnere, som derved stilles ringere i konkurrencen, eller </LI>  \r\n\r\n<LI>4) at det stilles som vilkår for indgåelse af en aftale, at  \r\n\r\n medkontrahenten godkender tillægsydelser, som efter deres natur eller ifølge  \r\n\r\n handelssædvane ikke har forbindelse med aftalens genstand. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Konkurrencerådet kan udstede påbud om at bringe  \r\n\r\n overtrædelser af stk. 1 til ophør. </P>  \r\n\r\n<P CLASS=STK> <I>Stk. 4. </I> Konkurrencerådet kan efter anmeldelse fra en  \r\n\r\n eller flere virksomheder erklære, at en given adfærd ikke efter de forhold,  \r\n\r\n som Konkurrencerådet har kendskab til, er omfattet af stk. 1, og at der  \r\n\r\n derfor ikke er grundlag for at udstede påbud i medfør af stk. 3. Rådet  \r\n\r\n fastsætter nærmere regler om anmeldelse, herunder regler om brug af særlige  \r\n\r\n anmeldelsesskemaer. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Meddelelse om fusioner m.v. </I> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Fusioner, virksomhedsovertagelser og  \r\n\r\n sammenlægninger af virksomheder skal meddeles til Konkurrencestyrelsen. Dette  \r\n\r\n gælder dog ikke, hvis fusionen, virksomhedsovertagelsen eller sammenlægningen  \r\n\r\n af virksomheder er mellem moder- og dattervirksomheder eller mellem  \r\n\r\n dattervirksomheder i samme koncern. </P>  \r\n\r\n<P CLASS=STK> <I>Stk. 2. </I> Erhvervsministeren fastsætter efter at have  \r\n\r\n indhentet udtalelse fra Konkurrencerådet nærmere regler om meddelelsespligten  \r\n\r\n efter stk. 1, herunder regler om, at visse fusioner m.v. ikke skal meddeles.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Offentlighed </I> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Lov om offentlighed i forvaltningen gælder ikke  \r\n\r\n for sager efter denne lov bortset fra sager om fastsættelse af bestemmelser  \r\n\r\n efter § 2, stk. 6, 2. pkt., § 5, stk. 2, § 7, stk. 3 og stk. 4, 2. pkt., § 8,  \r\n\r\n stk. 2, 2. pkt., § 9, 2. pkt., § 10, § 11, stk. 4, 2. pkt., § 12, stk. 2, §  \r\n\r\n 14, stk. 3, § 18, stk. 2, 2. pkt., og § 21, stk. 3. </P>  \r\n\r\n<P CLASS=STK> <I>Stk. 2. </I> Konkurrencerådets henvendelser og vedkommende  \r\n\r\n myndigheders svar efter § 2, stk. 5, anmeldelser efter § 2, stk. 6, 1. pkt.,  \r\n\r\n samt afgørelser truffet i medfør af loven kan offentliggøres. </P>  \r\n\r\n<P CLASS=STK> <I>Stk. 3. </I> Konkurrencerådet kan offentliggøre oplysninger  \r\n\r\n om Konkurrencerådets virksomhed og generelle redegørelser. </P>  \r\n\r\n<P CLASS=STK> <I>Stk. 4. </I> Ved offentliggørelse efter stk. 2 og 3 kan  \r\n\r\n oplysninger om tekniske forhold, herunder forskning, produktionsmåder,  \r\n\r\n produkter samt drifts- og forretningshemmeligheder ikke offentliggøres, for  \r\n\r\n så vidt det er af væsentlig økonomisk betydning for den person eller den  \r\n\r\n virksomhed, oplysningen angår. Endvidere kan oplysninger om enkelte kunders  \r\n\r\n forhold i virksomheder, der er under tilsyn af Finanstilsynet, ikke  \r\n\r\n offentliggøres. </P>  \r\n\r\n<P CLASS=STK> <I>Stk. 5. </I> Den, som skal afgive oplysninger til  \r\n\r\n Konkurrencerådet, kan over for rådets formand begære, at oplysninger, som i  \r\n\r\n medfør af stk. 4 ikke må udleveres eller gøres offentligt tilgængelige,  \r\n\r\n heller ikke må afgives over for rådets medlemmer. Formanden afgør endeligt, i  \r\n\r\n hvilket omfang og i hvilken form oplysningerne bør afgives. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Konkurrencemyndigheden. Organisation og  \r\n\r\n beføjelser </I> </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Konkurrencerådet påser overholdelsen af denne  \r\n\r\n lov og de forskrifter, der er udstedt i medfør af loven, jf. dog § 2, stk. 4.  \r\n\r\n Konkurrencerådet kan behandle sager af egen drift, efter anmeldelse, på  \r\n\r\n grundlag af en klage eller som følge af en henvisning fra  \r\n\r\n Europa-Kommissionen. Konkurrencerådet afgør, om en klage giver tilstrækkelig  \r\n\r\n anledning til undersøgelse. Konkurrencerådet kan endvidere træffe beslutning  \r\n\r\n om ikke at behandle sager, hvis Europa-Kommissionen har den samme sag under  \r\n\r\n behandling efter EU-konkurrencereglerne. </P>  \r\n\r\n<P CLASS=STK> <I>Stk. 2. </I> Konkurrencestyrelsen er sekretariat for  \r\n\r\n Konkurrencerådet i sager efter denne lov og varetager på rådets vegne den  \r\n\r\n daglige administration af loven. </P>  \r\n\r\n<P CLASS=STK> <I>Stk. 3. </I> Erhvervsministeren fastsætter Konkurrencerådets  \r\n\r\n forretningsorden og de nærmere regler for rådets og Konkurrencestyrelsens  \r\n\r\n virksomhed, herunder regler om afskedigelse af rådsmedlemmer eller disses  \r\n\r\n suppleanter efter indstilling fra Konkurrencerådets formand før en periodes  \r\n\r\n ophør. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Konkurrencerådet består af en formand og 18  \r\n\r\n medlemmer. Formanden udnævnes af kongen for en periode af op til 4 år. De  \r\n\r\n øvrige medlemmer udnævnes af erhvervsministeren for en periode på op til 4  \r\n\r\n år. Rådet skal omfatte et alsidigt kendskab til offentlig og privat  \r\n\r\n erhvervsvirksomhed, herunder juridiske, økonomiske, finansielle og  \r\n\r\n forbrugermæssige forhold. Formanden og otte af rådets medlemmer skal være  \r\n\r\n uafhængige af erhvervs- og forbrugerinteresser. Et af disse medlemmer skal  \r\n\r\n have særlig indsigt i statslig erhvervsvirksomhed. Efter erhvervsministerens  \r\n\r\n nærmere bestemmelse udnævnes syv medlemmer efter indstilling fra  \r\n\r\n erhvervsorganisationer, et medlem efter indstilling fra  \r\n\r\n forbrugerorganisationer og to medlemmer med særlig indsigt i offentlig  \r\n\r\n erhvervsvirksomhed efter indstilling fra de kommunale organisationer. </P>  \r\n\r\n<P CLASS=STK> <I>Stk. 2. </I> Erhvervsministeren udpeger faste stedfortrædere  \r\n\r\n for Konkurrencerådets medlemmer. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> De påbud, som Konkurrencerådet efter § 6, stk.  \r\n\r\n 4, og § 11, stk. 3, kan udstede med henblik på at bringe de skadelige  \r\n\r\n virkninger af konkurrencebegrænsninger til ophør, kan bl.a. omfatte: </P>  \r\n\r\n<UL CLASS=PLAIN-LIST>  \r\n\r\n<LI>1) Hel eller delvis ophævelse af aftaler, vedtagelser,  \r\n\r\n forretningsbetingelser m.v. </LI>  \r\n\r\n<LI>2) At angivne priser eller avancer ikke må overskrides, eller at der ved  \r\n\r\n beregningen af priser eller avancer skal anvendes bestemte  \r\n\r\n kalkulationsregler. </LI>  \r\n\r\n<LI>3) Pligt for en eller flere af de pågældende virksomheder til at sælge  \r\n\r\n til nærmere angivne købere på virksomhedens sædvanligt gældende vilkår for  \r\n\r\n tilsvarende salg. Virksomheden kan dog altid kræve kontant betaling eller  \r\n\r\n betryggende sikkerhed. </LI>  \r\n\r\n<LI>4) At give adgang til en infrastrukturfacilitet, der er nødvendig for at  \r\n\r\n kunne udbyde en vare eller tjenesteydelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Påbud efter stk. 1, nr. 2, kan fastsættes for  \r\n\r\n indtil et år ad gangen. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Konkurrencerådet kan kræve alle oplysninger,  \r\n\r\n herunder regnskaber, regnskabsmateriale, udskrift af bøger, andre  \r\n\r\n forretningspapirer og elektronisk lagrede data, som skønnes nødvendige for  \r\n\r\n dets virksomhed eller til afgørelse af, om et forhold er omfattet af lovens  \r\n\r\n bestemmelser. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Konkurrencestyrelsen kan efter retskendelse og  \r\n\r\n mod behørig legitimation til brug for rådets virksomhed efter loven </P>  \r\n\r\n<UL CLASS=PLAIN-LIST>  \r\n\r\n<LI>1) på stedet gøre sig bekendt med og tage kopi af enhver oplysning,  \r\n\r\n herunder regnskaber, regnskabsmaterialer, bøger, andre forretningspapirer og  \r\n\r\n elektronisk lagrede data, og </LI>  \r\n\r\n<LI>2) få adgang til en virksomheds eller sammenslutnings lokaler og  \r\n\r\n transportmidler. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Politiet yder bistand ved udøvelsen af  \r\n\r\n beføjelser efter stk. 1. Erhvervsministeren kan efter aftale med  \r\n\r\n justitsministeren fastsætte nærmere regler herom. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Anke </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Konkurrencerådets afgørelser truffet efter § 2,  \r\n\r\n stk. 1 og stk. 6, 1. pkt., § 5, stk. 1, § 6, § 7, § 8, stk. 1 og 3-5, § 9, §  \r\n\r\n 11, § 12, stk. 1, § 13, stk. 4, § 16 og § 27, stk. 4, 2. pkt., kan påklages  \r\n\r\n til Konkurrenceankenævnet. </P>  \r\n\r\n<P CLASS=STK> <I>Stk. 2. </I> Klage efter stk. 1 kan indgives af </P>  \r\n\r\n<UL CLASS=PLAIN-LIST>  \r\n\r\n<LI>1) den, afgørelsen retter sig til, og </LI>  \r\n\r\n<LI>2) den, som i øvrigt har individuel, væsentlig interesse i sagen. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Beslutning efter § 14, stk. 1, om at afvise at  \r\n\r\n behandle en klage kan ikke påklages til Konkurrenceankenævnet. </P>  \r\n\r\n<P CLASS=STK> <I>Stk. 4. </I> Klage over afgørelse truffet efter § 13, stk.  \r\n\r\n 4, har opsættende virkning. Klage over andre afgørelser kan af  \r\n\r\n Konkurrencerådet eller Konkurrenceankenævnet tillægges opsættende virkning.  \r\n\r\n</P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Konkurrencerådets afgørelser efter denne lov  \r\n\r\n kan ikke indbringes for anden administrativ myndighed end  \r\n\r\n Konkurrenceankenævnet og kan ikke indbringes for domstolene, før ankenævnets  \r\n\r\n afgørelse foreligger. </P>  \r\n\r\n<P CLASS=STK> <I>Stk. 2. </I> Klage til Konkurrenceankenævnet kan indgives  \r\n\r\n senest fire uger efter, at afgørelsen er meddelt den pågældende. Når særlige  \r\n\r\n grunde taler derfor, kan ankenævnet se bort fra overskridelsen af  \r\n\r\n klagefristen. </P>  \r\n\r\n<P CLASS=STK> <I>Stk. 3. </I> Konkurrenceankenævnets afgørelse kan indbringes  \r\n\r\n for domstolene senest 8 uger efter, at afgørelsen er meddelt den pågældende.  \r\n\r\n Finder indbringelse ikke sted inden for fristen, er ankenævnets afgørelse  \r\n\r\n endelig. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Konkurrenceankenævnet består af en formand, der  \r\n\r\n skal opfylde betingelserne for at være højesteretsdommer, samt to andre  \r\n\r\n medlemmer, som skal have henholdsvis økonomisk og juridisk sagkundskab. </P>  \r\n\r\n<P CLASS=STK> <I>Stk. 2. </I> Formanden og medlemmerne udnævnes af  \r\n\r\n erhvervsministeren. De skal være uafhængige af erhvervsinteresser. Hvervet  \r\n\r\n ophører med udgangen af den måned, hvori vedkommende fylder 70 år. </P>  \r\n\r\n<P CLASS=STK> <I>Stk. 3. </I> Erhvervsministeren fastsætter nærmere regler  \r\n\r\n for ankenævnets virksomhed, herunder regler om betaling for indbringelse af  \r\n\r\n afgørelser for ankenævnet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bestemmelser om straf </I> </P>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Undlader nogen at give de oplysninger, som  \r\n\r\n Konkurrencerådet kan kræve efter denne lov, eller at efterkomme et påbud  \r\n\r\n meddelt i medfør af denne lov, kan rådet som tvangsmiddel pålægge den  \r\n\r\n pågældende daglige eller ugentlige bøder, der kan inddrives ved udpantning.  \r\n\r\n</P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Medmindre højere straf er forskyldt efter anden  \r\n\r\n lovgivning, straffes med bøde den, der forsætligt eller groft uagtsomt </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 6, stk. 1, </LI>  \r\n\r\n<LI>2) overtræder § 11, stk. 1, hvis den pågældende virksomhed inden for de  \r\n\r\n seneste 5 år har fået et påbud vedrørende et tilsvarende misbrug af  \r\n\r\n dominerende stilling, jf. § 11, stk. 3, </LI>  \r\n\r\n<LI>3) undlader meddelelse efter § 12, stk.1, </LI>  \r\n\r\n<LI>4) undlader at efterkomme påbud udstedt efter § 6, stk. 4, eller § 11,  \r\n\r\n stk. 3, jf. § 16, </LI>  \r\n\r\n<LI>5) afgiver urigtige eller vildledende oplysninger til Konkurrencerådet  \r\n\r\n eller Konkurrenceankenævnet eller fortier forhold af betydning for den  \r\n\r\n pågældende sag eller </LI>  \r\n\r\n<LI>6) undlader at efterkomme krav efter § 17. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Stk. 1, nr. 1, finder ikke anvendelse fra det  \r\n\r\n tidspunkt, hvor en aftale m.v. er anmeldt til Konkurrencerådet efter § 8,  \r\n\r\n stk. 2, og indtil rådet har meddelt sin afgørelse efter § 8, stk. 1. </P>  \r\n\r\n<P CLASS=STK> <I>Stk. 3. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n<P CLASS=STK> <I>Stk. 4. </I> Forældelsesfrist for strafansvar er 5 år. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Kontrolundersøgelser efter EU-reglerne </I>  \r\n\r\n</P>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Den bistand, som medlemsstaternes kompetente  \r\n\r\n myndigheder skal yde EuropaKommissionen efter Det Europæiske Fællesskabs  \r\n\r\n forordninger om monopoler og konkurrencebegrænsninger, ydes i Danmark af  \r\n\r\n Konkurrencestyrelsen. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Anmoder Europa-Kommissionen  \r\n\r\n Konkurrencestyrelsen om at foretage en kontrolundersøgelse i henhold til  \r\n\r\n artikel 13 i forordning nr. 17/62, artikel 20 i forordning nr. 1017/68,  \r\n\r\n artikel 17 i forordning nr. 4056/86, artikel 10 i forordning nr. 3975/87  \r\n\r\n eller artikel 12 i forordning nr. 4064/89, kan styrelsen efter retskendelse  \r\n\r\n og mod behørig legitimation hos virksomheder eller en sammenslutning af  \r\n\r\n virksomheder </P>  \r\n\r\n<UL CLASS=PLAIN-LIST>  \r\n\r\n<LI>1) kontrollere bøger og andre forretningspapirer, </LI>  \r\n\r\n<LI>2) tage afskrifter eller lave ekstraktudskrifter af bøger og  \r\n\r\n forretningspapirer, </LI>  \r\n\r\n<LI>3) kræve mundtlige forklaringer på stedet og </LI>  \r\n\r\n<LI>4) få adgang til virksomhedernes samtlige lokaler, grunde og  \r\n\r\n transportmidler. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved undersøgelsen skal der forevises en  \r\n\r\n skriftlig fuldmagt fra styrelsen. Fuldmagten skal indeholde oplysning om  \r\n\r\n Europa-Kommissionens anmodning og om kontrolundersøgelsens genstand og  \r\n\r\n formål. </P>  \r\n\r\n<P CLASS=STK> <I>Stk. 3. </I> Virksomhederne eller sammenslutningen har pligt  \r\n\r\n til at underkaste sig kontrolundersøgelsen, hvis den foretages på grundlag af  \r\n\r\n en Kommissionsbeslutning. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Bestemmelserne i § 25 gælder også, når  \r\n\r\n Konkurrencestyrelsen bistår Europa-Kommissionen ved kontrolundersøgelser i  \r\n\r\n henhold til artikel 14 i forordning nr. 17/62, artikel 21 i forordning nr.  \r\n\r\n 1017/68, artikel 18 i forordning nr. 4056/86, artikel 11 i forordning nr.  \r\n\r\n 3975/87 eller artikel 13 i forordning nr. 4064/89. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K10\"\"></A>\r\n\r\n<DIV CLASS=KAPITEL ID=\"K10\">  \r\n\r\n<H3 CLASS=KTITLE1 ALIGN=CENTER>Kapitel 10 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelses- og overgangsbestemmelser  \r\n\r\n m.v. </I> </P>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Loven træder i kraft den 1. januar 1998. Dog  \r\n\r\n træder bestemmelserne i § 14, stk. 3, og § 15 i kraft den 1. juli 1997. </P>  \r\n\r\n<P CLASS=STK> <I>Stk. 2. </I> Ved lovens ikrafttrædelse ophæves  \r\n\r\n konkurrenceloven, jf. lovbekendtgørelse nr. 114 af 10. marts 1993, samt lov  \r\n\r\n om kontrol med overholdelsen af Det Europæiske Økonomiske Fællesskabs  \r\n\r\n forordninger om monopoler og konkurrencebegrænsninger, jf. lovbekendtgørelse  \r\n\r\n nr. 449 af 10. juni 1991. En godkendelse, som er meddelt efter  \r\n\r\n konkurrencelovens § 14, stk. 1, jf. lovbekendtgørelse nr. 114 af 10. marts  \r\n\r\n 1993, bevarer sin gyldighed, indtil Konkurrencerådet måtte træffe afgørelse  \r\n\r\n om at tilbagekalde godkendelsen. Afgørelsen træffes efter de hidtil gældende  \r\n\r\n regler. </P>  \r\n\r\n<P CLASS=STK> <I>Stk. 3. </I> Sager efter konkurrenceloven, jf.  \r\n\r\n lovbekendtgørelse nr. 114 af 10. marts 1993, der ikke er færdigbehandlede ved  \r\n\r\n lovens ikrafttrædelse, bortfalder. Dette gælder dog ikke klagesager samt  \r\n\r\n sager, der verserer ved Konkurrenceankenævnet. </P>  \r\n\r\n<P CLASS=STK> <I>Stk. 4. </I> Konkurrencebegrænsende aftaler, vedtagelser og  \r\n\r\n samordnet praksis, som består på tidspunktet for lovens ikrafttrædelse, og  \r\n\r\n som er forbudt i medfør af § 6, stk. 1, kan, hvis de anmeldes inden den 1.  \r\n\r\n juli 1998 med henblik på en fritagelse efter § 8, opretholdes indtil 3  \r\n\r\n måneder efter, at Konkurrencerådet har truffet afgørelse i sagen, uanset at  \r\n\r\n Konkurrencerådet meddeler afslag. Konkurrencerådet kan forlænge fristen på 3  \r\n\r\n måneder. </P>  \r\n\r\n<P CLASS=STK> <I>Stk. 5. </I> Offentlig regulering, som er omfattet af § 2,  \r\n\r\n stk. 6, og som er gældende på tidspunktet for lovens ikrafttrædelse, skal  \r\n\r\n anmeldes til Konkurrencerådet inden den 1. juli 1998. </P>  \r\n\r\n<P CLASS=STK> <I>Stk. 6. </I> De administrative regler, der er fastsat i  \r\n\r\n medfør af § 7, nr. 2, i konkurrenceloven, jf. lovbekendtgørelse nr. 114 af  \r\n\r\n 10. marts 1993, forbliver i kraft, indtil nye regler eventuelt fastsættes  \r\n\r\n efter § 4, stk. 3, i lov om mærkning og skiltning med pris m.v. som affattet  \r\n\r\n ved denne lovs § 28, nr. 1. Administrationen af de hidtil gældende regler som  \r\n\r\n nævnt i 1. pkt. overføres til Forbrugerstyrelsen. Forsætlig eller groft  \r\n\r\n uagtsom overtrædelse af de hidtil gældende regler som nævnt i 1. pkt.  \r\n\r\n straffes med bøde. Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> I lov om mærkning og skiltning med pris m.v.,  \r\n\r\n jf. lovbekendtgørelse nr. 456 af 17. juni 1991, som ændret ved lov nr. 429 af  \r\n\r\n 1. juni 1994, foretages følgende ændringer: </P>  \r\n\r\n<P> <B>1.</B> I <I>§ 4</I> indsættes som <I>stk. 3: </I></P>  \r\n\r\n<P CLASS=STK> <I>&#187;Stk. 3. </I> Inden for vare- og  \r\n\r\n tjenesteydelsesområder, hvor det må antages at være af særlig betydning som  \r\n\r\n prisvejledning for forbrugerne, kan Forbrugerstyrelsen fastsætte regler om  \r\n\r\n fakturering og anden dokumentation for prisberegningen.&#171; </P>  \r\n\r\n<P> <B>2.</B> Efter § 9 indsættes: </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>&#187;§ 10. </B> På vare- og tjenesteydelsesområder af  \r\n\r\n særlig betydning for forbrugerne kan Forbrugerstyrelsen gennemføre og  \r\n\r\n offentliggøre sammenlignende undersøgelser af priser, rabatter og bonus  \r\n\r\n m.v.&#171; </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 10.  \r\n\r\n juni 1997 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Jan Trøjborg </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Competition Act\".",
        "(* 1) Loven er oversat til fremmedsprog - engelsk \"The Danish"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1997"
        },
        {
            "displayName": "Accession",
            "displayValue": "A19970038430"
        },
        {
            "displayName": "Entydig dokumentidentifikation",
            "displayValue": "CM044509"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "04/04/2006"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "384"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "10/06/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 95-150-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}