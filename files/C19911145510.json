{
    "id": 50989,
    "title": "Cirkulæreskrivelse vedrørende forskellige ændringer i dimensionsbekendtgørelsen (drivakseltryk, kørsel med brede traktorer, gebyrer). ",
    "documentTypeId": "210",
    "isSagsforlobPeriodValid": false,
    "shortName": "CIS nr 11455 af 23/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende forskellige  \r\n\r\n ændringer i dimensionsbekendtgørelsen (drivakseltryk, kørsel med brede  \r\n\r\n traktorer, gebyrer). </H1>  \r\n\r\n<P></P>  \r\n\r\n<BR>  \r\n\r\n<P>Til politiet </P>  \r\n\r\n<P>og Statens Bilinspektion </P>  \r\n\r\n<P> <B> Vedrørende: Forskellige ændringer i dimensionsbekendtgørelsen  \r\n\r\n (drivakseltryk, kørsel med brede traktorer, gebyrer).</B>  </P>  \r\n\r\n<P> <B>I. Drivakseltryk.</B>  </P>  \r\n\r\n<P>Justitsministeriet foretager pr. 1. januar 1992 en mindre ændring i  \r\n\r\n reglerne om akseltryk på visse lastbilvogntog i international trafik. </P>  \r\n\r\n<P>De nye regler, der gennemføres som led i harmonisering af reglerne inden  \r\n\r\n for EF, følger af en bekendtgørelse, der ændrer bekendtgørelse nr. 330 af 21.  \r\n\r\n juni 1977, om køretøjers største bredde, længde, højde, vægt og akseltryk  \r\n\r\n (dimensionsbekendtgørelsen.) </P>  \r\n\r\n<P>Med ændringen bliver det tilladt for 5- og 6-akslede lastbilvogntog i  \r\n\r\n international trafik at have et faktisk drivakseltryk på op til 11.500 kg.  \r\n\r\n</P>  \r\n\r\n<P>Såfremt det faktiske drivakseltryk overstiger 10.000 kg., må vogntogets  \r\n\r\n faktiske totalvægt ikke overstige 40.000 kg. Herfra gælder dog den  \r\n\r\n undtagelse, at den faktiske totalvægt må være op til 44.000 kg., såfremt der  \r\n\r\n er tale om en 3-akslet lastbil med sættevogn, der medfører en 40-fods  \r\n\r\n ISO-container. </P>  \r\n\r\n<P>Det bemærkes, at der er tale om det faktiske drivakseltryk, hvorfor et  \r\n\r\n tilladt drivakseltryk på op til 11.500 kg ikke vil være en begrænsning for at  \r\n\r\n anvende vogntoget i national trafik med en totalvægt op til 48.000 kg.,  \r\n\r\n såfremt det faktiske drivakseltryk ikke overstiger 10.000 kg. </P>  \r\n\r\n<P>Ved international trafik forstås i denne sammenhæng, at den konkrete  \r\n\r\n kørsel finder sted mellem dansk og mindst een anden stats område. </P>  \r\n\r\n<P> <B>II. Kørsel med brede traktorer.</B>  </P>  \r\n\r\n<P>Der er foretaget en ændring af dimensionsbekendtgørelsens § 2, stk. 1.  \r\n\r\n</P>  \r\n\r\n<P>Ændringen indebærer, at kørsel med brede eller dobbeltmonterede baghjul på  \r\n\r\n traktorer, hvorved traktorens bredde overstiger 2,55 m, lovligt kan finde  \r\n\r\n sted, såfremt traktoren kører med et påhængs- eller arbejdsredskab. Det er  \r\n\r\n ikke en betingelse, at påhængs- eller arbejdsredskabet er bredere end 2,55 m.  \r\n\r\n</P>  \r\n\r\n<P>Det er fortsat et krav, at kørslen sker i forbindelse med landbrugs- eller  \r\n\r\n vejarbejde, ligesom en traktor forsynet med brede eller dobbeltmonterede hjul  \r\n\r\n i øvrigt ikke må have en bredde, der overstiger 2,55 m. </P>  \r\n\r\n<P>Justitsministeriets cirkulæreskrivelse af 7. oktober 1976 om kørsel med  \r\n\r\n traktorer med dobbeltmonterede baghjul, ophæves hermed. </P>  \r\n\r\n<P> <B>III. Gebyrer m.v.</B>  </P>  \r\n\r\n<P>Der erindres om, at gebyrerne for indgivelse af ansøgning om  \r\n\r\n transporttilladelse og tilladelse til afholdelse af cykel- og motorløb  \r\n\r\n bortfalder pr. 1. januar 1992. </P>  \r\n\r\n<P>Kopi af de nye bestemmelser vedlægges til orientering. </P>  \r\n\r\n<P>P. M. V. </P>  \r\n\r\n<P>E. B: </P>  \r\n\r\n<P>Henrik Waaben </P>  \r\n\r\n<P>Bilag </P>  \r\n\r\n<P>Justitsministeriets bekendtgørelse nr. 867 af 17. december 1991  \r\n\r\n Bekendtgørelse om ændring af bekendtgørelse om køretøjers største bredde,  \r\n\r\n længde, højde, vægt og akseltryk. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Bilaget er ikke indlagt i Retsinformation sammen med cirkulæreskrivelsen  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19911145510"
        },
        {
            "displayName": "Entydig dokumentidentifikation",
            "displayValue": "CM009815"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/11/2005"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11455"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "23/12/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "F.afd. j.nr. 1991-2431-296"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}