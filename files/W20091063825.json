{
    "id": 152926,
    "title": "Ankestyrelsens principafgørelse 98-09 om mellemkommunal refusion - flytning - frit valg - almen ældrebolig - plejebolig",
    "documentTypeId": "240",
    "isSagsforlobPeriodValid": true,
    "shortName": "KEN nr 10638 af 01/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 98-09 om mellemkommunal refusion - flytning - frit valg - almen ældrebolig - plejebolig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En tilflytningskommune havde ret til refusion fra den tidligere opholdskommune, idet borgeren flyttede til et tilsvarende botilbud med omfattende støtte, ligesom det han kom fra. Dermed var flytningen omfattet af § 9c, stk. 4, hvor opholdskommunen havde ret til refusion, selv om fraflytningskommunen ikke havde medvirket ved flytningen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 877 af 3. september 2008 - § 9c</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Borgeren boede i et botilbud efter servicelovens § 108 i A kommune. I marts 2008 opsagde hans mor og værge boligen. Familien ønskede hjælp fra A kommune til at skaffe en tilsvarende bolig i B kommune. Botilbuddet i A kommune kunne ikke anbefale en flytning, førend der var fundet et tilsvarende tilbud i B kommune. Sagsbehandleren kunne ikke finde et tilsvarende tilbud i B kommune, men havde dog ikke henvendt sig til visitationen i B kommune.</p>\r\n<p>Den 28. april 2008 henvendte borgerens mor sig til B kommune for at få hjælp til en bolig dér. Medio maj blev borgeren flyttet til moderens hjem i B kommune uden hjælp fra kommunerne. Fra moderens adresse blev han den 26. juni 2008 visiteret til en plejebolig i B kommune. Han flyttede senere dertil fra moderens adresse.</p>\r\n<p>A kommune ville ikke yde refusionstilsagn til B kommune, idet man ikke havde medvirket til flytningen.</p>\r\n<p>Det sociale nævn fandt, at A kommune var berettiget til at meddele afslag på at være betalingskommune for borgeren efter dennes flytning til B kommune.</p>\r\n<p>Nævnet begrundede afgørelsen med, at kommunen ikke havde medvirket ved flytningen, at borgeren ikke var flyttet til en tilsvarende boligform i B kommune, som han beboede i A kommune, men derimod oprindeligt var visiteret til en almen ældrebolig, og at han ikke var flyttet til en anden institution, men var flyttet i egen bolig.</p>\r\n<p>B kommune klagede over nævnets afgørelse.</p>\r\n<p>I klagen til Ankestyrelsen blev det anført, at A kommune var vidende om, at familien ønskede borgeren flyttet til B kommune, men at A kommune forholdt sig passiv. B kommune mente ikke, at en kommune kunne frasige sig sit ansvar ved bevidst at forholde sig passiv.</p>\r\n<p>Sagen blev behandlet i principielt møde med henblik på at afklare, om flytning fra plejebolig i én kommune til en anden kommune var omfattet af reglerne om frit valg og dermed medførte refusionspligt for fraflytningskommunen, jf. retssikkerhedslovens § 9 c, stk. 4.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>B kommune havde ret til refusion.</p>\r\n<p>Det betød, at A kommune havde betalingsforpligtelsen for borgeren, efter at han var flyttet til B kommune.</p>\r\n<p>Ankestyrelsen ændrede således afgørelsen fra det sociale nævn.</p>\r\n<p>Ankestyrelsen fandt, at borgeren havde ret til frit at vælge et botilbud i B kommune, som svarede til det botilbud, han kom fra i A kommune. Ankestyrelsen vurderede, at det botilbud han nu havde i B kommune, svarede til det, han beboede i A kommune.</p>\r\n<p>Det fremgik af sagen, at borgeren i A kommune boede i et botilbud efter servicelovens § 108, der omfattede hjælp efter § 83 og § 85. Denne hjælp skulle (blandt andet) tilbydes borgere, hvis fysiske og psykiske funktionsevne var betydeligt nedsat. Som beboer i denne type botilbud havde borgeren ret til frit at vælge et lignende botilbud, når han ønskede at flytte til B kommune.</p>\r\n<p>B kommune havde ikke et § 108-botilbud, men endte med at visitere borgeren til en plejebolig. Kommunen præciserede over for Ankestyrelsen, at borgeren var visiteret efter servicelovens § 192 a (jf. § 192) til en plejebolig efter lov om almene boliger § 5, stk. 2. Der stod i denne bestemmelse, at plejeboliger var almene ældreboliger, hvor der til den samlede bebyggelse hørte servicearealer for personer med behov for omfattende service og pleje efter lov om social service.</p>\r\n<p>Det fremgik af borgerens sagsakter i B kommune, at han blev tilbudt hjælp efter § 83 og § 85 i serviceloven. Boligen blev endvidere indrettet med diverse hjælpemidler, så borgeren både kunne færdes med sin usikre gang og med kørestol.</p>\r\n<p>Ankestyrelsen vurderede, at botilbuddet i B kommune var omfattet af retssikkerhedslovens § 9 c, stk. 4. I det tilfælde havde borgeren ret til at vælge den tilsvarende bolig uden medvirken fra fraflytningskommunen. Den nye opholdskommune havde herefter krav på refusion fra den tidligere kommune.</p>\r\n<p>Da der var tale om en 50-årig borger, som var betydeligt fysisk og psykisk handicappet efter en hjerneskade, han pådrog sig som ung, var der ikke udsigt til, at han ville kunne klare sig i egen bolig. Det fremgik af sagen, at man fra A kommune frarådede en flytning til B kommune, uden at der først var fundet et egnet botilbud til borgeren.</p>\r\n<p>Ankestyrelsen fandt derfor, at det var uden betydning for spørgsmålet om refusion, at borgeren først blev flyttet til moderens bolig, da familien ikke ville vente på, at A kommune fandt et egnet botilbud i B kommune. Under hele forløbet havde det været klart for både A og B kommuner, at borgeren havde et uafbrudt behov for og var berettiget til et botilbud med omfattende hjælp som beskrevet i retssikkerhedslovens § 9 c, stk. 4, nr. 1.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 9. december 2014, da den er erstattet af principafgørelse 77-14."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091063825"
        },
        {
            "displayName": "Entydig dokumentidentifikation",
            "displayValue": "BS005730"
        },
        {
            "displayName": "Dato for indlæggelse",
            "displayValue": "11/12/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10638"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/05/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800003-09"
        },
        {
            "displayName": "Stikord",
            "displayValue": "98-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}