{
    "id": 33291,
    "title": "Dagpenge - uarbejdsdygtighed - udbetaling af feriegodtgørelse - modregning (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19039 af 31/01/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sikret, der havde været sygemeldt og modtaget dagpenge fra oktober  \r\n\r\n 1982, fik i april 1983 udbetalt feriegodtgørelse vedrørende 12 dages  \r\n\r\n restferie. Det sociale udvalg havde herefter standset udbetalingen af  \r\n\r\n dagpenge i 12 dage. Ankestyrelsen fandt, at socialudvalget ikke havde været  \r\n\r\n berettiget til at standse udbetalingen af dagpenge eller til at modregne  \r\n\r\n feriegodtgørelsen i sikredes dagpenge. Ankestyrelsen lagde vægt på, at  \r\n\r\n sikrede på tidspunktet for udbetalingen af feriegodtgørelsen fortsat var  \r\n\r\n uarbejdsdygtig på grund af sygdom og ikke havde til hensigt at holde ferie,  \r\n\r\n og at sikrede var berettiget til at få udbetalt feriegodtgørelse uden at  \r\n\r\n holde ferie. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - uarbejdsdygtighed - udbetaling af  \r\n\r\n feriegodtgørelse - modregning (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret, der var ansat som hjemmehjælper, blev sygemeldt den 27. oktober  \r\n\r\n 1982 på grund af seneskedehindebetændelse i højre hånd. Med virkning fra 9.  \r\n\r\n december 1982 blev sikrede opsagt fra sin stilling efter &#187;120  \r\n\r\n dages-reglen&#171;. </P>  \r\n\r\n<P>Ifølge foreliggende lægeerklæringer senest af 28. marts 1983 var sikrede  \r\n\r\n fuldt uarbejdsdygtig. </P>  \r\n\r\n<P>Den 11. april 1983 fik sikrede udbetalt feriegodtgørelse vedrørende 12  \r\n\r\n dages restferie. Socialforvaltningen standsede herefter udbetalingen af  \r\n\r\n sygedagpenge i perioden 11. april - 24. april 1983. </P>  \r\n\r\n<P>Sikredes faglige organisation anførte over for socialforvaltningen, at  \r\n\r\n forvaltningen ikke havde været berettiget til at foretage modregning af  \r\n\r\n feriegodtgørelsen i sygedagpengene, da sikrede ikke holdt ferie, men var  \r\n\r\n sygemeldt. </P>  \r\n\r\n<P>Socialforvaltningen fandt, at det var korrekt at modregne den udbetalte  \r\n\r\n feriegodtgørelse i sygedagpengene i tilfælde, hvor sikrede kunne holde ferie  \r\n\r\n med rekreativt udbytte. Forvaltningen mente, at dette var tilfældet i  \r\n\r\n sikredes situation. Det bemærkedes samtidig, at ved enhver henvendelse om  \r\n\r\n udbetaling af feriepenge bliver sygdommens art, behandlingens omfang og  \r\n\r\n sikredes tilstand taget op til vurdering. </P>  \r\n\r\n<P>Over for amtsankenævnet anførte sikredes faglige organisation bl.a., at  \r\n\r\n sikrede var ude af stand til at bruge højre hånd, der i en periode havde  \r\n\r\n været lagt i skinne. Organisationen fandt, at sikrede i medfør af ferielovens  \r\n\r\n § 20 havde krav på at modtage den optjente feriegodtgørelse uden at holde  \r\n\r\n ferie. Der er ikke i ferieloven tale om rekreativt formål. Iøvrigt kunne  \r\n\r\n sikrede ikke antages at kunne holde ferie med rekreativt formål, idet hun på  \r\n\r\n grund af den fortsat immobile højre hånd ikke kunne klare sig alene. </P>  \r\n\r\n<P>Det sociale udvalg anførte over for amtsankenævnet, at sikrede havde en  \r\n\r\n hævet højre hånd og derfor ikke ville kunne klare alt helt uden hjælp, men at  \r\n\r\n dette ikke måtte kunne afskære hende fra at holde ferie, når hun hverken var  \r\n\r\n indlagt, sengeliggende eller iøvrigt modtog behandling hele tiden. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte, at det sociale udvalg havde modregnet  \r\n\r\n feriegodtgørelsen i sikredes sygedagpenge i perioden 11. april - 24. april  \r\n\r\n 1983. Nævnet henviste til, at det i sikringsstyrelsens D-meddelelse nr.  \r\n\r\n 32/1973 er anført, at en sikret ikke kan modtage feriegodtgørelse og  \r\n\r\n sygedagpenge samtidig. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Sikredes læge oplyste, at sikrede afsluttede behandlinger hos  \r\n\r\n fysioterapeut i begyndelsen af marts 1983. I slutningen af marts 1983 havde  \r\n\r\n sikrede fortsat smerter i hånden og fik ordineret medicin. I begyndelsen af  \r\n\r\n maj 1983 havde sikrede stadig smerter og betændelse i hånden, og der var  \r\n\r\n ingen effekt af medicinen, hvorfor sikrede blev henvist til undersøgelse hos  \r\n\r\n speciallæge. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom og fødsel, § 1, stk. 1. </P>  \r\n\r\n<P>Lov om ferie, § 20. </P>  \r\n\r\n<P>Arbejdsministeriets bekendtgørelse nr. 552 af 12. november 1981, § 22 </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at det sociale udvalg ikke har været berettiget til  \r\n\r\n at standse udbetalingen af sygedagpenge eller til at modregne  \r\n\r\n feriegodtgørelsen i sygedagpengene. </P>  \r\n\r\n<P>Ankestyrelsen har lagt vægt på, at sikrede gennem længere tid havde været  \r\n\r\n uarbejdsdygtig på grund af sygdom og ifølge lægeerklæring af 28. marts 1983  \r\n\r\n fortsat var uarbejdsdygtig på grund af sygdom i hele april 1983 samt iøvrigt  \r\n\r\n ikke ved udbetalingen af feriegodtgørelsen den 11. april 1983 havde til  \r\n\r\n hensigt at holde ferie. Ankestyrelsen har endvidere lang vægt på, at sikrede  \r\n\r\n efter § 22, stk. 2, i arbejdsministeriets ovennævnte bekendtgørelsenvar  \r\n\r\n berettiget til at få udbetalt feriepenge uden at ferie holdtes, da sikrede  \r\n\r\n var afskåret fra at holde ferie inden 1. maj 1983 på grund af sygdom. </P>  \r\n\r\n<P>Ankestyrelsen finder det ikke stemmende med ferielovens formål, at sikrede  \r\n\r\n blev henvist til at holde ferie, når hun opfyldte dagpengelovens betingelser  \r\n\r\n for tildeling af dagpenge som følge af uarbejdsdygtighed på grund af sygdom.  \r\n\r\n</P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-001-86 17/04/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861903925"
        },
        {
            "displayName": "Entydig dokumentidentifikation",
            "displayValue": "CA001218"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19039"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/01/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20525-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}