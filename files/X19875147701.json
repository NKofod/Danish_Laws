{
    "id": 38848,
    "title": "Forsinkelser af udbetalinger. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 51477 af 25/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Orientering af medlemmerne i tilfælde af væsentlige forsinkelser af  \r\n\r\n dagpenge- og efterlønsudbetalinger og kassens mulighed for udbetaling af  \r\n\r\n dagpenge på grundlag af medlemmets tro og love erklæring de første to måneder  \r\n\r\n af ledighedsperioden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forsinkelser af udbetalinger. (* 1) </H1>  \r\n\r\n<P></P>  \r\n\r\n<BR>  \r\n\r\n<P> Kristelig </P>  \r\n\r\n<P> Arbejdsløshedskasse </P>  \r\n\r\n<P>Under dags dato har man tilskrevet X, cpr.nr. 310165-, således: Ved  \r\n\r\n skrivelse af 1. juni 1987 har De oplyst, at De blev ledig den 1. marts 1987,  \r\n\r\n og at De ikke har modtaget dagpenge i tre måneder fra Kristelig  \r\n\r\n Arbejdsløshedskasse. </P>  \r\n\r\n<P>De har i Deres skrivelse endvidere oplyst, at De har ringet til  \r\n\r\n arbejdsløshedskassen og aflagt kassen besøg for at få at vide, hvad der skete  \r\n\r\n i sagen, men at De alene har fået upræcise svar. </P>  \r\n\r\n<P>De har endvidere oplyst, at De har fået oplyst af arbejdsløshedskassen, at  \r\n\r\n der var problemer med at fremskaffe fornøden arbejdsgiverdokumentation. </P>  \r\n\r\n<P>Af Deres skrivelse fremgår det, at De er blevet lovet, at  \r\n\r\n arbejdsløshedsdagpenge for de første to måneder ville blive udbetalt den 25.  \r\n\r\n maj 1987, men arbejdsløshedsdagpengene blev dog først udbetalt den 29. maj  \r\n\r\n 1987. </P>  \r\n\r\n<P>De har endvidere i Deres skrivelse anført, at De ikke kan forstå, at det  \r\n\r\n har taget tre måneder at få ordnet Deres sag. </P>  \r\n\r\n<P>De har endelig anført, at informationen til medlemmet er utrolig dårlig,  \r\n\r\n da De hverken har fået en opringning eller en skrivelse om, hvad der skete i  \r\n\r\n sagen. </P>  \r\n\r\n<P>På direktoratets anmodning om en udtalelse over Deres klage, har  \r\n\r\n arbejdsløshedskassen den 25. august 1987 svaret direktoratet som følger:  \r\n\r\n Efter at kassen modtog direktoratets brev af 27. juni 1987, har sagen været  \r\n\r\n fremsendt til udtalelse i Skovlunde afdeling. </P>  \r\n\r\n<P>Afdelingen har herefter svaret således: Medlemmet har afleveret  \r\n\r\n ledighedspapirer 3. marts 1987. Dagpenge udbetales for perioden fra 3. marts  \r\n\r\n i uge 21. Det vil sige, at medlemmet har ventet på dagpenge i 21/2 måned,  \r\n\r\n inklusive påske-helligdagene. </P>  \r\n\r\n<P>Afdelingen måtte rette henvendelse til den ene arbejdsgiver to gange på  \r\n\r\n grund af ufyldestgørende svar første gang. </P>  \r\n\r\n<P>Derudover må afdelingen erkende, at behandlingstiden har været for lang.  \r\n\r\n</P>  \r\n\r\n<P>Vi kan kun beklage - og glæde os over, at behandlingstiden i dag er bragt  \r\n\r\n ned til det acceptable'. Kristelig Arbejdsløshedskasse kan tilslutte sig det  \r\n\r\n af afdelingen anførte, og man har i øvrigt ikke yderligere at bemærke. </P>  \r\n\r\n<P> <I>AFGØRELSE</I>  </P>  \r\n\r\n<P>I denne anledning skal direktoratet meddele, at direktoratet må være enig  \r\n\r\n med Dem i, at behandlingen af Deres dagpengesag har varet unødig længe. </P>  \r\n\r\n<P>Direktoratet har derfor dags dato indskærpet over for  \r\n\r\n arbejdsløshedskassen, at arbejdsløshedskassens administration skal indrettes  \r\n\r\n således, at udbetalingerne af arbejdsløshedsdagpenge ikke forsinkes unødigt.  \r\n\r\n</P>  \r\n\r\n<P>Direktoratet skal endvidere meddele, at direktoratet finder det uheldigt,  \r\n\r\n at arbejdsløshedskassen ikke har orienteret Dem om, at Deres  \r\n\r\n dagpengeudbetalinger vil blive forsinket, ligesom arbejdsløshedskassen burde  \r\n\r\n have orienteret Dem skriftligt om årsagen til forsinkelsen af udbetalingerne.  \r\n\r\n</P>  \r\n\r\n<P>Direktoratet har derfor indskærpet over for arbejdsløshedskassen, at  \r\n\r\n arbejdsløshedskassen over for medlemmerne skal redegøre for årsagen til  \r\n\r\n eventuelle forsinkelser af dagpengeudbetalingerne, ligesom  \r\n\r\n arbejdsløshedskassen skal angive, hvornår udbetalingerne kan forventes at  \r\n\r\n ske. </P>  \r\n\r\n<P>Direktoratet betragter herefter sagen som afsluttet, medmindre man måtte  \r\n\r\n høre nærmere fra Dem. </P>  \r\n\r\n<P>Hvilket herved meddeles under henvisning til kassens j.nr. 310165-. </P>  \r\n\r\n<P>Direktoratets skal i sagens anledning henlede arbejdsløshedskassens  \r\n\r\n opmærksomhed på § 7 i Arbejdsministeriets bekendtgørelse nr. 612 af 18.  \r\n\r\n september 1985 om arbejdsgiverdokumentation, hvoraf det fremgår, at hvis den  \r\n\r\n dokumentation, der skal foreligge efter bekendtgørelsens §§ 2 og 3, ikke kan  \r\n\r\n fremskaffes så hurtigt, at dagpenge kan udbetales uden forsinkelser, kan  \r\n\r\n arbejdsløshedskassen dog udbetale dagpenge i højst to måneder på grundlag af  \r\n\r\n andre tilgængelige oplysninger og medlemmets egne tro og love afgivne  \r\n\r\n oplysninger med forbehold om eventuel senere regulering. </P>  \r\n\r\n<P>Der henvises endvidere til bemærkningerne om denne bestemmelse i  \r\n\r\n direktoratets vejledning af 8. oktober 1986 om anvendelsen af ovennævnte  \r\n\r\n bekendtgørelse. </P>  \r\n\r\n<P>På baggrund af disse regler og på baggrund af de i sagen foreliggende  \r\n\r\n oplysninger må direktoratet umiddelbart være af den opfattelse, at  \r\n\r\n arbejdsløshedskassen burde have udbetalt medlemmets arbejdsløshedsdagpenge på  \r\n\r\n tro og love med forbehold om eventuel senere regulering i de første to  \r\n\r\n måneder af medlemmets ledighedsperiode. </P>  \r\n\r\n<P>Arbejdsløshedskassen ville i så fald have haft to måneder og den  \r\n\r\n efterfølgende udbetalingsperiode til at fremskaffe fornøden  \r\n\r\n arbejdsgiverdokumentation, hvorefter medlemmet ikke ville have mærket til  \r\n\r\n forsinkelser i dagpengeudbetalingerne. </P>  \r\n\r\n<P>Direktoratet skal derfor indskærpe over for arbejdsløshedskassen, at  \r\n\r\n arbejdsløshedskassen skal søge at tilrettelægge sin administration således,  \r\n\r\n at forsinkelser som i denne sag ikke forekommer. </P>  \r\n\r\n<P>Direktoratet finder endvidere, at arbejdsløshedskassens skrivelse af 25.  \r\n\r\n august 1987 må forstås således, at arbejdsløshedskassen ikke har orienteret  \r\n\r\n medlemmet om årsagen til forsinkelserne af dagpengeudbetalingerne. </P>  \r\n\r\n<P>Direktoratet skal derfor indskærpe over for arbejdsløshedskassen, at  \r\n\r\n arbejdsløshedskassen i tilfælde af, at dagpengeudbetalingerne forsinkes  \r\n\r\n væsentligt, skal orientere medlemmerne om forsinkelsen, årsagen til denne og  \r\n\r\n hvornår dagpengeudbetalingerne kan forventes at finde sted. </P>  \r\n\r\n<P>I nærværende sag finder direktoratet det uheldigt, at arbejdsløshedskassen  \r\n\r\n på intet tidspunkt har redegjort for forsinkelsen, årsagen til denne og  \r\n\r\n forventet tidspunkt for udbetaling af arbejdsløshedsdagpenge. </P>  \r\n\r\n<P>Direktoratet skal anmode arbejdsløshedskassen om at indrette sin  \r\n\r\n administration således, at gentagelser ikke forekommer. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Thorbjørn Høgholm Pedersen </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) DfA-meddelelse nr. 2/88"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19875147701"
        },
        {
            "displayName": "Entydig dokumentidentifikation",
            "displayValue": "CA006783"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51477"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "25/09/1987"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "5. kt. 87-1231-462"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}