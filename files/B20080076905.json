{
    "id": 117289,
    "title": "Bekendtgørelse om veterinære grænsekontrolsteder og inspektionscentre",
    "documentTypeId": "60",
    "isSagsforlobPeriodValid": true,
    "shortName": "BEK nr 769 af 15/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Område</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Definitioner</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Beliggenhed</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Etablering og finansiering</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilsyn og tilbagekaldelse</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Straffe- og ikrafttrædelsesbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om veterinære grænsekontrolsteder og inspektionscentre <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 38, § 39, § 67 og § 70, stk. 3, i lov nr. 432 af 9. juni 2004 om hold af dyr, og § 42, § 43, § 49, § 50, § 52, stk. 2 og § 60, stk. 3, i lov nr. 526 af 24. juni 2005 om fødevarer fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Område</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen fastsætter bestemmelser for operatørers etablering og indretning af veterinære grænsekontrolsteder og veterinære inspektionscentre i tilknytning til eksisterende veterinære grænsekontrolsteder med henblik på kontrol med import fra tredjelande af levende dyr, animalske fødevarer, animalske biprodukter, sæd, æg, embryoner, hø, halm eller andre produkter og genstande, hvorved sygdomme og zoonotiske smitstoffer kan spredes.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Definitioner</p>\r\n      <p class=\"Paragraf\"><span class=\"ParagrafNr\">§ 2.</span> Ved grænsekontrolsted forstås et kontrolsted, der er godkendt af EU-kommissionen til at foretage veterinærkontrol af levende dyr eller produkter, som nævnt i § 1, ved ankomst fra tredjelande til EU’s ydre grænse i Danmark.</p>\r\n      <p class=\"Stk2\"><span class=\"StkNr\">Stk. 2.</span> Ved inspektionscenter forstås et kontrolsted, der er godkendt af Fødevarestyrelsen til at foretage veterinærkontrol af levende dyr eller produkter, som nævnt i § 1, ved ankomst fra tredjelande til EU’s ydre grænse i Danmark. Et inspektionscenter skal være tilknyttet et godkendt grænsekontrolsted og skal være beliggende i umiddelbar nærhed af grænsekontrolstedet således, at inspektionscentret påviseligt er under embedsdyrlægens kontrol.</p>\r\n      <p class=\"Stk2\"><span class=\"StkNr\">Stk. 3.</span> Ved embedsdyrlæge forstås en dyrlæge, som er ansat af Fødevarestyrelsen.</p>\r\n      <p class=\"Stk2\"><span class=\"StkNr\">Stk. 4.</span> Ved operatører forstås havne, lufthavne, erhvervsorganisationer, handelsstandsforeninger, enkeltvirksomheder, færgeruter eller andre private interessenter.</p>\r\n      <p class=\"Stk2\"><span class=\"StkNr\">Stk. 5.</span> Ved tredjeland forstås lande, der ikke er medlem af EU, og som ikke har indgået en aftale med EU om veterinær grænsekontrol med levende dyr og produkter som nævnt i § 1.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Beliggenhed</p>\r\n      <p class=\"Paragraf\"><span class=\"ParagrafNr\">§ 3.</span> Et grænsekontrolsted og et inspektionscenter skal være beliggende i umiddelbar nærhed af indgangsstedet til Danmark og i et område, som er udpeget eller godkendt af toldmyndighederne i henhold til artikel 38, stk. 1, litra a-b, i forordning (EØF) nr. 2913/92.</p>\r\n      <p class=\"Stk2\"><span class=\"StkNr\">Stk. 2.</span> Et grænsekontrolsted og et inspektionscenter i en vis afstand fra indgangsstedet kan dog accepteres, hvis det på grund af geografiske forhold, f.eks. lossekaj, er nødvendigt.</p>\r\n      <p class=\"Stk2\"><span class=\"StkNr\">Stk. 3.</span> Et grænsekontrolsted og et inspektionscenter skal ledes af en embedsdyrlæge, som har det faktiske ansvar for kontrollen. Embedsdyrlægen kan lade sig bistå af særligt uddannet hjælpepersonale.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Etablering og finansiering</p>\r\n      <p class=\"Paragraf\"><span class=\"ParagrafNr\">§ 4.</span> Et grænsekontrolsted og et inspektionscenter må først tages i anvendelse, når det er godkendt og opført på fællesskabslisten over grænsekontrolsteder og tilhørende inspektionscentre, der er godkendt til at foretage veterinærkontrol med dyr og animalske produkter fra tredjelande.</p>\r\n      <p class=\"Stk2\"><span class=\"StkNr\">Stk. 2.</span> Et grænsekontrolsted og et inspektionscenter, der er godkendt og opført på fællesskabslisten, jf. stk. 1, til at foretage veterinærkontrol af animalske fødevarer, må endvidere først tages i anvendelse, når det er blevet autoriseret i henhold til bekendtgørelse om autorisation og registrering af fødevarevirksomheder samt egenkontrol.</p>\r\n      <p class=\"Stk2\"><span class=\"StkNr\">Stk. 3.</span> Ansøgning om etablering af et grænsekontrolsted eller et inspektionscenter i tilknytning til et godkendt grænsekontrolsted indsendes sammen med en målfast tegning over faciliteterne til den fødevareregion, hvor grænsekontrolstedet henholdsvis inspektionscentret ønskes opført.</p>\r\n      <p class=\"Stk2\"><span class=\"StkNr\">Stk. 4.</span> Når fødevareregionen vurderer, at det nye grænsekontrolsted eller inspektionscenter opfylder reglerne i denne bekendtgørelse, indstiller fødevareregionen, at grænsekontrolstedet henholdsvis inspektionscentret kan godkendes og optages på fællesskabslisten over grænsekontrolsteder og inspektionscentre, der er godkendt til at foretage veterinærkontrol med dyr og animalske produkter fra tredjelande.</p>\r\n      <p class=\"Paragraf\"><span class=\"ParagrafNr\">§ 5.</span> Operatøren foretager selv de fornødne investeringer i forbindelse med etablering, indretning og drift af et grænsekontrolsted eller et inspektionscenter.</p>\r\n      <p class=\"Stk2\"><span class=\"StkNr\">Stk. 2.</span> Det påhviler operatøren for egen regning at sørge for, at grænsekontrolstedet og inspektionscentret til enhver tid opfylder Fællesskabets betingelser <a class=\"FodnoteHenvisning\" name=\"Henvisning_Par5_Stk2_Not2\" href=\"#Par5_Stk2_Not2\">2)</a>for godkendte grænsekontrolsteder og inspektionscentre.</p>\r\n      <p class=\"Stk2\"><span class=\"StkNr\">Stk. 3.</span> Operatøren stiller uden omkostninger for staten grænsekontrolstedets og inspektionscentrets lokaler, faciliteter samt teknisk og administrativt udstyr til rådighed for fødevareregionen samt afholder merudgifter til kontrolpersonale, som skyldes vagtordning.</p>\r\n      <p class=\"Stk2\"><span class=\"StkNr\">Stk. 4.</span> Operatøren kan opkræve betaling til dækning af sine udgifter i henhold til stk. 1-3 hos importøren.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilsyn og tilbagekaldelse</p>\r\n      <p class=\"Paragraf\"><span class=\"ParagrafNr\">§ 6.</span> Fødevareregionen fører tilsyn med, at operatøren overholder de i § 5, stk. 2, nævnte betingelser.</p>\r\n      <p class=\"Stk2\"><span class=\"StkNr\">Stk. 2.</span> Fødevareregionen fører endvidere tilsyn med grænsekontrolsteder og inspektionscentre, der er autoriseret som fødevarevirksomheder.</p>\r\n      <p class=\"Paragraf\"><span class=\"ParagrafNr\">§ 7.</span> Fødevarestyrelsen kan i særlige tilfælde og navnlig for at beskytte folke- og dyresundheden suspendere godkendelsen af et grænsekontrolsted og et inspektionscenter.</p>\r\n      <p class=\"Stk2\"><span class=\"StkNr\">Stk. 2.</span> Fødevarestyrelsen kan indstille til EU-kommissionen, at en godkendelse tilbagekaldes, såfremt fællesskabsbetingelserne for godkendte grænsekontrolsteder og inspektionscentre ikke er opfyldt, eller hvis grænsekontrolstedet eller inspektionscentret alene benyttes i meget begrænset omfang.</p>\r\n      <p class=\"Stk2\"><span class=\"StkNr\">Stk. 3.</span> Fødevarestyrelsen yder ikke operatøren kompensation i forbindelse med suspendering eller tilbagekaldelse i henhold til stk. 1 eller 2.</p>\r\n      <p class=\"Stk2\"><span class=\"StkNr\">Stk. 4.</span> Ved suspendering eller tilbagekaldelse i henhold til stk. 1 eller 2 kan grænsekontrolstedet eller inspektionscentret kun genoptages på fællesskabslisten over grænsekontrolsteder og inspektionscentre, der er godkendt til at foretage veterinærkontrol med dyr og animalske produkter fra tredjelande, efter proceduren i §§ 4-5.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Straffe- og ikrafttrædelsesbestemmelser</p>\r\n      <p class=\"Paragraf\"><span class=\"ParagrafNr\">§ 8.</span> Med bøde straffes den, der:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> overtræder § 4, stk. 1-2, eller § 5, stk. 2-3, eller</p>\r\n          <p class=\"Liste1\"><span class=\"Liste1Nr\">2)</span> tilsidesætter vilkår fastsat i medfør af: § 7, stk. 1-2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. august 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 185 af 25. marts 2002 om veterinære grænsekontrolsteder.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 15. juli 2008</I></P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Erik Engelst</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører følgende fællesskabslovgivning: Rådets direktiv nr. 91/496/EØF af 15. juni 1991 om fastsættelse af principperne for tilrettelæggelse af veterinærkontrollen for dyr, der føres ind i Fællesskabet fra tredjelande, og om ændring af direktiv 89/662/EØF, 90/425/EØF og 90/675/EØF (EF-Tidende 1991 L 268 s. 56), senest ændret ved direktiv 2006/104 af 20. november 2006 (EF-Tidende 2006 L 363 s. 352), Rådets direktiv nr. 97/78/EF af 18. december 1997 om fastsættelse af principperne for tilrettelæggelse af veterinærkontrollen for tredjelandsprodukter, der føres ind i Fællesskabet (EF-Tidende 1998 L 24 s. 9), senest ændret ved direktiv 2006/104/EF af 20. november 2006 (EF-Tidende 2006 L 363 s. 352), og Kommissionens beslutning nr. 2001/812/EF af 21. november 2001 om betingelserne for godkendelse af grænsekontrolsteder, der er ansvarlige for veterinærkontrol af tredjelandsprodukter, som føres ind i EF (EF-Tidende 2001 L 306 s. 28), som ændret ved beslutning 2006/590/EF af 1. september 2006 (EF-Tidende 2006 L 240 s. 11).</p>\r\n      <p class=\"Fodnote\"><a class=\"FodnoteNr\" name=\"Par5_Stk2_Not2\" href=\"#Henvisning_Par5_Stk2_Not2\">2)</a> Rådets direktiv nr. 91/496/EØF af 15. juni 1991 om fastsættelse af principperne for tilrettelæggelse af veterinærkontrollen for dyr, der føres ind i Fællesskabet fra tredjelande, og om ændring af direktiv 89/662/EØF, 90/425/EØF og 90/675/EØF (EF-Tidende 1991 L 268 s. 56), senest ændret ved direktiv 2006/104 af 20. november 2006 (EF-Tidende 2006 L 363 s. 352), Rådets direktiv nr. 97/78/EF af 18. december 1997 om fastsættelse af principperne for tilrettelæggelse af veterinærkontrollen for tredjelandsprodukter, der føres ind i Fællesskabet (EF-Tidende 1998 L 24 s. 9), senest ændret ved direktiv 2006/104/EF af 20. november 2006 (EF-Tidende 2006 L 363 s. 352), og Kommissionens beslutning nr. 2001/812/EF af 21. november 2001 om betingelserne for godkendelse af grænsekontrolsteder, der er ansvarlige for veterinærkontrol af tredjelandsprodukter, som føres ind i EF (EF-Tidende 2001 L 306 s. 28), som ændret ved beslutning 2006/590/EF af 1. september 2006 (EF-Tidende 2006 L 240 s. 11).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/2008"
        },
        {
            "displayName": "Accession",
            "displayValue": "B20080076905"
        },
        {
            "displayName": "Entydig dokumentidentifikation",
            "displayValue": "AH002924"
        },
        {
            "displayName": "Dato for førstegangsindlæggelse",
            "displayValue": "17/07/2008"
        },
        {
            "displayName": "Dato for indlæggelse",
            "displayValue": "17/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "769"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2008-20-23-02470"
        },
        {
            "displayName": "Stikord",
            "displayValue": "Animalske biprodukter, avlsmateriale, fødevarer, grænsekontrolsted, inspektionscenter, levende dyr, tilsyn"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}