{
    "id": 116780,
    "title": "Arbejdspladsvurdering for ansatte handicaphjælpere i privat hjem",
    "documentTypeId": "240",
    "isSagsforlobPeriodValid": true,
    "shortName": "KEN nr 10531 af 19/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdspladsvurdering for ansatte handicaphjælpere i privat hjem</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdspladsvurdering for ansatte handicaphjælpere i privat hjem</div>\r\n        </p>\r\n        <p class=\"Tekst2\">\r\n          <div>Arbejdstilsynet havde efter et tilsynsbesøg hos en person, der havde ansat handicaphjælpere, udstedt et påbud om at udarbejde arbejdspladsvurdering for de ansatte handicaphjælpere.</div>\r\n        </p>\r\n        <p class=\"Tekst2\">\r\n          <div>De ansatte hjælperes arbejde omfatter personlig pleje, overvågning og praktisk bistand, herunder hjælp til bad, hvor der skulle bruges lift, samt rengøring og indkøb.</div>\r\n        </p>\r\n        <p class=\"Tekst2\">\r\n          <div>Det var oplyst, at den kommune, der havde bevilget midler til ansættelse af handicaphjælpere, havde orienteret om, at det ikke var lovpligtigt at udarbejde arbejdspladsvurdering for handicaphjælpernes arbejdsopgaver, fordi der var tale om ansættelse i en privat husholdning.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at opgaver, der har karakter af professionel pleje, fx hjælp til bad med brug af lift, er en arbejdsopgave, der er omfattet af arbejdsmiljøloven, og at der derfor skal udarbejdes arbejdspladsvurdering for dette arbejde.</div>\r\n        </p>\r\n      </div>\r\n      <p class=\"Tekst\">Dato</p>\r\n      <p class=\"Tekst\">[Adressat udeladt]</p>\r\n      <p class=\"Tekst\">Arbejdsmiljøklagenævnet har på møde den 18. december 2007 behandlet Deres klage over Arbejdstilsynets afgørelse af 5. juli 2007 om at udarbejde arbejdspladsvurdering.</p>\r\n      <p class=\"Tekst\">Nævnet traf følgende</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Arbejdsmiljøklagenævnet er enig med Arbejdstilsynet i, at De skal udarbejde en skriftlig arbejdspladsvurdering (APV) af sikkerheds- og sundhedsforholdene for de handicaphjælpere, der er beskæftiget hos Dem. Der skal i arbejdspladsvurderingen tages hensyn til arbejdets art, de arbejdsmetoder og arbejdsprocesser, der bruges, samt til virksomhedens størrelse og organisering. Arbejdspladsvurderingen skal opbevares i virksomheden og være tilgængelig for Dem, medarbejdere og Arbejdstilsynet. Arbejdspladsvurderingen skal revideres, når der sker ændringer i arbejdet eller i arbejdsmetoder og arbejdsprocesser mv., der har betydning for sikkerhed og sundhed under arbejdet. Arbejdspladsvurderingen skal under alle omstændigheder revideres senest hvert tredje år.</p>\r\n      <p class=\"Tekst\">Nævnets afgørelse skal efterkommes senest den 23. april 2008.</p>\r\n      <p class=\"Tekst\">Tilbagemelding skal ske til Arbejdstilsynet senest den 30. april 2008.</p>\r\n      <p class=\"Tekst\">Arbejdsmiljøklagenævnet fastholder således Arbejdstilsynets afgørelse af 5. juli 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Arbejdstilsynet konstaterede ved tilsynsbesøg hos Dem den 28. juni 2007, at der ikke var udarbejdet arbejdspladsvurdering for de ansatte handicaphjælpere.</p>\r\n      <p class=\"Tekst\">De fik den 5. juli 2007 påbud om at udarbejde arbejdspladsvurdering.</p>\r\n      <p class=\"Tekst\">De oplyser, at de ansatte hjælperes arbejde omfatter personlig pleje, overvågning og praktisk bistand.</p>\r\n      <p class=\"Tekst\">Arbejdstilsynet har beskrevet, at der er tale om opgaver som hjælp til bad - herunder brug af lift - samt rengøring og indkøb.</p>\r\n      <p class=\"Tekst\">De har klaget over afgørelsen, fordi De mener, at Deres hjem ikke er eller bør være omfattet af reglerne om arbejdspladsvurdering.</p>\r\n      <p class=\"Tekst\">De har oplyst, at [navn udeladt] Kommune, der har bevilget midler til ansættelse af handicaphjælpere, har orienteret om, at det ikke er lovpligtigt at udarbejde arbejdspladsvurdering, fordi der er tale om ansættelse i en privat husholdning.</p>\r\n      <p class=\"Tekst\">De er arbejdsgiver for handicaphjælperne, og De har selvstændigt CVR-nr. i den anledning.</p>\r\n      <p class=\"Tekst\">Arbejdsmiljølovens hovedregel er, at loven gælder for arbejde for en arbejdsgiver. Det fremgår af lovens § 2, stk. 1.</p>\r\n      <p class=\"Tekst\">En arbejdsgiver skal sørge for, at der udarbejdes en arbejdspladsvurdering. Det fremgår af arbejdsmiljølovens § 15 a.</p>\r\n      <p class=\"Tekst\">Afgørende for kravet om arbejdspladsvurdering er derfor, om det arbejde, der udføres, er omfattet af lovens almindelige område om arbejde for en arbejdsgiver efter lovens § 2, stk. 1.</p>\r\n      <p class=\"Tekst\">Arbejde, som udføres i arbejdsgiverens private husholdning, er undtaget fra lovens hovedregel, med mindre der er tale om unge under 18 år. Det fremgår af lovens § 2, stk. 2, nr. 1.</p>\r\n      <p class=\"Tekst\">Det er Arbejdsmiljøklagenævnets opfattelse, at undtagelsen i lovens § 2, stk. 2, nr. 1 skal forstås således, at det alene er arbejdet i forbindelse med husstandens almindelige behov, der falder uden for lovens hovedregel. Det betyder, at det arbejde, som husstandens medlemmer ville kunne udføre, som fx madlavning, rengøring og indkøb, falder uden for lovens område, medmindre arbejdet på grund af konkrete forhold er omfattet af lovens § 2, stk. 3.</p>\r\n      <p class=\"Tekst\">I Deres tilfælde er der tale om hjælp til bad, hvor der skal anvendes lift. Arbejdsmiljøklagenævnet finder, at den opgave falder uden for begrebet ”arbejdsgiverens private husholdning”, fordi der er tale om en professionel plejeopgave.</p>\r\n      <p class=\"Tekst\">For den opgave gælder arbejdsmiljølovens hovedregel i lovens § 2, stk. 1, herunder lovens § 15 a om at udarbejde arbejdspladsvurdering. Endvidere gælder kapitel 2 a i bekendtgørelsen om arbejdets udførelse, idet dette kapitel uddyber reglerne om arbejdspladsvurdering.</p>\r\n      <p class=\"Tekst\">Arbejdstilsynet vil kunne vejlede Dem om, hvilke af handicaphjælpernes arbejdsopgaver, der i øvrigt måtte være omfattet af kravet om arbejdspladsvurdering.</p>\r\n      <p class=\"Tekst\">R E G L E R</p>\r\n      <p class=\"Tekst\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 2 og § 15 a i lov om arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Liste1\"><span class=\"Liste1Nr\">–</span> § 1, stk. 2, nr. 1 og kapitel 2 a i Arbejdstilsynets bekendtgørelse om arbejdets udførelse 559 af 17. juni 2004.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\">Kopi til</p>\r\n      <p>\r\n        <p class=\"Liste1\"><span class=\"Liste1Nr\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\">–</span> Arbejdstilsynet, Postboks 1228, 0900 København C</p>\r\n      </p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"Tekst\">Kapitel 1</p>\r\n      <p class=\"Tekst\"><span class=\"Italic\">Formål og område</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 2.</span> Loven omfatter arbejde for en arbejdsgiver.</p>\r\n      <p class=\"Tekst\"><span class=\"Italic\">Stk. 2.</span> Undtaget er</p>\r\n      <p>\r\n        <p class=\"Liste1\"><span class=\"Liste1Nr\">1)</span> arbejde i arbejdsgiverens private husholdning, jf. dog § 59,</p>\r\n        <p class=\"Liste1\"><span class=\"Liste1Nr\">2)</span> arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59,</p>\r\n        <p class=\"Liste1\"><span class=\"Liste1Nr\">3)</span> arbejde, der udføres af militære, og som kan henregnes til egentlig militærtjeneste.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Følgende bestemmelser omfatter også arbejde, der ikke udføres for en arbejdsgiver, samt det arbejde, der er nævnt i stk. 2:</p>\r\n      <p>\r\n        <p class=\"Liste1\"><span class=\"Liste1Nr\">1)</span> § 20 om flere arbejdsgivere m.v. på samme arbejdssted, §§ 30-36 om leverandører m.fl. og § 37 om bygherrer m.v.,</p>\r\n        <p class=\"Liste1\"><span class=\"Liste1Nr\">2)</span> §§ 38 og 39, for så vidt angår de i § 39, stk. 1, nr. 1 og 2, omhandlede arbejder, samt § 41,</p>\r\n        <p class=\"Liste1\"><span class=\"Liste1Nr\">3)</span> §§ 45-47 om tekniske hjælpemidler m.v.,</p>\r\n        <p class=\"Liste1\"><span class=\"Liste1Nr\">4)</span> kapitel 8 om stoffer og materialer,</p>\r\n        <p class=\"Liste1\"><span class=\"Liste1Nr\">5)</span> § 58 om vejtransport.</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Kapitel 4</p>\r\n      <p class=\"Tekst\"><span class=\"Italic\">Almindelige pligter</span></p>\r\n      <p class=\"Tekst\"><span class=\"Italic\">Arbejdsgiveren</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 15 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen under hensyntagen til arbejdets art, de arbejdsmetoder og arbejdsprocesser, der anvendes, samt virksomhedens størrelse og organisering. Arbejdspladsvurderingen skal forefindes i virksomheden og være tilgængelig for virksomhedens ledelse, de ansatte og Arbejdstilsynet. En arbejdspladsvurdering skal revideres, når der sker ændringer i arbejdet, arbejdsmetoder og arbejdsprocesser m.v. og disse ændringer har betydning for sikkerhed og sundhed under arbejdet, dog senest hvert tredje år.</p>\r\n      <p class=\"Tekst\"><span class=\"Italic\">Stk. 2.</span> En arbejdspladsvurdering skal omfatte en stillingtagen til virksomhedens arbejdsmiljøproblemer, og hvordan de løses, under iagttagelse af de forebyggelsesprincipper, der er angivet i arbejdsmiljølovgivningen. Vurderingen skal indeholde følgende elementer:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Identifikation og kortlægning af virksomhedens arbejdsmiljøforhold.</p>\r\n        <p class=\"Liste1\"><span class=\"Liste1Nr\">2)</span> Beskrivelse og vurdering af virksomhedens arbejdsmiljøproblemer.</p>\r\n        <p class=\"Liste1\"><span class=\"Liste1Nr\">3)</span> Prioritering og opstilling af en handlingsplan til løsning af virksomhedens arbejdsmiljøproblemer.</p>\r\n        <p class=\"Liste1\"><span class=\"Liste1Nr\">4)</span> Retningslinjer for opfølgning på handlingsplanen.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Arbejdsgiveren skal inddrage sikkerhedsorganisationen eller de ansatte i planlægningen, tilrettelæggelsen og gennemførelsen af samt opfølgningen på arbejdspladsvurderingen, jf. stk. 1 og 2.</p>\r\n      <p class=\"Tekst\"><span class=\"Italic\">Stk. 4.</span> Beskæftigelsesministeren fastsætter nærmere regler om arbejdsgiverens pligter efter stk. 1-3.</p>\r\n      <p class=\"Tekst\">…</p>\r\n      <p class=\"Tekst\">Kapitel 5</p>\r\n      <p class=\"Tekst\"><span class=\"Italic\">Arbejdets udførelse</span></p>\r\n      <p class=\"Tekst\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"Tekst\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"Tekst\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p>\r\n        <p class=\"Liste1\"><span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n        <p class=\"Liste1\"><span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n        <p class=\"Liste1\"><span class=\"Liste1Nr\">3)</span> …</p>\r\n      </p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\">Kapitel 7</p>\r\n      <p class=\"Tekst\"><span class=\"Italic\">Tekniske hjælpemidler m.v.</span></p>\r\n      <p class=\"Tekst\"><span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n      <p class=\"Tekst\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"Tekst\"><span class=\"Bold\">§ 46.</span> Beskæftigelsesministeren kan fastsætte regler om indretning og anvendelse af tekniske hjælpemidler m.v., herunder om</p>\r\n      <p>\r\n        <p class=\"Liste1\"><span class=\"Liste1Nr\">1)</span> konstruktion, udførelse, opstilling, anmeldelse og afprøvning,</p>\r\n        <p class=\"Liste1\"><span class=\"Liste1Nr\">2)</span> forelæggelse for Arbejdstilsynet til udtalelse eller godkendelse af planer for konstruktion, udførelse og opstilling,</p>\r\n        <p class=\"Liste1\"><span class=\"Liste1Nr\">3)</span> godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug,</p>\r\n        <p class=\"Liste1\"><span class=\"Liste1Nr\">4)</span> anvendelse, vedligeholdelse og pasning.</p>\r\n      </p>\r\n      <p class=\"Tekst\"><span class=\"Bold\">§ 47.</span> Beskæftigelsesministeren kan fastsætte regler om forbud mod at fremstille, importere, overdrage, overlade, udstille eller anvende særligt farlige tekniske hjælpemidler.</p>\r\n      <p class=\"Tekst\">Kapitel 10</p>\r\n      <p class=\"Tekst\"><span class=\"Italic\">Unge under 18 år</span></p>\r\n      <p class=\"Tekst\"><span class=\"Bold\">§ 59.</span> Reglerne i dette kapitel finder anvendelse på unges arbejde for en arbejdsgiver, herunder også det arbejde, som er nævnt i § 2, stk. 2, nr. 1 og 2.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdstilsynets bekendtgørelse om arbejdets udførelse 559 af 17. juni 2004</span></p>\r\n      <p class=\"Tekst\">Kapitel 1</p>\r\n      <p class=\"Tekst\"><span class=\"Italic\">Område</span></p>\r\n      <p class=\"Tekst\"><span class=\"Bold\">§ 1.</span> Bekendtgørelsen gælder for ethvert arbejde, der udføres for en arbejdsgiver.</p>\r\n      <p class=\"Tekst\"><span class=\"Italic\">Stk. 2.</span> Bekendtgørelsen gælder endvidere,</p>\r\n      <p>\r\n        <p class=\"Liste1\"><span class=\"Liste1Nr\">1)</span> for arbejde, der ikke udføres for en arbejdsgiver, bortset fra §§ 6 a – 6 c, § 7, § 10 og §§ 22-24,</p>\r\n        <p class=\"Liste1\"><span class=\"Liste1Nr\">2)</span> for arbejde, der udføres i arbejdsgiverens private husholdning, bortset fra §§ 6 a – 6 c, § 7, § 10 og §§ 22-24 og</p>\r\n        <p class=\"Liste1\"><span class=\"Liste1Nr\">3)</span> for arbejde, der udelukkende udføres af de medlemmer i arbejdsgiverens familie, som hører til hans husstand, bortset fra §§ 6 a – 6 c, § 7, stk. 1, §§ 8-10 og §§ 22-24.</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Kapitel 2 a</p>\r\n      <p class=\"Tekst\"><span class=\"Italic\">Arbejdspladsvurdering</span></p>\r\n      <p class=\"Tekst\"><span class=\"Bold\">§ 6 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen navnlig med henblik på at sikre en skriftlig behandlingsmåde i forbindelse med den nærmere planlægning, tilrettelæggelse og gennemførelse af arbejdspladsvurderingen, og at sikre, at resultatet heraf gøres synlig, jf. § 6 b, stk. 5. Udarbejdelse af arbejdspladsvurderingen kan ske i elektronisk form.</p>\r\n      <p class=\"Tekst\"><span class=\"Italic\">Stk. 2.</span> For at sikre, at alle arbejdsmiljøforhold inddrages i arbejdspladsvurderingen, skal arbejdsgiveren sørge for, at virksomhedens sikkerhedsorganisation inddrages i og deltager i hele processen vedrørende planlægningen, tilrettelæggelsen, gennemførelsen og opfølgningen, samt ajourføringen af arbejdspladsvurderingen. Det skal gennem en påtegning på arbejdspladsvurderingen fra sikkerhedsorganisationen dokumenteres, at sikkerhedsorganisationen har været inddraget.</p>\r\n      <p class=\"Tekst\"><span class=\"Italic\">Stk. 3.</span> I virksomheder, hvor der ikke skal oprettes sikkerhedsorganisation, skal de ansatte på tilsvarende måde inddrages i udarbejdelsen af arbejdspladsvurderingen, jf. stk. 2.</p>\r\n      <p class=\"Tekst\"><span class=\"Bold\">§ 6 b.</span> En arbejdspladsvurdering skal udarbejdes under hensyntagen til arbejdets art, de tekniske hjælpemidler, stoffer og materialer, arbejdsmetoder og arbejdsprocesser, der anvendes i virksomheden, arbejdsstedets indretning, samt virksomhedens størrelse og organisering.</p>\r\n      <p class=\"Tekst\"><span class=\"Italic\">Stk. 2.</span> En arbejdspladsvurdering skal under iagttagelse af de forebyggelsesprincipper, der er angivet i bilag 1, omfatte en stillingtagen til de arbejdsmiljøproblemer, der er i virksomheden, og hvordan de skal løses. De nødvendige løsninger skal angives i arbejdspladsvurderingen.</p>\r\n      <p class=\"Tekst\"><span class=\"Italic\">Stk. 3.</span> Arbejdsgiveren kan selv vælge, efter hvilken metode en arbejdspladsvurdering skal udarbejdes. Ved den valgte metode skal det dog sikres, at vurderingen indeholder følgende elementer:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Identifikation og kortlægning af virksomhedens arbejdsmiljøforhold, herunder om der er arbejdsmiljøproblemer samt problemernes art og omfang.</p>\r\n        <p class=\"Liste1\"><span class=\"Liste1Nr\">2)</span> Beskrivelse og vurdering af virksomhedens arbejdsmiljøproblemer, herunder problemernes art, alvor og omfang, samt årsagerne til problemerne for at kunne igangsætte de nødvendige løsninger.</p>\r\n        <p class=\"Liste1\"><span class=\"Liste1Nr\">3)</span> Inddragelse af virksomhedens sygefravær med henblik på vurdering af, om forhold i virksomhedens arbejdsmiljø kan medvirke til sygefraværet.</p>\r\n        <p class=\"Liste1\"><span class=\"Liste1Nr\">4)</span> Prioritering og opstilling af en handlingsplan til løsning af virksomhedens arbejdsmiljøproblemer, som ikke kan løses umiddelbart. Af planen skal fremgå, i hvilken rækkefølge og i hvilken takt de konstaterede problemer skal løses.</p>\r\n        <p class=\"Liste1\"><span class=\"Liste1Nr\">5)</span> Retningslinier for hvordan der skal følges op på handlingsplanen, herunder hvem der har ansvaret for gennemførelse af planen, samt hvornår og hvordan der skal føres tilsyn og kontrol med de iværksatte foranstaltninger, herunder om igangsatte løsninger er fyldestgørende, og om handlingsplanen skal revideres m.v.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> En arbejdspladsvurdering skal ajourføres, når der sker ændringer i arbejdet, arbejdsmetoder og arbejdsprocesser m.v., som har betydning for virksomhedens arbejdsmiljø, dog senest hvert tredje år.</p>\r\n      <p class=\"Tekst\"><span class=\"Italic\">Stk. 5.</span> En arbejdspladsvurdering skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"Tekst\"><span class=\"Italic\">Stk. 6.</span> En arbejdspladsvurdering skal ikke sendes til eller godkendes af Arbejdstilsynet, medmindre der er fastsat særlige regler herom i henhold til arbejdsmiljøloven.</p>\r\n      <p class=\"Tekst\"><span class=\"Bold\">§ 6 c.</span> Hvis arbejdsgiveren ikke selv har fornøden indsigt til at udarbejde arbejdspladsvurderingen, skal arbejdsgiveren indhente bistand fra en bedriftssundhedstjeneste eller andre særligt sagkyndige.</p>\r\n      <p class=\"Tekst\"><span class=\"Italic\">Stk. 2.</span> Selvom der indhentes bistand fra særligt sagkyndige, er det dog stadig arbejdsgiverens ansvar, at der udarbejdes en arbejdspladsvurdering, og at kravene, der fremgår af § 6 a og § 6 b, stk. 1-5, er opfyldt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071053125"
        },
        {
            "displayName": "Entydig dokumentidentifikation",
            "displayValue": "BE002900"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10531"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "19/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5900140-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}