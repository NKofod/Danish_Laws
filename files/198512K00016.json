{
    "id": 112599,
    "title": "1985 LSF 16   FORSLAG TIL LOV OM ÆNDRING AF LOV OM BOLIGBYGGERI (KVOTER FOR 1986, 1987   OG 1988, SIKRING AF RAMMEBELØB, BYGGESKADEFOND M.V.) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 16 </P>  \r\n\r\n<P></P>  \r\n\r\n<P>Forslag til Lov om ændring af lov om boligbyggeri (Kvoter for 1986, 1987  \r\n\r\n og 1988, sikring af rammebeløb, byggeskadefond m.v.) </P>  \r\n\r\n<P></P>  \r\n\r\n<P>Fremsat af Albrechtsen (VS) Anne Grete Holmsgård (VS) Lenger (VS)  \r\n\r\n Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om boligbyggeri, jfr. lovbekendtgørelse nr. 407 af 26. juli </P>  \r\n\r\n<P>1984, som ændret ved § 15 i lov nr. 248 af 6. juni 1985, foretages </P>  \r\n\r\n<P>følgende ændringer: </P>  \r\n\r\n<P>1. I § 30, stk. 1, ændres &#187;i finansåret 1984 og i finansåret 1985,  \r\n\r\n</P>  \r\n\r\n<P>jfr. dog § 54b, stk. 1&#171; til: &#187;i finansåret 1985 og indtil 13.500  \r\n\r\n</P>  \r\n\r\n<P>lejligheder i hvert af finansårene 1986, 1987 og 1988&#171;. </P>  \r\n\r\n<P>2. § 54b, stk. 1, ophæves. </P>  \r\n\r\n<P>3. § 56, stk. 2, affattes således: </P>  \r\n\r\n<P>&#187;Stk. 2. Boligministeren fastsætter de nærmere regler om de i stk. 1  \r\n\r\n</P>  \r\n\r\n<P>nævnte forhold. Den løbende opregulering af rammerne for </P>  \r\n\r\n<P>anskaffelsesudgifterne sker efter byggeomkostningsindekset. </P>  \r\n\r\n<P>Boligministeren påser, at der ikke sker en aftrapning af </P>  \r\n\r\n<P>tillæggene til rammerne, når den gennemsnitlige </P>  \r\n\r\n<P>lejlighedsstørrelse overstiger et bestemt kvadratermeterantal, og </P>  \r\n\r\n<P>ministeren skal med virkning fra 1. januar 1986 gennemføre en 5 </P>  \r\n\r\n<P>pct.s forhøjelse af rammerne for anskaffelsesudgifterne.&#171; </P>  \r\n\r\n<P>4. Efter § 62a indsættes som nyt kapitel: </P>  \r\n\r\n<P>&#187;Kapitel 9a </P>  \r\n\r\n<P>Byggeskadefonden </P>  \r\n\r\n<P>§ 62b. Byggeskadefonden er en selvejende institution, der har til </P>  \r\n\r\n<P>formål at yde støtte til udbedring af skader, som har deres årsag </P>  \r\n\r\n<P>i forhold ved opførelsen af byggeriet. Fonden omfatter byggeri, </P>  \r\n\r\n<P>som modtager tilsagn om offentlig støtte efter § 30, § 63, § 67 </P>  \r\n\r\n<P>eller § 81 efter den 31. december 1985. </P>  \r\n\r\n<P>Stk. 2. Fonden skal med henblik på at vurdere bygningernes tilstand </P>  \r\n\r\n<P>og registrere eventuelle skader inden 5 år fra afleveringen af det </P>  \r\n\r\n<P>enkelte byggeri under fonden forestå og afholde udgiften ved </P>  \r\n\r\n<P>gennemførelsen af et eftersyn (femårseftersyn) af byggeriet. </P>  \r\n\r\n<P>Boligministeren fastsætter de nærmere regler herom. </P>  \r\n\r\n<P>Femårseftersynet indebærer dog ingen indskrænkning i bygherrens </P>  \r\n\r\n<P>mulighed for at opnå erstatning, idet der fastsættes en 20-årig </P>  \r\n\r\n<P>forældelsesfrist for rådgiveres, leverandørers og entreprenørers </P>  \r\n\r\n<P>ansvar. </P>  \r\n\r\n<P>Stk. 3. Fonden formidler indvundne erfaringer vedrørende forebyggelse </P>  \r\n\r\n<P>af byggeskader, årsager til byggeskader og skadernes udbedring. </P>  \r\n\r\n<P>§ 62c. Fonden yder støtte efter regler, der fastsættes af </P>  \r\n\r\n<P>boligministeren, til dækning af indtil 100 pct. af bygningsejernes </P>  \r\n\r\n<P>udgifter til udbedring af byggeskader. </P>  \r\n\r\n<P>Stk. 2. Dækning fra fonden kan opnås for skader, der anmeldes til </P>  \r\n\r\n<P>fonden inden 20 år fra byggeriets aflevering. Boligministeren kan </P>  \r\n\r\n<P>fastsætte nærmere regler herom. </P>  \r\n\r\n<P>Stk. 3. Ansøgning om støtte indsendes til fonden gennem </P>  \r\n\r\n<P>kommunalbestyrelsen i den kommune, hvor byggeriet ligger. </P>  \r\n\r\n<P>§ 62d. Fonden ledes af en bestyrelse på 11 medlemmer. Kommunernes </P>  \r\n\r\n<P>Landsforening vælger 1 medlem, Københavns og Frederiksberg </P>  \r\n\r\n<P>kommuner vælger i fællesskab 1 medlem, Boligselskabernes </P>  \r\n\r\n<P>Landsforening vælger 3 medlemmer, 6 medlemmer vælges af </P>  \r\n\r\n<P>selskabsbestyrelserne, afdelingsbestyrelserne og </P>  \r\n\r\n<P>kollegiebestyrelserne i de byggerier, hvortil der er meddelt </P>  \r\n\r\n<P>tilsagn efter henholdsvis §§ 30, 63, 67 og 81. De 6 medlemmer </P>  \r\n\r\n<P>vælges af samtlige de nævnte bestyrelsesmedlemmer på et fællesmøde </P>  \r\n\r\n<P>hvert fjerde år. Valgreglerne fastsættes af fællesmødet på en </P>  \r\n\r\n<P>sådan måde, at mindretal kan kræve forholdstalsvalg. </P>  \r\n\r\n<P>Stedfortrædere vælges efter samme regler. Alle valg sker for fire </P>  \r\n\r\n<P>år ad gangen, og genvalg kan finde sted en gang. </P>  \r\n\r\n<P>§ 62e. Fondens vedtægter skal godkendes af boligministeren. </P>  \r\n\r\n<P>Stk. 2. Senest 4 måneder efter hvert regnskabsårs afslutning skal </P>  \r\n\r\n<P>fondens årsregnskab underskrevet af bestyrelsen og attesteret af </P>  \r\n\r\n<P>revisor indsendes til boligministeren. Boligministeren fastsætter </P>  \r\n\r\n<P>regler for regnskabets form og indhold. </P>  \r\n\r\n<P>Stk. 3. Fondens regnskaber revideres af en statsautoriseret revisor, </P>  \r\n\r\n<P>der udpeges af boligministeren efter indstilling fra fonden. </P>  \r\n\r\n<P>Boligministeren fastsætter regler for udøvelsen af revisors </P>  \r\n\r\n<P>virksomhed. </P>  \r\n\r\n<P>Stk. 4. Samtidig med indsendelsen af fondens årsregnskab indsendes </P>  \r\n\r\n<P>til boligministeren bestyrelsens beretning for fondens virksomhed </P>  \r\n\r\n<P>og indvundne erfaringer i det forløbne regnskabsår. </P>  \r\n\r\n<P>Boligministeren fastsætter regler for beretningens form og </P>  \r\n\r\n<P>indhold. </P>  \r\n\r\n<P>Stk. 5. Fonden skal på forlangende give boligministeren enhver </P>  \r\n\r\n<P>oplysning om fondens virksomhed. </P>  \r\n\r\n<P>§ 62f. Fondens midler tilvejebringes gennen bidrag, som indbetales af </P>  \r\n\r\n<P>de firmaer, som deltager i opførelsen af byggerier, hvortil der er </P>  \r\n\r\n<P>meddelt tilsagn efter henholdsvis § 30, § 63, § 67 og § 81. </P>  \r\n\r\n<P>Stk. 2. Kun firmaer, der forpligter sig til at betale det i stk. 1 </P>  \r\n\r\n<P>nævnte bidrag, kan udføre byggeopgaver m.v. i forbindelse med </P>  \r\n\r\n<P>opførelse af byggerier, hvortil der er meddelt tilsagn efter </P>  \r\n\r\n<P>henholdsvis § 30, § 63, § 67 og § 81. </P>  \r\n\r\n<P>Stk. 3. Fondens bestyrelse fastsætter størrelsen af det i stk. 1 </P>  \r\n\r\n<P>nævnte bidrag. Bidragets størrelse skal fastsættes således, at </P>  \r\n\r\n<P>fondens indtægter løbende vil kunne dække fondens udgifter efter § </P>  \r\n\r\n<P>62c, dog således, at fonden kan opretholde den til sikring af </P>  \r\n\r\n<P>likviditeten fornødne formue. </P>  \r\n\r\n<P>Stk. 4. Det i stk. 1 nævnte bidrag indbetales kontant senest på </P>  \r\n\r\n<P>byggeriets afleveringstidspunkt. </P>  \r\n\r\n<P>Stk. 5. Ved for sen indbetaling skal der tillige fra forfaldsdagen </P>  \r\n\r\n<P>indbetales renter, der udgør den rente, der er fastsat efter § 5, </P>  \r\n\r\n<P>stk. 1 og 2, i lov om renter ved forsinket betaling. </P>  \r\n\r\n<P>Stk. 6. Skal der ske inddrivelse af bidrag og renter, foretages denne </P>  \r\n\r\n<P>af kommunalbestyrelsen i den kommune, hvor byggeriet er </P>  \r\n\r\n<P>beliggende. For inddrivelsen betaler firmaet et gebyr til </P>  \r\n\r\n<P>kommunalbestyrelsen. Boligministeren fastsætter regler for </P>  \r\n\r\n<P>gebyret. Der tillægges bidragene, renterne og gebyrerne </P>  \r\n\r\n<P>udpantningsret.&#171; </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lovforslaget skal først og fremmest ses i lyset af, at spørgsmålet om </P>  \r\n\r\n<P>den almennyttige byggekvota for 1986 og fremefter endnu er </P>  \r\n\r\n<P>uafklaret, og på baggrund af, at det af boligministeren den 20. </P>  \r\n\r\n<P>februar 1985 fremsatte lovforslag (L 184) indeholdt forslag om en </P>  \r\n\r\n<P>dramatisk reduktion af det almennyttige nybyggeri. Det er derfor </P>  \r\n\r\n<P>helt nødvendigt med et andet udgangspunkt for en løsning end </P>  \r\n\r\n<P>boligministerens forslag, som, ifald det bliver genfremsat, </P>  \r\n\r\n<P>forhåbentlig fortsat vil blive afvist af et flertal i folketinget. </P>  \r\n\r\n<P>Boligministerens lovforslag indeholdt en i selve ideen meget </P>  \r\n\r\n<P>perspektivrig nyskabelse, nemlig en byggeskadefond. Imidlertid var </P>  \r\n\r\n<P>reglerne for denne fonds virksomhed udformet på en måde, så der </P>  \r\n\r\n<P>især var tale om en ordning til sikring af byggeselskaberne </P>  \r\n\r\n<P>snarere end til sikring af byggerierne og beboerne. Bl.a. indebar </P>  \r\n\r\n<P>ministerens forslag en ansvarsfritagelse efter kun 5 år og en </P>  \r\n\r\n<P>ordning, hvorefter beboerne ville komme til at deltage i </P>  \r\n\r\n<P>finansieringen af fremtidige byggeskader. </P>  \r\n\r\n<P>Forslagsstillerne har derfor fundet det nødvendigt at udarbejde et </P>  \r\n\r\n<P>lovforslag efter helt andre grundprincipper. </P>  \r\n\r\n<P>Lovforslaget skal endvidere ses i sammenhæng med B 6 (forslag til </P>  \r\n\r\n<P>folketingsbeslutning om omlægning af pensionskassernes indsats på </P>  \r\n\r\n<P>boligmarkedet), der fremsættes samtidig med dette forslag. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til nr. 1 </P>  \r\n\r\n<P>Forslaget til kvotafastsættelse for årene 1986, 1987 og 1988 er i </P>  \r\n\r\n<P>overensstemmelse med den henstilling, som Boligselskabernes </P>  \r\n\r\n<P>Landsforening er fremkommet med ud fra en analyse af behovet for </P>  \r\n\r\n<P>almennyttigt byggeri i 1985, hvilket skønnes at være på 13.500 </P>  \r\n\r\n<P>enheder (se henvendelse fra Boligselskabernes Landsforening, </P>  \r\n\r\n<P>folketingets boligudvalg, L 184, bilag 7, folketingsåret 1984-85). </P>  \r\n\r\n<P>Det skønnes endvidere, at dette niveau også vil svare til de </P>  \r\n\r\n<P>faktiske byggemuligheder i de nærmeste år, det vil sige, at det </P>  \r\n\r\n<P>med de nuværende finansieringsforhold kan anslås, at et niveau på </P>  \r\n\r\n<P>13.500 enheder årligt nogenlunde vil modsvare ønskerne om </P>  \r\n\r\n<P>almennyttigt nybyggeri fra de enkelte kommuner. </P>  \r\n\r\n<P>Det skal fremhæves, at BL påviser, at en kvotanedskæring, som </P>  \r\n\r\n<P>ministeren har foreslået i L 184 af 20. februar 1985 vil gå ud </P>  \r\n\r\n<P>over den geografiske spredning af det almennyttige byggeri, at det </P>  \r\n\r\n<P>vil gå hårdt ud over indsatsen for at skaffe gode boliger for de </P>  \r\n\r\n<P>ældre, en særdeles påtrængende opgave, samt at det naturligvis </P>  \r\n\r\n<P>generelt vil forringe mulighederne for de boligsøgende, som har </P>  \r\n\r\n<P>lave og jævne indkomster. </P>  \r\n\r\n<P>Det kan tilføjes, at de mennesker, det vil gå ud over, er dem, som </P>  \r\n\r\n<P>ikke har mulighed for at betale for en bolig i det omsiggribende </P>  \r\n\r\n<P>pensionskassebyggeri, privat andelsboligbyggeri eller lignende </P>  \r\n\r\n<P>løsninger for dem, der har deres på det tørre. </P>  \r\n\r\n<P>Til nr. 2 </P>  \r\n\r\n<P>Forslaget vil sikre, at der ikke gøres indhug i byggekvoten i </P>  \r\n\r\n<P>forbindelse med finansiering af byggeskader, ombygning af </P>  \r\n\r\n<P>eksisterende lejligheder el.lign. </P>  \r\n\r\n<P>Til nr. 3 </P>  \r\n\r\n<P>Forslaget skal sikre, at boligministeren ikke får mulighed for at </P>  \r\n\r\n<P>gennemføre en yderligere udhuling af rammebeløbet for det </P>  \r\n\r\n<P>almennyttige nybyggeri, således som der var lagt op til med L 184 </P>  \r\n\r\n<P>(Folketingsåret 1984-85). Tværtimod skal der sikres en </P>  \r\n\r\n<P>genopretning af rammebeløbet. </P>  \r\n\r\n<P>Som påpeget i henvendelsen fra BL har rammebeløbet allerede i </P>  \r\n\r\n<P>perioden fra 1983 været udsat for en væsentlig udhuling. Til i </P>  \r\n\r\n<P>hvert fald delvis genopretning af denne udhuling sikres en </P>  \r\n\r\n<P>forhøjelse af rammebeløbet pr. 1. juli 1985 på 5 pct. Dette må ses </P>  \r\n\r\n<P>som en midlertidig sikring af mulighederne for at opretholde </P>  \r\n\r\n<P>byggestandarden. Der vil være behov for i efteråret 1985 at </P>  \r\n\r\n<P>gennemføre en mere langsigtet forbedring af reguleringen af </P>  \r\n\r\n<P>rammebeløbet. </P>  \r\n\r\n<P>I øvrigt henvises til BLs analyse af de stærkt negative virkninger af </P>  \r\n\r\n<P>de af boligministeren påtænkte administrative omlægninger af </P>  \r\n\r\n<P>reglerne for beregningen af rammebeløbet. </P>  \r\n\r\n<P>Forhøjelsen af rammebeløbet - som foreslået med 5 pct. - er også </P>  \r\n\r\n<P>nødvendiggjort af forslaget om en byggeskadefond, der ifølge </P>  \r\n\r\n<P>ministerens forslag vil medføre merudgifter for nybyggeriet </P>  \r\n\r\n<P>svarende til en 1 pct.s udhuling af rammebeløbet. Med den under </P>  \r\n\r\n<P>nr. 4 foreslåede ændring foreslås en helt anden udformning af </P>  \r\n\r\n<P>byggeskadefonden end den af boligministeren i L 184 foreslåede, </P>  \r\n\r\n<P>således at det er de ansvarlige byggefirmaer, der finansierer </P>  \r\n\r\n<P>fonden. Men også efter et sådant princip kan finansieringen af </P>  \r\n\r\n<P>byggeskadefonden fordyre nybyggeriet og dermed udhule </P>  \r\n\r\n<P>rammebeløbets værdi, hvilket der jo må tages højde for. </P>  \r\n\r\n<P>5 pct.-forhøjelsen kan altså ses dels som en delvis genopretning, </P>  \r\n\r\n<P>dels som en nødvendig konsekvens af indførelsen af en </P>  \r\n\r\n<P>byggeskadefond. </P>  \r\n\r\n<P>Til nr. 4 </P>  \r\n\r\n<P>Forslaget om en byggeskadefond er opbygget efter følgende principper: </P>  \r\n\r\n<P>At det sikres, at lejerne ikke kommer til at betale for andres fejl </P>  \r\n\r\n<P>og svigt, at de ansvarlige byggefirmaer finansierer </P>  \r\n\r\n<P>byggeskadefonden, samt at fondens ledelse får en sammensætning, </P>  \r\n\r\n<P>som sikrer de berørte byggeriers repræsentanter den afgørende </P>  \r\n\r\n<P>indflydelse. </P>  \r\n\r\n<P>Forslaget skal naturligvis ses i sammenhæng med nr. 3, idet en </P>  \r\n\r\n<P>genopretning af rammebeløbet for almennyttigt nybyggeri er en helt </P>  \r\n\r\n<P>nødvendig forudsætning for, at en forebyggende indsats imod </P>  \r\n\r\n<P>byggeskader kan lykkes. Hvis rammebeløbet fortsat udhules, vil der </P>  \r\n\r\n<P>ikke være økonomiske muligheder for at undgå byggeskader, idet der </P>  \r\n\r\n<P>så må vælges stadig ringere byggematerialer og -metoder. </P>  \r\n\r\n<P>Da en række skader (f.eks. betonskader) ytrer sig efter en </P>  \r\n\r\n<P>forholdsvis lang årrække (5-15 år), foreslås en </P>  \r\n\r\n<P>ansvarsforældelsesfrist på 20 år fælles for rådgivere, </P>  \r\n\r\n<P>entreprenører og leverandører. </P>  \r\n\r\n<P>Forslaget sikrer, at alle byggeskadeudgifter fuldt ud dækkes af </P>  \r\n\r\n<P>fonden, og at dennes midler tilvejebringes af firmaerne. </P>  \r\n\r\n<P>Forslaget vil naturligvis indebære en særdeles stærk tilskyndelse til </P>  \r\n\r\n<P>byggefirmaerne til at forebygge og undgå byggeskader. Men </P>  \r\n\r\n<P>naturligvis vil firmaerne i et vist omfang søge at overvælte </P>  \r\n\r\n<P>udgifterne på prisen på byggesummen. Også dette forhold taler for </P>  \r\n\r\n<P>den under nr. 3 foreslåede forhøjelse af rammebeløbet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00016"
        },
        {
            "displayName": "Entydig dokumentidentifikation",
            "displayValue": "CL006001"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}