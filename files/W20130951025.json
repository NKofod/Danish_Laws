{
    "id": 158413,
    "title": "Pressenævnets kendelse i sag nr. 13-70-00476",
    "documentTypeId": "240",
    "isSagsforlobPeriodValid": true,
    "shortName": "KEN nr 9510 af 24/09/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00476</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Nævnet finder, at zetland.dk opfylder kravene i Medieansvarsloven.</span> <span class=\"Bold\">Det betyder, at Pressenævnet kan behandle den klage, der er kommet over udgivelsen, kaldet en single, med titlen </span><span class=\"BoldItalic\">Redaktøren for det hele</span><span class=\"Bold\">.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Efter medieansvarslovens § 1 gælder loven for følgende massemedier:</span>\r\n   </p>\r\n   <p class=\"TekstGenerel\">\r\n      <span class=\"Bold\">1.</span> <span class=\"Bold\">Indenlandske periodiske skrifter, herunder billeder og lignende fremstillinger, der trykkes eller på anden måde mangfoldiggøres.</span></p>\r\n   <p class=\"TekstGenerel\">\r\n      <span class=\"Bold\">2.</span> <span class=\"Bold\">Lyd- og billedprogrammer, der spredes af DR, TV 2/DANMARK A/S, de regionale TV 2-virksomheder og foretagender, der har tilladelse til eller er registrerede til at udøve radio- eller fjernsynsvirksomhed.</span></p>\r\n   <p class=\"TekstGenerel\">\r\n      <span class=\"Bold\">3.</span> <span class=\"Bold\">Tekster, billeder og lydprogrammer, der periodisk udbredes til offentligheden, såfremt de har karakter af en nyhedsformidling, som kan ligestilles med den formidling, der er omfattet af nr. 1 eller 2, jf. dog § 8, stk. 1.</span></p>\r\n   <p class=\"TekstGenerel\">\r\n      <span class=\"Bold\">Pressenævnet skal således vurdere, om nævnet kan behandle klager over indholdet af ”singler”, der udgives af zetland.dk; det vil sige om enten den omhandlede single i sig selv eller zetland.dk er omfattet af medieansvarslovens § 1.</span>\r\n   </p>\r\n   <p class=\"TekstGenerel\">\r\n      <span class=\"Bold\">Klager og indklagede finder begge, at Pressenævnet har kompetence til at behandle den omhandlede klage.</span>\r\n   </p>\r\n   <p class=\"TekstGenerel\">\r\n      <span class=\"Bold\">Både zetland.dk og de enkelte singler er rent elektroniske medier. zetland.dk er – som også navnet angiver - en hjemmeside og findes kun i elektronisk form. zetland.dk’ s væsentligste aktivitet er udgivelse af singler, der udkommer ca. en gang om måneden.</span> <span class=\"Bold\">Udbredelsen af singlerne sker kun elektronisk.</span></p>\r\n   <p class=\"TekstGenerel\">\r\n      <span class=\"Bold\">Da der kun er tale om elektronisk virksomhed, må spørgsmålet om den omhandlede klage er omfattet af nævnets kompetence afgøres ud fra lovens § 1, nr. 3.</span>\r\n   </p>\r\n   <p class=\"TekstGenerel\">\r\n      <span class=\"Bold\">Nævnet finder umiddelbart, at de formelle betingelser efter lovens § 1, nr. 3 er opfyldt i relation til zetland.dk, mens den enkelte single under zetland.dk ikke isoleret findes at opfylde betingelserne på det foreliggende grundlag.</span>\r\n   </p>\r\n   <p class=\"TekstGenerel\">\r\n      <span class=\"Bold\">Herefter behandles spørgsmålet om nævnets kompetence i relation til de øvrige betingelser for at være omfattet af loven alene ud fra klagen rettet mod zetland.dk og den ansvarlige redaktør for zetland.dk.</span>\r\n   </p>\r\n   <p class=\"TekstGenerel\">\r\n      <span class=\"Bold\">Efter lovens § 1, nr. 3, skal der ud over de formelle betingelser være tale om ”tekster, billeder og lydprogrammer, der periodisk udbredes til offentligheden”.</span> <span class=\"Bold\">Singlerne hos zetland.dk indeholder tekst og også billeder.</span> <span class=\"Bold\">Der er også tale om periodisk udbredelse i og med at singlerne ifølge zetland.dk udkommer cirka hver fjerde uge.</span> <span class=\"Bold\">I 2013 er der således indtil videre udgivet ca. 8 singler, og det fremgår af hjemmesiden, at de udkommer mindst en gang månedligt.</span> <span class=\"Bold\">Nævnet finder herudover også, at der sker udbredelse til offentligheden, uanset at der betales for de enkelte singler eller tegnes et abonnement, idet dette må sidestilles med salg af et månedsmagasin på nettet – og også har en vis lighed med netavisernes ordning, hvor man kun kan læse nogle artikler mod betaling enten for den enkelte artikel eller ved at have abonnement.</span></p>\r\n   <p class=\"TekstGenerel\">\r\n      <span class=\"Bold\">Herudover er det et krav, at der skal der være tale om tekst m.v., der har ”karakter af en nyhedsformidling, som kan ligestilles med den formidling, der er omfattet af nr. 1 eller 2”.</span> <span class=\"Bold\">Ud over det af zetland.dk til sagen oplyste, fremgår det af zetland.dk ’s hjemmeside, at der er tale et ”journalistisk” foretagende, der udgiver ”perspektivrige journalistiske fortællinger”.</span> <span class=\"Bold\">Bl.a. anføres, at Zetlands journalistik tjener til formål ”At berette om hændelser, begivenheder og personer fra en dansk virkelighed, for herved at bidrage til den fælles, men altid foranderlige historiefortælling i den danske offentlighed.” Endvidere fremgår, at Zetland faktatjekker alle historier pertentligt, der er grundig research, inden de udgives – og de angiver at producere ”kvalitetsjournalistik”.</span> <span class=\"Bold\">Om singlerne fremgår generelt, at de fortæller spændende historier om virkeligheden.</span> <span class=\"Bold\">De kan handle om alt fra politik, økonomi, videnskab og teknologi til kriminalitet, popkultur og sport.</span> <span class=\"Bold\">Singlerne forholder sig ikke til døgnets dagsorden, men altid til tidens væsentlige spørgsmål.</span> <span class=\"Bold\">På dette grundlag finder nævnet, at der samlet set er tale om tekst m.v. der har karakter af en nyhedsformidling, som kan ligestilles med den formidling, der er omfattet af nr. 1 eller 2.</span> <span class=\"Bold\">Dette gælder derimod ikke umiddelbart for den enkelte single, idet der her alene ses at være én forfatter til hver single, ligesom hver single har sit emne.</span> <span class=\"Bold\">Nævnet skal herudover bemærke, at nævnet ikke finder at singlernes nummerering (ISBN numre og ikke ISSN numre) er afgørende for, om medieansvarsloven finder anvendelse.</span> <span class=\"Bold\">Nævnet finder heller ikke, at spørgsmålet om pålæg efter medieansvarslovens § 49, herunder placering af pålæg, er afgørende for, om medieansvarsloven finder anvendelse.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder på den baggrund, at klagen over zetland.dk</span>\r\n   </p>\r\n   <p class=\"TekstGenerel\">\r\n      <span class=\"Bold\">og dets ”artikler” i form af singlerne, herunder ”Redaktøren for det hele”, samlet er omfattet af nævnets kompetence, jf. § 1, nr. 3, jf. § 43, idet nævnet finder, at zetland.dk både ved sin journalistiske arbejdsform og indholdet af mediet i form af lange uddybende artikler om aktuelle samfundsspørgsmål, der udkommer periodisk hver måned, efter en konkret samlet vurdering må anses at have karakter af en nyhedsformidling, som kan ligestilles med den formidling, der er omfattet af § 1, nr. 1 eller 2.</span>\r\n   </p>\r\n   <p class=\"TekstGenerel\">\r\n      <span class=\"Bold\">Klagen realitetsbehandles herefter.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over 69 punkter i <span class=\"Italic\">”REDAKTØREN FOR DET HELE”</span>, der udkom den 28. maj 2013 som såkaldt ”single”. Singlen fremgår af hjemmesiden zetland.dk.</p>\r\n<p class=\"Tekst\" style=\"text-align: left;\">Denne kendelse vedrører alene spørgsmålet om Pressenævnets kompetence. (Formalitetskendelse)</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Den 28. maj 2013 udgav zetland.dk singlen <span class=\"Italic\">”REDAKTØREN FOR DET HELE” </span>på 44 sider.</p>\r\n<p class=\"Tekst\" style=\"text-align: left;\">En single er en digital udgivelse, som hverken er en artikel eller en bog men noget midt i mellem. Begrebet omtales som ”journalistik i novellelængde” samt ”minibøger” og ses umiddelbart at have eksisteret i et par år. Singlen er forsynet med en kolofon og et ISBN nr. (Internationalt Standardbognummer).</p>\r\n<p class=\"Tekst\" style=\"text-align: left;\">zetland.dk er anmeldt til Pressenævnet.</p>\r\n<p class=\"Tekst\" style=\"text-align: left;\">Ifølge hjemmesiden zetland.dk kan de enkelte singler købes via boghandlen Riidr’s hjemmeside, hvor man skal oprette sig som bruger og kan downloade singlen til ipad, smartphone, computer, kindle eller andre læseapparater – altså ren elektronisk udbredelse. Pris 24 -42 kr. pr. single. Det er også muligt at købe via iBooks. En anden mulighed er at tegne et medlemskab, hvorved man via Riidr’s hjemmeside får gratis adgang til alle nye singler. Pris 249 kr. pr. helår/149 kr. pr. halvår. Medlemmer kan anmode om orientering pr. mail om hver ny single. zetland.dk’s eneste anden aktivitet – udover udgivelsen af singler – er ifølge hjemmesiden Zetland-live arrangementer, hvortil man kan købe billetter og deltage i et ”scenejournalistisk magasin”.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at der er flere grunde til, at singlen bør omfattes af Pressenævnets kompetence.</p>\r\n<p class=\"Tekst\" style=\"text-align: left;\">Teksten fra Zetland er primært udgivet på zetland.dk, som er tilmeldt som en af de sider, man kan klage over. Zetland skriver selv på sin hjemmeside, at de er omfattet af medieansvarsloven. Herudover fremgår det af medieansvarslovens § 1, at lovens regler gælder for ”indenlandske periodiske skrifter”. Zetlands singler er netop indenlandske periodiske skrifter. Af Zetlands hjemmeside fremgår, at der udkommer nye tekster cirka hver fjerde uge. Endvidere har Zetland udpeget en ansvarshavende redaktør i henhold til medieansvarsloven, ligesom Zetland selv har peget på, at det er Pressenævnet, der må tage stilling i sagen. Zetland opfatter sig således selv hørende under nævnets kompetence.</p>\r\n<p class=\"Tekst\" style=\"text-align: left;\">Endelig har [Klager] anført 69 klagepunkter i forhold til singlens indhold.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Zetlands synspunkter</span>\r\n</p>\r\n<p class=\"Tekst\" style=\"text-align: left;\">Zetland har anført, at Zetlands udgivelsesvirksomhed er af en sådan karakter, at den falder ind under medieansvarsloven, jf. §§ 1-3.</p>\r\n<p class=\"Tekst\" style=\"text-align: left;\">Zetland blev stiftet i foråret 2012 som en journalistisk virksomhed, der udgiver digitale artikler i det såkaldte ”singleformat”. En single er en journalistisk artikel, der er længere end en traditionel avisartikel men langt kortere end en bog. Singler kan købes via alle større danske eboghandlere og læses på enhver computer, smartphone eller tablet. Singlerne kan printes ud ved hjælp af softwaren Adobe Digital Editions, men det anbefales læseren, at singlerne læses i det digitale format, de udkommer i.</p>\r\n<p class=\"Tekst\" style=\"text-align: left;\">Zetland udkommer periodisk, én single pr. måned (juli undtaget). Singler kan købes stykvis til 35 kr. eller via abonnementsordning. Enhver single fra Zetland er en journalistisk tekst, der er researchet, formildet og redigeret efter samme værdier og praksisser, som gør sig gældende i resten af den journalistiske branche, der beskæftiger sig med grundig og veldokumenteret nyhedsformidling. Zetland beskæftiger sig udelukkende med nyhedsformidling i et fortællende format, der beskriver forhold i den danske virkelighed – det være sig alt fra aktuelle samfundsforhold til kulturelle anliggender. Alle Zetlands singler bliver til på baggrund af grundig research, hvori der gøres brug af en række forskellige kilder. Endelig er singlerne er skrevet af eksterne skribenter, hvis forpligtelse og redaktionelle ansvar er ordnet kontraktmæssigt.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Martin Lavesen, Inger Bach, Lene Sarup og John Meinert Jacobsen.</p>\r\n<p class=\"Tekst\" style=\"text-align: left;\">Efter medieansvarslovens § 1 gælder loven for følgende massemedier:</p>\r\n<p class=\"Tekst\" style=\"text-align: left;\">1. Indenlandske periodiske skrifter, herunder billeder og lignende fremstillinger, der trykkes eller på anden måde mangfoldiggøres.</p>\r\n<p class=\"Tekst\" style=\"text-align: left;\">2. Lyd- og billedprogrammer, der spredes af DR, TV 2/DANMARK A/S, de regionale TV 2-virksomheder og foretagender, der har tilladelse til eller er registrerede til at udøve radio- eller fjernsynsvirksomhed.</p>\r\n<p class=\"Tekst\" style=\"text-align: left;\">3. Tekster, billeder og lydprogrammer, der periodisk udbredes til offentligheden, såfremt de har karakter af en nyhedsformidling, som kan ligestilles med den formidling, der er omfattet af nr. 1 eller 2, jf. dog § 8, stk. 1.</p>\r\n<p class=\"Tekst\" style=\"text-align: left;\">Pressenævnet skal således vurdere, om nævnet kan behandle klager over indholdet af ”singler”, der udgives af zetland.dk; det vil sige om enten den omhandlede single i sig selv eller zetland.dk er omfattet af medieansvarslovens § 1.</p>\r\n<p class=\"Tekst\" style=\"text-align: left;\">Klager og indklagede finder begge, at Pressenævnet har kompetence til at behandle den omhandlede klage.</p>\r\n<p class=\"Tekst\" style=\"text-align: left;\">Både zetland.dk og de enkelte singler er rent elektroniske medier. zetland.dk er – som også navnet angiver - en hjemmeside og findes kun i elektronisk form. zetland.dk’ s væsentligste aktivitet er udgivelse af singler, der udkommer ca. en gang om måneden. Udbredelsen af singlerne sker kun elektronisk.</p>\r\n<p class=\"Tekst\" style=\"text-align: left;\">Da der kun er tale om elektronisk virksomhed, må spørgsmålet om den omhandlede klage er omfattet af nævnets kompetence afgøres ud fra lovens § 1, nr. 3.</p>\r\n<p class=\"Tekst\" style=\"text-align: left;\">Nævnet finder umiddelbart, at de formelle betingelser efter lovens § 1, nr. 3 er opfyldt i relation til zetland.dk, mens den enkelte single under zetland.dk ikke isoleret findes at opfylde betingelserne på det foreliggende grundlag.</p>\r\n<p class=\"Tekst\" style=\"text-align: left;\">Herefter behandles spørgsmålet om nævnets kompetence i relation til de øvrige betingelser for at være omfattet af loven alene ud fra klagen rettet mod zetland.dk og den ansvarlige redaktør for zetland.dk.</p>\r\n<p class=\"Tekst\" style=\"text-align: left;\">Efter lovens § 1, nr. 3, skal der ud over de formelle betingelser være tale om ”tekster, billeder og lydprogrammer, der periodisk udbredes til offentligheden”. Singlerne hos zetland.dk indeholder tekst og også billeder. Der er også tale om periodisk udbredelse i og med at singlerne ifølge zetland.dk udkommer cirka hver fjerde uge. I 2013 er der således indtil videre udgivet ca. 8 singler, og det fremgår af hjemmesiden, at de udkommer mindst en gang månedligt. Nævnet finder herudover også, at der sker udbredelse til offentligheden, uanset at der betales for de enkelte singler eller tegnes et abonnement, idet dette må sidestilles med salg af et månedsmagasin på nettet – og også har en vis lighed med netavisernes ordning, hvor man kun kan læse nogle artikler mod betaling enten for den enkelte artikel eller ved at have abonnement.</p>\r\n<p class=\"Tekst\" style=\"text-align: left;\">Herudover er det et krav, at der skal der være tale om tekst m.v., der har ”karakter af en nyhedsformidling, som kan ligestilles med den formidling, der er omfattet af nr. 1 eller 2”. Ud over det af zetland.dk til sagen oplyste, fremgår det af zetland.dk ’s hjemmeside, at der er tale et ”journalistisk” foretagende, der udgiver ”perspektivrige journalistiske fortællinger”. Bl.a. anføres, at Zetlands journalistik tjener til formål ”At berette om hændelser, begivenheder og personer fra en dansk virkelighed, for herved at bidrage til den fælles, men altid foranderlige historiefortælling i den danske offentlighed.” Endvidere fremgår, at Zetland faktatjekker alle historier pertentligt, der er grundig research, inden de udgives – og de angiver at producere ”kvalitetsjournalistik”. Om singlerne fremgår generelt, at de fortæller spændende historier om virkeligheden. De kan handle om alt fra politik, økonomi, videnskab og teknologi til kriminalitet, popkultur og sport. Singlerne forholder sig ikke til døgnets dagsorden, men altid til tidens væsentlige spørgsmål. På dette grundlag finder nævnet, at der samlet set er tale om tekst m.v. der har karakter af en nyhedsformidling, som kan ligestilles med den formidling, der er omfattet af nr. 1 eller 2. Dette gælder derimod ikke umiddelbart for den enkelte single, idet der her alene ses at være én forfatter til hver single, ligesom hver single har sit emne. Nævnet skal herudover bemærke, at nævnet ikke finder at singlernes nummerering (ISBN numre og ikke ISSN numre) er afgørende for, om medieansvarsloven finder anvendelse. Nævnet finder heller ikke, at spørgsmålet om pålæg efter medieansvarslovens § 49, herunder placering af pålæg, er afgørende for, om medieansvarsloven finder anvendelse.</p>\r\n<p class=\"Tekst\" style=\"text-align: left;\">Pressenævnet finder på den baggrund, at klagen over zetland.dk og dets ”artikler” i form af singlerne, herunder ”Redaktøren for det hele”, samlet er omfattet af nævnets kompetence, jf. § 1, nr. 3, jf. § 43, idet nævnet finder, at zetland.dk både ved sin journalistiske arbejdsform og indholdet af mediet i form af lange uddybende artikler om aktuelle samfundsspørgsmål, der udkommer periodisk hver måned, efter en konkret samlet vurdering må anses at have karakter af en nyhedsformidling, som kan ligestilles med den formidling, der er omfattet af § 1, nr. 1 eller 2.</p>\r\n<p class=\"Tekst\" style=\"text-align: left;\">Klagen realitetsbehandles herefter.</p>\r\n<p class=\"Tekst\" style=\"text-align: left;\">Afgjort den 24. september 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2013"
        },
        {
            "displayName": "Accession",
            "displayValue": "W20130951025"
        },
        {
            "displayName": "Entydig dokumentidentifikation",
            "displayValue": "AA007320"
        },
        {
            "displayName": "Dato for indlæggelse",
            "displayValue": "27/09/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9510"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "24/09/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00476"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}