{
    "id": 32351,
    "title": "Inddragelse af tilladelse til lokal radiovirksomhed. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26150 af 16/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet inddrager en sendetilladelse til lokal radiovirksomhed med den  \r\n\r\n begrundelse, at der foreligger modstridende oplysninger om en  \r\n\r\n generalforsamling, idet det er meddelt nævnet, at der er valgt to forskellige  \r\n\r\n bestyrelser med formænd. Nævnet ser sig derfor ikke i stand til at afgøre,  \r\n\r\n hvem der tegner radioen. </I> </P>  \r\n\r\n<P> <I>Udvalget fandt, at det forhold, at en ny personkreds overfor nævnet  \r\n\r\n har gjort gældende, at de nu tegner foreningen, ikke giver nævnet  \r\n\r\n tilstrækkelig grundlag for en umiddelbar inddragelse af sendetilladelsen.  \r\n\r\n</I> </P>  \r\n\r\n<P> <I>Det var udvalgets opfattelse, at det afgørende må være om den  \r\n\r\n hidtidige personkreds, hvis mandat ikke utvivlsomt er inddraget, faktisk er i  \r\n\r\n stand til at udøve en programvirksomhed, der svarer til den, der er lagt til  \r\n\r\n grund ved tilladelsens udfærdigelse. Da det ikke, som sagen er oplyst,  \r\n\r\n fremgår, at den hidtidige personkreds vil være ude af stand til at gennemføre  \r\n\r\n en sådan programvirksomhed, er der ikke, som sagen er forelagt, tilstrækkelig  \r\n\r\n grundlag for at inddrage sendetilladelsen. Klager fik på denne baggrund  \r\n\r\n medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Inddragelse af tilladelse til lokal  \r\n\r\n radiovirksomhed. </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 16. april 1991 har Udvalget vedr. Lokal Radio og TV  \r\n\r\n behandlet en klage af 23. februar 1991 fra Kanal 1, Slagelse, over en  \r\n\r\n afgørelse om inddragelse af sendetilladelse til lokal radiovirksomhed.  \r\n\r\n Afgørelsen er truffet af Lokalradionævnet for Fuglebjerg, Slagelse og Hashøj  \r\n\r\n kommuner og meddelt i brev af 25. februar 1991. </P>  \r\n\r\n<P>Udvalget vedr. Lokal radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 25. februar 1991 begrunder nævnet afgørelsen med, at der  \r\n\r\n foreligger modstridende oplysninger om en generalforsamling afholdt den 18.  \r\n\r\n januar 1991, idet det er meddelt nævnet, at der er valgt to forskellige  \r\n\r\n bestyrelser med formænd. Nævnet ser sig på den baggrund ikke i stand til at  \r\n\r\n afgøre, hvem der tegner Kanal 1. </P>  \r\n\r\n<P>I brev af 23. februar 1991 klages over afgørelsen. Det anføres, at nævnet  \r\n\r\n har tilsidesat Kanal 1's gældende vedtægter, samt diverse referater fra  \r\n\r\n bestyrelsesmøder i Kanal 1. I udtalelse af 11. marts 1991 fastholdes  \r\n\r\n inddragelsen, idet nævnet ikke mener, at § 15 a i lov om radio- og  \r\n\r\n fjernsynsvirksomhed er opfyldt, da nævnet ikke kender bestyrelsen. Det  \r\n\r\n anføres yderligere bl.a., at nævnet har modtaget adskillige klager over, at  \r\n\r\n Kanal 1 og en anden lokalradio bekriger hinanden, både i æteren og den trykte  \r\n\r\n presse, og at nævnet opfatter det som en utålelig tilstand. </P>  \r\n\r\n<P>I supplerende udtalelse af 4. april 1991 fra klager gøres gældende, at  \r\n\r\n klager er den retmæssige indehaver af sendetilladelsen. Det anføres, at der  \r\n\r\n på en ekstraordinær generalforsamling, ifølge vedtægternes § 8, stk. 1, kun  \r\n\r\n kan behandles den i indkaldelsen opførte sag. Da afsættelse af bestyrelsen  \r\n\r\n ikke var på dagsordenen, og da man ikke af dagsordenen kunne forudse, at  \r\n\r\n afsætning af bestyrelsen ville blive aktuel, kan den siddende bestyrelse ikke  \r\n\r\n afsættes, således som det kan ske på en ordinær generalforsamling. </P>  \r\n\r\n<P>Det findes endvidere stridende mod almindelig forvaltningsret, at nævnet  \r\n\r\n ikke, inden man traf en så betydelig beslutning, har hørt parterne og bl.a.  \r\n\r\n ikke har efterkommet den siddende bestyrelses anmodning om at få foretræde  \r\n\r\n for nævnet, således at nævnet havde haft et ordentligt grundlag at træffe  \r\n\r\n afgørelse på. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Under de foreliggende omstændigheder findes det forhold, at en ny  \r\n\r\n personkreds overfor nævnet har gjort gældende, at de nu tegner foreningen,  \r\n\r\n ikke at give tilstrækkelig grundlag for en umiddelbar inddragelse af  \r\n\r\n sendetilladelsen. </P>  \r\n\r\n<P>Det afgørende må være, om den hidtidige personkreds, hvis mandat ikke  \r\n\r\n utvivlsomt er inddraget, faktisk er i stand til at udøve en  \r\n\r\n programvirksomhed, der svarer til den, der er lagt til grund ved tilladelsens  \r\n\r\n udfærdigelse. Da det ikke, som sagen er oplyst, fremgår, at den hidtidige  \r\n\r\n personkreds vil være ude af stand til at gennemføre en sådan  \r\n\r\n programvirksomhed, er der ikke, som sagen er forelagt, tilstrækkelig grundlag  \r\n\r\n for at inddrage sendetilladelsen. </P>  \r\n\r\n<P>Udvalget træffer derfor følgende afgørelse: </P>  \r\n\r\n<P>Inddragelsen af sendetilladelsen til Kanal 1 ophæves. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912615025"
        },
        {
            "displayName": "Entydig dokumentidentifikation",
            "displayValue": "CA000262"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26150"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "16/04/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6125-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}