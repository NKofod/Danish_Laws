{
    "id": 46639,
    "title": "Cirkulære om indberetning på børne- og ungdomstandplejeområdet (Til alle kommunalbestyrelser og tandlæger) ",
    "documentTypeId": "140",
    "isSagsforlobPeriodValid": false,
    "shortName": "CIR nr 17 af 08/02/1989",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Indledning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Den kommunale tandplejes omfang og struktur.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Tandsygdommenes forekomst</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Cirkulære om indberetning på børne- og  \r\n\r\n ungdomstandplejeområdet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle kommunalbestyrelser og  \r\n\r\n tandlæger) </P>  \r\n\r\n<BR>  \r\n\r\n<P>I medfør af § 13 i Indenrigsministeriets bekendtgørelse nr. 858 af  \r\n\r\n 10.december 1986 om kommunal tandpleje fastsætter Sundhedsstyrelsen hermed  \r\n\r\n følgende regler for kommunernes indberetning om sundhedsforhold og  \r\n\r\n ressourceforbrug på børne- og ungdomstandplejeområdet: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indledning </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ifølge § 9 i Lov om tandpleje m.v. påhviler det  \r\n\r\n kommunalbestyrelser at foretage indberetning om virksomhed i medfør af loven.  \r\n\r\n Indberetningerne skal danne grundlag for den planlægning og evaluering, som  \r\n\r\n til stadighed vil være nødvendig med henblik på børne- og ungdomstandplejens  \r\n\r\n omfang og organisation. </P>  \r\n\r\n<P CLASS=STK> <I>Stk. 2. </I> Til dette formål kræves kendskab til bl.a. to  \r\n\r\n faktorer. <I>Den ene</I> er den kommunale tandplejes omfang og struktur: en  \r\n\r\n årlig indberetning herom indsendes af kommunerne til Danmarks Statistik som  \r\n\r\n led i de sociale ressourcetællinger. <I>Den anden</I> faktor er  \r\n\r\n tandsygdommenes forekomst: indberetning herom afgives årligt til  \r\n\r\n Sundhedsstyrelsen via Landbrugets EDB-center (LEC) af de enkelte børne- og  \r\n\r\n ungdomstandplejer og af praktiserende tandlæger, som behandler børn, der er  \r\n\r\n omfattet af tandplejeloven. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Den kommunale tandplejes omfang og  \r\n\r\n struktur. </I> </P>  \r\n\r\n<P>Den sociale ressourcetælling. </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved årsskiftet sender Danmarks Statistik skemaer  \r\n\r\n til kommunerne (den sociale ressourcetælling) med henblik på en  \r\n\r\n statusopgørelse af tandplejeform, antal og art af personale samt personer,  \r\n\r\n der er omfattet af ordningen. Af skemaerne fremgår det hvilken dato i januar,  \r\n\r\n der er tællingsdato. Oplysningerne indsendes fra kommunen til Danmarks  \r\n\r\n Statistik. </P>  \r\n\r\n<P CLASS=STK> <I>Stk. 2. </I> Det indsendte materiale bearbejdes og  \r\n\r\n publiceres af Danmarks Statistik og Sundhedsstyrelsen, således at den  \r\n\r\n kommunale tandplejes omfang og struktur kan sammenlignes fra år til år. </P>  \r\n\r\n<P> <I>Tandreguleringsbehandling</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Udover de ressourcemæssige forhold i børne- og  \r\n\r\n ungdomstandplejen indsamles i forbindelse med den sociale ressourcetælling  \r\n\r\n oplysninger om omfanget af tandreguleringsbehandlinger. Optælling heraf  \r\n\r\n foretages for 15-årige børn og skal afspejle, hvilke af disse, som gennem  \r\n\r\n skoleforløbet har modtaget tandregulering. For at opnå en større ensartethed  \r\n\r\n i registreringen af disse behandlinger, anvendes efterfølgende  \r\n\r\n retningslinjer: </P>  \r\n\r\n<P CLASS=STK> <I>Stk. 2. </I> På stamjournalen (hængemappen) <I>skal</I>  \r\n\r\n under Orto-rubrikken, nederst til venstre, anføres datoer for: </P>  \r\n\r\n<UL CLASS=PLAIN-LIST>  \r\n\r\n<LI>1) Behandling påbegyndt </LI>  \r\n\r\n<LI>2) Behandling afbrudt </LI>  \r\n\r\n<LI>3) Behandling afsluttet; endvidere anvendes betegnelsen </LI>  \r\n\r\n<LI>4) Igangværende behandling </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ved <I>påbegyndt behandling</I> skal forstås  \r\n\r\n enhver behandling med fast eller aftageligt ortodontisk apparatur efter  \r\n\r\n påbegyndt frembrud af de permanente tænder, uanset om behandlingen foretages  \r\n\r\n af børnetandlæge, praktiserende tandlæge eller specialtandlæge. Ved <I>fast  \r\n\r\n apparatur</I> forstås ethvert apparatur, uanset omfang, som involverer  \r\n\r\n påcementerede/pålimede bånd, brackets eller lignende. Ved <I>aftageligt  \r\n\r\n apparatur</I> forstås enhver form for pladeapparatur eller aktivator.  \r\n\r\n Følgende behandlinger registreres dog <I>ikke</I> som ortodontiske  \r\n\r\n behandlinger: </P>  \r\n\r\n<UL CLASS=PLAIN-LIST>  \r\n\r\n<LI>1) ortodontisk betingede ekstraktioner uden påfølgende  \r\n\r\n apparaturbehandling, </LI>  \r\n\r\n<LI>2) behandling med bidepind, skråplan eller skråelastik til  \r\n\r\n &#187;knapper&#171;, </LI>  \r\n\r\n<LI>3) behandling med pladsholder uden anden funktion end  \r\n\r\n pladsholderfunktionen. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Ved <I>afbrudt behandling</I> skal forstås en  \r\n\r\n ortodontisk behandling, som afsluttes, inden behandlingsmålet er nået, uanset  \r\n\r\n grund. </P>  \r\n\r\n<P CLASS=STK> <I>Stk. 5. </I> Ved <I>afsluttet behandling</I> skal forstås en  \r\n\r\n ortodontisk behandling, som afsluttes med nået behandlingsmål. Behandlingen  \r\n\r\n betragtes i denne sammenhæng som afsluttet efter den aktive behandlingsfase.  \r\n\r\n</P>  \r\n\r\n<P CLASS=STK> <I>Stk. 6. </I> Ved <I>igangværende behandling</I> forstås  \r\n\r\n behandlinger, som på tællingstidspunktet stadig er igang. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tandsygdommenes forekomst </I> </P>  \r\n\r\n<P>Indberetningspligt og tilbagemelding </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Indberetningspligten omfatter børn i alderen fra  \r\n\r\n 7 år til og med 15 år. Blanketterne, jfr. § 5 indsendes fra kommunerne til  \r\n\r\n LEC senest den 1. i hver måned med undtagelse af januar, juli og august.  \r\n\r\n Herved sikres, at fejlbehæftede blanketter kan nå at blive returneret til  \r\n\r\n kommunerne til korrektion og genindsendt til LEC inden standardårskørslen.  \r\n\r\n Seneste indsendelse for bilag, der skal med i standardårskørslen, er den 15.  \r\n\r\n december. </P>  \r\n\r\n<P CLASS=STK> <I>Stk. 2. </I> Kommunerne modtager hvert år i januar et sæt  \r\n\r\n udskrifter (standardtabeller) bestående af en kommunetotal af indberettede  \r\n\r\n børn. Standardtabellerne omfatter opgørelser over de mest anvendte  \r\n\r\n tandsundhedsdata. I en særskilt udsendt brugervejledning redegøres for de  \r\n\r\n yderligere dataudtræksmuligheder, der står til rådighed for de kommunale  \r\n\r\n tandplejer. Sundhedsstyrelsen udsender opgørelser over de indsamlede  \r\n\r\n oplysninger på amts- og landsplan. </P>  \r\n\r\n<P> <I>OCR-blanket (OCR= Optical Character Recognition)</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Til optegnelse af de kliniske fund ved  \r\n\r\n regelmæssige systematiske undersøgelser har Sundhedsstyrelsen udarbejdet en  \r\n\r\n særlig blanket. Blanketten er udformet således, at den er umiddelbart  \r\n\r\n anvendelig såvel ved behandlingsplanlægningen for det enkelte barn som til  \r\n\r\n indberetning med henblik på optisk indlæsning i et EDB-anlæg. Indberetningen  \r\n\r\n af det enkelte barns status foretages ved den 1. undersøgelse i hvert  \r\n\r\n kalenderår. Da mange børn undersøges mere end 1 gang om året, findes  \r\n\r\n blanketten i to udgaver: En dobbelt kopiblanket og en enkelt.  \r\n\r\n Dobbeltblanketten benyttes ved den årlige undersøgelse, hvis kliniske fund  \r\n\r\n indberettes, idet den øverste blanket i udfyldt stand udgør indberetningen,  \r\n\r\n mens den gule kopiblanket forbliver i patientjournalen til brug for  \r\n\r\n tandlægen. Den røde enkeltblanket kan benyttes ved undersøgelser, hvis  \r\n\r\n kliniske fund ikke skal indberettes, og denne blanket forbliver ligeledes i  \r\n\r\n patientjournalen. </P>  \r\n\r\n<P CLASS=STK> <I>Stk. 2. </I> Blanketten er en del af  \r\n\r\n standardjournalsystemet, og den skal således betragtes som journalbilag, der  \r\n\r\n er omfattet af Sundhedsstyrelsens bekendtgørelse af 25. juli 1977 om  \r\n\r\n tandlægers pligt til at føre ordnede optegnelser (journalføring). </P>  \r\n\r\n<P CLASS=STK> <I>Stk. 3. </I> Det er en afgørende forudsætning, at skriften  \r\n\r\n på blanketten kan identificeres af den optiske læseenhed, og at diagnostikken  \r\n\r\n baseres på ensartede registreringskriterier. En udførlig vejledning herom er  \r\n\r\n samtidig udsendt i tilknytning til nærværende regler. </P>  \r\n\r\n<P CLASS=STK> <I>Stk. 4. </I> Ved indsendelse bør alle blanketter ligge ens,  \r\n\r\n og de må ikke foldes eller krølles. Under den optiske læsning udskilles dels  \r\n\r\n ulæselige bilag dels bilag med fejl i cpr.-numre eller kommunenumre. Disse  \r\n\r\n bilag sendes retur til kommunerne med anmodning om rettelse, såfremt kommunen  \r\n\r\n kan identificeres. </P>  \r\n\r\n<P> <I>Terminal-indberetning</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Såfremt en børne- og ungdomstandpleje/tandlæge  \r\n\r\n ønsker at foretage indberetning via en personlig computer, bør Landbrugets  \r\n\r\n edb-center kontaktes for nærmere information. </P>  \r\n\r\n<P CLASS=STK> <I>Stk. 2. </I> Den samtidigt udsendte vejledning, som omfatter  \r\n\r\n beskrivelse af udfyldelse af OCR-blanketten, har tillige gyldighed for  \r\n\r\n indberetning via PC, idet systematikken og kriterierne er helt  \r\n\r\n overensstemmende. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelsesbestemmelser </I> </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Cirkulæret træder i kraft den 8. februar 1989,  \r\n\r\n og samtidig ophæves Sundhedsstyrelsens regler for indberetning på  \r\n\r\n børnetandplejeområdet af 31. juli 1977. </P>  \r\n\r\n<P> <I>Sundhedsstyrelsen, 8. februar 1989</I>  </P>  \r\n\r\n<P>P.D.V. </P>  \r\n\r\n<P>ELI SCHWARZ </P>  \r\n\r\n<P>/Ninna Jessen </P>  \r\n\r\n</DIV>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/1989"
        },
        {
            "displayName": "Accession",
            "displayValue": "C19890001709"
        },
        {
            "displayName": "Entydig dokumentidentifikation",
            "displayValue": "CM005387"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/02/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsens j.nr. 1165-1-1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}