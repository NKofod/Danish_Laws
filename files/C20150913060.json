{
    "id": 168729,
    "title": "Vejledning om hygiejne- og desinfektionsprocedurer i klinisk praksis m.v.",
    "documentTypeId": "180",
    "isSagsforlobPeriodValid": true,
    "shortName": "VEJ nr 9130 af 06/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om hygiejne- og desinfektionsprocedurer i klinisk praksis m.v.</p>\r\n<p>(Til samtlige dyrlæger)</p>\r\n<p class=\"Overskriftsnummer1\">Generel besøgshygiejne i klinisk praksis</p>\r\n<p>Denne vejledning gælder for alle dyrlæger, der udfører arbejde i klinisk praksis, dvs. stordyrspraksis, smådyrspraksis, hestepraksis m.v.</p>\r\n<p>Ved ethvert besætningsbesøg skal dyrlægen anvende hensigtsmæssigt fod- og overtrækstøj. Ved hensigtsmæssigt forstås fod- og overtrækstøj, der kan rengøres og desinficeres på stedet, eller engangsmateriale, som kan efterlades. I stedet for overtrækstøj kan dyrlægen benytte en renvasket stofkittel eller lignende, som efter besøget opbevares hygiejnisk forsvarligt, hvorefter det vaskes ved 60 °C.</p>\r\n<p>Inden ejendommen forlades, skal altid foretages vask og desinfektion af:</p>\r\n<p>– Hænder (f.eks. MRSA fjernes effektivt med sprit).</p>\r\n<p>– Fodtøj, inkl. såler og svang.</p>\r\n<p>Dette skal foretages, selv om supplerende engangsmateriale, såsom plasthandsker, plastovertræk til fodtøj og lignende, har været anvendt.</p>\r\n<p>Støvler rengøres med vand, sæbe og børste, med efterfølgende desinfektion. Anvendes der arbejdstøj, som er fremstillet af gummi eller plast eller voksmateriale som f.eks. fødekittel eller forklæder til inseminering, skal disse rengøres med sæbe og rigelige mængder vand og efterfølgende desinfektion. Herefter vask i vaskemaskine ved 60 °C.</p>\r\n<p>Anvendt engangsmateriale efterlades på ejendommen.</p>\r\n<p>Den beskrevne anvendelse af fod- og overtrækstøj kan afhængigt af den foreliggende sygdomssituation fraviges uden for landbrugets husdyrhold. Ved afvigelser skal påklædningen tilpasses forholdene, således at det veterinære arbejde kan udføres uden risiko eller med begrænset risiko for smitteoverførsel.</p>\r\n<p>Ved ethvert besætningsbesøg anvendes engangskanyler, engangssprøjter og engangsbeholdere til injektions- eller infusionsbehandling. Under særlige omstændigheder, f.eks. under vaccinationskampagner, kan automatsprøjter benyttes under forudsætning af, at arbejdet i en besætning påbegyndes med en ny kanyle.</p>\r\n<p>Hvis der anvendes instrumenter eller udstyr til flergangsbrug, skal dette steriliseres efter hvert brug. Andet hjælpeudstyr til fiksering, fødselshjælp, tandraspning m.m. underkastes grundig rengøring og desinfektion efter brug.</p>\r\n<p>Det skal sikres, at der ikke med praksiskasser eller lægemiddelemballager skabes mulighed for spredning af smitstoffer mellem staldene. Man skal tilstræbe kun at bringe nødvendigt udstyr ind i stalden.</p>\r\n<p class=\"Overskriftsnummer1\">Dyreklinikker eller -hospitaler</p>\r\n<p>Ved modtagelse af dyr på dyreklinikker eller -hospitaler gælder det ligeledes, at der skal være indarbejdet procedurer med fokus på at hindre en eventuel smittespredning mellem dyrene. Her gælder således de samme retningslinjer for anvendelse af engangssprøjter og kanyler m.v., som beskrevet ovenfor. Der skal desuden være forberedt en mulighed for at etablere karantænefaciliteter.</p>\r\n<p class=\"Overskriftsnummer1\">Besøg i SPF-besætninger</p>\r\n<p>Visse produktionsformer (f.eks. SPF-svinebesætninger) er baseret på et specielt program vedrørende besøgshygiejne. Dette program bør efterleves af dyrlæger i forbindelse med besætningsbesøg.</p>\r\n<p class=\"Overskriftsnummer1\">Skærpet beredskab</p>\r\n<p>Fødevarestyrelsen kan påbyde skærpet beredskab i forbindelse med besætningsbesøg i tilfælde af udbrud eller mistanke om visse smitsomme husdyrssygdomme.</p>\r\n<p>Når der påbydes skærpet beredskab, vil der især blive stillet skærpede krav til påklædning, rengøring og desinfektion. Valget af desinfektionsmiddel og koncentrationen af dette vil være afhængig af den kausale mikroorganisme, der skal uskadeliggøres, samt af hvad der skal desinficeres (materialets natur samt renhedsgrad).</p>\r\n<p>Skærpet beredskab kan omfatte alle landets praktiserende dyrlæger, dyrlæger i afgrænsede områder eller dyrlæger, der kommer i nærmere angivne besætninger.</p>\r\n<p class=\"Overskriftsnummer1\">Forebyggelse af smitteoverførsel fra dyrlæger, der ankommer til Danmark efter ophold eller arbejde i udlandet</p>\r\n<p>Dyrlæger bør undlade enhver direkte eller indirekte kontakt til klovbærende husdyr i 48 timer efter besøg i udenlandske besætninger, uanset at der ikke har været tegn på smitsomme sygdomme i besætningerne.</p>\r\n<p>Dyrlæger, som i udlandet har været i forbindelse med smitstoffer, der kan udgøre en risiko for smitteoverførsel til danske husdyr, skal være særligt forsigtige. Under rejsen til Danmark og efter ankomsten skal dyrlægen ved sin adfærd forhindre at overføre evt. smitstof fra personen, beklædning, bagage eller transportmiddel til dyr eller til andre personer.</p>\r\n<p>I øvrigt henvises til \"Vejledning om smittebeskyttelsesforanstaltninger for personer, der i udlandet har haft kontakt med klovbærende dyr\".</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 6. marts 2015</p><p class=\"Sign1\" align=\"center\">P.V.V. John Larsen</p><p class=\"Sign2\" align=\"right\">/ Marianne Marer</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/03/2015"
        },
        {
            "displayName": "Accession",
            "displayValue": "C20150913060"
        },
        {
            "displayName": "Entydig dokumentidentifikation",
            "displayValue": "AH005528"
        },
        {
            "displayName": "Dato for førstegangsindlæggelse",
            "displayValue": "07/03/2015"
        },
        {
            "displayName": "Dato for indlæggelse",
            "displayValue": "07/03/2015"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9130"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "06/03/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin., <br /> Fødevarestyrelsen, j.nr. 2015-14-33-00047"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}