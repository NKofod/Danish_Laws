{
    "id": 109061,
    "title": "1992 BTL 33   BETÆNKNING OVER FORSLAG TIL LOV OM ÆNDRING AF TOLDLOVEN OG   MERVÆRDIAFGIFTSLOVEN (MOMSLOVEN) (ÆNDRINGER SOM FØLGE AF EF'S INDRE MARKED   M.V.)    NR L 33 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 33 </P>  \r\n\r\n<P></P>  \r\n\r\n<P>Betænkning over Forslag til lov om ændring af toldloven og  \r\n\r\n merværdiafgiftsloven (momsloven) (Ændringer som følge af EF's indre marked  \r\n\r\n m.v.) <BR>  \r\n\r\n Nr L 33 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19921204 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren og finansministeren, som </P>  \r\n\r\n<P>disse har besvaret skriftligt. Herudover har skatteministeren </P>  \r\n\r\n<P>besvaret et spørgsmål i samråd. </P>  \r\n\r\n<P>Endvidere har udvalget modtaget en skriftlig henvendelse fra Ken Helmer,  \r\n\r\n Hellerup. </P>  \r\n\r\n<P>Et af udvalgets spørgsmål er tillige med skatteministerens besvarelse  \r\n\r\n heraf optrykt som bilag til betænkningen. </P>  \r\n\r\n<P>Udvalget har med tilfredshed noteret sig skatteministerens tilsagn i et  \r\n\r\n samråd om, at han hurtigt vil kontakte finansministeren med henblik på at få  \r\n\r\n optaget forhandlinger med de berørte personaleorganisationer inden for told-  \r\n\r\n og skatteområdet om en frivillig fratrædelsesordning for personer over 55 år,  \r\n\r\n jf. udvalgets bilag 7. </P>  \r\n\r\n<P>Udvalget opfordrer ministeren til hurtigt at finde en løsning af hensyn  \r\n\r\n til de berørte personer. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>ÆndringsforslagAf <I>skatteministeren</I> , tiltrådt af et <I>flertal</I>  \r\n\r\n (udvalget med undtagelse af SF): </P>  \r\n\r\n<P>Til § 1 <B>1)</B> I den under <I>nr. 12</I> foreslåede affattelse af <I>§  \r\n\r\n 69</I> indsættes efter stk. 2 som nye stykker: </P>  \r\n\r\n<P> <I>&#187;Stk. 3.</I> De statslige told- og skattemyndigheder opkræver  \r\n\r\n punktafgifter af spiritus og tobak, som rejsende medfører i mængder ud over  \r\n\r\n dem, som afgiftsfrit kan indføres til privat forbrug ved indrejse i det  \r\n\r\n danske toldområde fra et andet sted i EF's toldområde. Myndighederne  \r\n\r\n foretager den fornødne kontrol i forbindelse hermed. Tilsvarende gælder for  \r\n\r\n mineralolie, som rejsende medfører til privat forbrug på anden måde end i  \r\n\r\n køretøjets brændstoftank eller i en egnet reservedunk ved indrejse i det  \r\n\r\n danske toldområde fra et andet sted i EF's toldområde. </P>  \r\n\r\n<P> <I>Stk. 4.</I> De statslige told- og skattemyndigheder opkræver  \r\n\r\n punktafgifter af spiritus og tobak, der forsendes til privatpersoner i det  \r\n\r\n danske toldområde fra privatpersoner et andet sted i EF's toldområde, og  \r\n\r\n fører den fornødne kontrol i forbindelse hermed.&#171; </P>  \r\n\r\n<P> <B>2)</B> Efter nr. 12 indsættes som nyt nummer: </P>  \r\n\r\n<P> <B>&#187;01.</B> I <I>§ 70, stk. 1</I> , ændres &#187;og på  \r\n\r\n landingssteder&#171; til: &#187;, på landingssteder, i tog og på offentlige  \r\n\r\n veje&#171;.' </P>  \r\n\r\n<P> <B>3)</B> I den under <I>nr. 15</I> forslåede affattelse af <I>§ 73</I>  \r\n\r\n affattes <I>stk. 3</I> således: </P>  \r\n\r\n<P>&#187; <I>Stk. 3.</I> Personer, som indrejser fra andre EF-lande eller fra  \r\n\r\n tredjelande, og som har været om bord på skibe eller i fly, som befinder sig  \r\n\r\n i tog, eller som færdes på offentlige veje, ved landegrænsen, langs kysterne,  \r\n\r\n i havne, i lufthavne eller på landingssteder, skal, når de statslige told- og  \r\n\r\n skattemyndigheder forlanger det, standse op for toldkontrol.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 Danmark kan efter den 1. januar 1993 opretholde mængdemæssige  \r\n\r\n begrænsninger for rejsendes indførsel af spiritus, tobak og mineralolie fra  \r\n\r\n andre EF-lande. Dette følger af cirkulationsdirektivet. Danmark kan også  \r\n\r\n foretage den kontrol, der er nødvendig for at håndhæve de fastsatte  \r\n\r\n begrænsninger, jf. lovforslagets almindelige bemærkninger. </P>  \r\n\r\n<P>Ændringsforslagene indeholder forslag til bestemmelser om opkrævning og  \r\n\r\n kontrol af rejsendes indførsel af spiritus, tobak og mineralolie ved indrejse  \r\n\r\n fra andre EF-lande. Kontrollen af EF-borgere vil som hovedregel blive  \r\n\r\n foretaget som lejlighedsvis stikprøvekontrol ved landegrænsen samt i havne og  \r\n\r\n lufthavne. </P>  \r\n\r\n<P>EF-Kommissionen lægger imidlertid vægt på, at kontrol af EF-borgere, der  \r\n\r\n alene foretages ved EF's indre grænser, skal ophæves. En eventuel kontrol  \r\n\r\n skal derfor principielt kunne foretages i hele det danske toldområde. </P>  \r\n\r\n<P>På den baggrund foreslås det, at den gældende bestemmelse om, hvor de  \r\n\r\n statslige told- og skattemyndigheder kan foretage kontrol, bliver ændret,  \r\n\r\n således at kontrol også kan foretages inde i landet. Sådan kontrol vil kun  \r\n\r\n blive aktuel ganske undtagelsesvist og da næsten undtagelsesfrit i meget nær  \r\n\r\n afstand fra grænsen. </P>  \r\n\r\n<P>Kontrollen af tredjelandsborgere, der indrejser via et andet EF-land, kan  \r\n\r\n fortsat opretholdes på de hidtil gældende vilkår. </P>  \r\n\r\n<P> <I>Ad nr. 1</I>  </P>  \r\n\r\n<P>Bestemmelsen i det foreslåede § 69, stk. 3, om indførsel af spiritus og  \r\n\r\n tobak til det danske toldområde giver told- og skattemyndighederne adgang til  \r\n\r\n at opkræve punktafgifter af spiritus og tobak, som rejsende indfører fra et  \r\n\r\n andet sted i EF's toldområde i mængder ud over dem, som afgiftsfrit kan  \r\n\r\n indføres til privat forbrug. </P>  \r\n\r\n<P>Endvidere giver bestemmelsen adgang til opkrævning af punktafgift af  \r\n\r\n mineralolie, som rejsende medfører fra et andet EF-land på anden måde end i  \r\n\r\n køretøjets brændstoftank eller i en egnet reservedunk. </P>  \r\n\r\n<P>Personer, der mod betaling eller vederlagsfrit foretager indførsel af  \r\n\r\n spiritus, tobak og mineralolie fra et andet EF-land for en privatperson i  \r\n\r\n Danmark, er omfattet af bestemmelserne om rejsendes indførsel af varer til  \r\n\r\n privat forbrug. Der skal således betales punktafgifter af de omhandlede  \r\n\r\n varer. </P>  \r\n\r\n<P>Bestemmelsen i § 69, stk. 4, skal ses som en parallel til de fastsatte  \r\n\r\n begrænsninger for rejsendes indførsel af spiritus og tobak. Det foreslås, at  \r\n\r\n der opkræves punktafgifter af spiritus og tobak, som private i andre EF-lande  \r\n\r\n sender til private i Danmark. Det foreslås endvidere, at kontrollen med disse  \r\n\r\n postpakkeforsendelser bliver opretholdt. </P>  \r\n\r\n<P> <I>Ad nr. 2 og 3</I>  </P>  \r\n\r\n<P>De gældende bestemmelser i § 70, stk. 1, og § 73, stk. 3, foreslås ændret,  \r\n\r\n således at der bliver givet de statslige told- og skattemyndigheder adgang  \r\n\r\n til at færdes samt til at udføre kontrol af personer i tog og på offentlige  \r\n\r\n veje. </P>  \r\n\r\n<P>Det er hensigten, at denne adgang til at foretage kontrol inde i landet  \r\n\r\n kun skal benyttes yderst sjældent og da næsten undtagelsesfrit i ganske nær  \r\n\r\n afstand fra grænsen. </P>  \r\n\r\n<P>Kontrollen vil således som udgangspunkt finde sted som en stikprøvevis  \r\n\r\n kontrol ved grænsen. Det skal samtidig kunne sandsynliggøres, at den person,  \r\n\r\n der kontrolleres, er indrejst fra et andet EF-land. </P>  \r\n\r\n<P>Endvidere skal denne kontrol kun kunne ske i forbindelse med indførsel af  \r\n\r\n spiritus, tobak, mineralolie samt i særlige tilfælde andre varer, der  \r\n\r\n indføres ulovligt. </P>  \r\n\r\n<P>Sluttelig foreslås præciseret i § 73, stk. 3, at både personer, der  \r\n\r\n indrejser fra andre EF-lande, og personer, der indrejser fra tredjelande,  \r\n\r\n skal standse op, når de statslige told- og skattemyndigheder forlanger det.  \r\n\r\n</P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Mariann Fischer Boel (V)  \r\n\r\n Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til skatteministeren og dennes svar herpå </P>  \r\n\r\n<P> <I>Spørgsmål 1:</I>  </P>  \r\n\r\n<P>Der ønskes en specificeret redegørelse for det personale, som skal  \r\n\r\n overflyttes til andre arbejdsopgaver, som kræver en mere omfattende  \r\n\r\n efteruddannelse. Endvidere ønskes oplyst, om der er personer, som skal  \r\n\r\n forflyttes med bopælskift til følge. I bekræftende fald ønskes særligt  \r\n\r\n oplyst, hvor mange af dem, der berøres inden for de pågældende grupper, der  \r\n\r\n er over 50 år, 55 år og 60 år. </P>  \r\n\r\n<P>Der ønskes en særlig opgørelse efter ovenstående retningslinier for  \r\n\r\n gruppen af toldbetjente. </P>  \r\n\r\n<P> <I>Svar:</I>  </P>  \r\n\r\n<P>Indførelsen af EF's indre marked medfører, at der fra toldarbejdet  \r\n\r\n (toldkontrol og ekspeditionsarbejde i forbindelse med ind- og udførsel af  \r\n\r\n varer) frigøres 340 medarbejdere. 60 af disse medarbejdere har benyttet sig  \r\n\r\n af tilbudte fratrædelsesordninger. Resten overflyttes til arbejdsopgaver  \r\n\r\n vedrørende vejledning, opkrævning og kontrol. </P>  \r\n\r\n<P>På nuværende tidspunkt er det opgjort, at overførslen til nye  \r\n\r\n arbejdsopgaver medfører, at 208 medarbejdere af de 340, fortrinsvis fra den  \r\n\r\n tidligere toldbetjentlinie, skal gennemgå en mere omfattende efteruddannelse.  \r\n\r\n</P>  \r\n\r\n<P>Af de 208 medarbejdere, der skal efteruddannes, er 73 over 50 år og  \r\n\r\n fordelt således på aldersgrupper: </P>  \r\n\r\n<PRE>  \r\n\r\n Personalegruppe    50-54 år    55-59 år over    60 år    I alt  \r\n\r\n Toldbetjente ......   29          21            9         59  \r\n\r\n Andre .............    8           3            3         14  \r\n\r\n</PRE>  \r\n\r\n<P>Af de i alt 340 medarbejdere, som frigøres, må 73 flytte med forventet  \r\n\r\n bopælskift til følge. Heraf er 25 over 50 år, fordelt således på  \r\n\r\n aldersgrupper: </P>  \r\n\r\n<PRE>  \r\n\r\n  Personalegruppe   50-54 år    55-59 år over    60 år    I alt  \r\n\r\n Toldbetjente ......    7          10            0         17  \r\n\r\n Andre .............    5           3            0          8  \r\n\r\n</PRE>  \r\n\r\n<P>Medio 1993 forventes der at være skabt et sikkert erfaringsgrundlag om  \r\n\r\n omfanget af toldekspeditionerne og virkningerne af omlægningen af  \r\n\r\n toldkontrolarbejdet. Der vil til den tid blive fastlagt et endeligt måltal  \r\n\r\n for personalestyrken i Sønderborg/Padborg og Maribo. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00033"
        },
        {
            "displayName": "Entydig dokumentidentifikation",
            "displayValue": "CL001831"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}