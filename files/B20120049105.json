{
    "id": 142068,
    "title": "Bekendtgørelse om betaling for Lodstilsynets ydelser",
    "documentTypeId": "60",
    "isSagsforlobPeriodValid": true,
    "shortName": "BEK nr 491 af 30/05/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om betaling for Lodstilsynets ydelser</p>\r\n<p class=\"Indledning2\">I medfør af § 26 i lodslov nr. 567 af 9. juni 2006 fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> For ydelser leveret af Lodstilsynet betales et gebyr. De til hver en tid gældende takster for gebyrer nævnt i denne bekendtgørelse offentliggøres på Lodstilsynets hjemmeside; »www.lodstilsynet.dk«.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Gebyrerne reguleres ved ændringer i beregningsgrundlaget, således at Lodstilsynet til enhver tid hviler økonomisk i sig selv.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Gebyrerne nævnt i denne bekendtgørelse forfalder til betaling 30 dage efter fakturadato.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Hvis betaling for Lodstilsynets ydelser ikke sker rettidigt i henhold til stk. 1, kan det skyldige beløb inddrives ved udpantning, og kan forrentes fra sidste rettidige betalingsdag, til betaling sker med den rentesats, der er fastsat i lov om renter ved forsinket betaling m.v.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Lodstilsynet udsteder mod betaling af et gebyr:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> lodsaspirant-idkort,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> lodscertifikat,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> højsøcertifikat,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> lodsfritagelsesbevis, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> duplikatkort (erstatningskort).</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For årligt tilsyn, foretaget på baggrund af oplysninger opgivet til Lodstilsynet, betales et årligt gebyr for hver lods tilknyttet lodseriet. Perioden for opkrævning af dette gebyr er 1. juni til 31. maj. Ved »tilknyttet« forstås en lods, som har udført mindst én lodsning for lodseriet.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Hvis et lodseri har været etableret under et halvt år i et givent opkrævningsår, skal der kun betales halvdelen af det i stk. 1 nævnte gebyr.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> For årlig kontrol, foretaget på baggrund af oplysninger opgivet til Lodstilsynet, betaler indehaveren af et lodsfritagelsesbevis et årligt gebyr.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Lodstilsynet gennemfører mod betaling af et gebyr fastsat i henhold til tid forbrugt på den enkelt opgave:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> egnethedsprøve i forbindelse med ansøgning om lodscertifikat,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> egnethedsprøve i forbindelse med ansøgning om lodsfritagelsesbevis, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> tilsyn som følge af mangelfuld egenkontrol.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> For ydelser, der ikke er beskrevet i stk. 1, og som kræver sagsbehandling, betales et gebyr.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Lodstilsynet kan opkræve betaling for rejseomkostninger og rejsetid, jf. statens regler herom.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Det påhviler Lodstilsynet, over for den betalingspligtige, at specificere samtlige omkostninger, der anmodes dækket.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Udebliver en ansøger fra en fastlagt egnethedsprøve, skal Lodstilsynets omkostninger i forbindelse hermed betales, før en ny egnethedsprøve kan fastlægges.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kan et tilsyn som følge af mangelfuld egenkontrol, jf. § 5, stk. 1, nr. 3, ikke påbegyndes, må afbrydes eller kan ikke afsluttes på grund af lodseriets eller dennes repræsentanters forhold, skal lodseriet betale Lodstilsynets omkostninger i forbindelse hermed.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. juni 2012.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 295 af 25. marts 2010 om betaling for Lodstilsynets ydelser.</p><div class=\"Givet\" id=\"Givet\"><p class=\"Givet\" align=\"center\">Lodstilsynet, den 30. maj 2012</p><p class=\"Sign1\" align=\"center\">Frank Adler Gottlieb</p><p class=\"Sign2\" align=\"right\">/ Jesper Jarl Fanø-Fredeløkke</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/05/2012"
        },
        {
            "displayName": "Accession",
            "displayValue": "B20120049105"
        },
        {
            "displayName": "Entydig dokumentidentifikation",
            "displayValue": "BP000191"
        },
        {
            "displayName": "Dato for førstegangsindlæggelse",
            "displayValue": "31/05/2012"
        },
        {
            "displayName": "Dato for indlæggelse",
            "displayValue": "31/05/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "491"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/05/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og vækstmin.,<br />Lodstilsynet, j.nr. 2012-014035"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}