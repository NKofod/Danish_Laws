{
    "id": 158361,
    "title": "SU - handicaptillæg - eventuel senere forværring af funktionsnedsættelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9502 af 17/09/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - handicaptillæg - eventuel senere forværring af funktionsnedsættelse</p>\r\n<div class=\"Resume\">\r\n   <p class=\"TekstGenerel\">En ansøger, hvis funktionsnedsættelse ikke var af en så omfattende karakter, at der var grundlag for at tildele tillæg, havde påpeget tegn på, at funktionsnedsættelsen i fremtiden kunne udvikle sig i en så uheldig retning, at der kunne blive grundlag for tildeling på et senere tidspunkt. Ankenævnet udtalte, at ansøger ville have mulighed for at søge igen fra et sådant senere tidspunkt.</p>\r\n</div>\r\n<p>\r\n   <span class=\"Bold\">Din klage over afslag på handicaptillæg</span>\r\n</p>\r\n<p>Du har i brev af 12. oktober 2012 klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 2. oktober 2012 om afslag på handicaptillæg.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 2. oktober 2012 om, at du ikke har ret til handicaptillæg.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>Styrelsen har i afgørelsen af 2. oktober 2012 henvist til [udeladt]. Styrelsen vurderer på baggrund heraf, at følgerne af din funktionsnedsættelse ikke berettiger til tillæg.</p>\r\n<p>Styrelsen har endvidere i udtalelsen af 14. februar 2013 henvist til oplysningerne i [udeladt].</p>\r\n<p>Ankenævnet finder under henvisning til styrelsens begrundelse i afgørelsen af 2. oktober 2012, og under hensyn til styrelsens supplerende begrundelse i udtalelsen af 14. februar 2013, at der ikke er grundlag for at tilsidesætte afgørelsen.</p>\r\n<p>Ankenævnet bemærker, at såfremt din situation ændres væsentligt, kan du søge om handicaptillæg på dette nye grundlag.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af oplysningsskema til studerende ved ansøgning om handicaptillæg modtaget den 16. august 2012, at du søger tillæg på baggrund af nedsatte bevægelsesfunktioner. Det fremgår endvidere, at du senest i august 2012 havde erhvervsarbejde 37 timer ugentligt som tømrer, og at du har oplyst, at årsagen til arbejdets ophør var dine dårlige knæ.</p>\r\n<p>Det fremgår [udeladt] at du [udeladt] har affundet dig med dine knægener, og at du har erfaret, at hvis du holder knæet i ro, så går det rimeligt.</p>\r\n<p>Styrelsen har i brev af 2. oktober 2012 meddelt dig afslag på handicaptillæg og henvist til oplysningerne i [udeladt]. Styrelsen vurderer, at følgerne af din funktionsnedsættelse ikke berettiger til tillæg.</p>\r\n<p>Det fremgår af [udeladt], at der er tilkommet forværring af knægenerne, hvorfor du er henvist til ny ortopædkirurgisk vurdering. Det fremgår, at du har generel nedslidning af bevægeapparatet, herunder albue, håndled og ryg.</p>\r\n<p>Du har i brev af 12. oktober 2012 klaget til Ankenævnet for Statens Uddannelsesstøtteordninger og bl.a. anført, at du har knæsmerter, lændesmerter og ondt i arm og håndled. Du har anført, at du ofte er deprimeret, og at smerter fylder meget og begrænser hverdagen.</p>\r\n<p>[udeladt]</p>\r\n<p>Styrelsen har i brev af 14. februar 2013 videresendt sagen sammen med en udtalelse til ankenævnet. Styrelsen har i det væsentlige gengivet indholdet af begrundelsen i afgørelsen af 2. oktober 2012. Styrelsen har endvidere henvist til oplysningerne i [udeladt].</p>\r\n<p>Ankenævnet har ved brev af 21. februar 2013 fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har i brev af 19. marts 2013 bl.a. anført, at [udeladt] det kirurgiske afslag betyder fortsat nedslidning af knæet, og at der således ikke har været en god effekt af behandlingen. Du har anført, at der ikke er tale om én funktionsnedsættelse, men flere.</p>\r\n<p>Det fremgår af journalnotat fra den 9. april 2013, at tilstanden må forventes at give tiltagende smerter resulterende i overvejelser omkring et kunstigt knæ.</p>\r\n<p>[resten udeladt]</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/09/2013"
        },
        {
            "displayName": "Accession",
            "displayValue": "W20130950225"
        },
        {
            "displayName": "Entydig dokumentidentifikation",
            "displayValue": "BR000320"
        },
        {
            "displayName": "Dato for indlæggelse",
            "displayValue": "20/09/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9502"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "17/09/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/003793"
        },
        {
            "displayName": "Stikord",
            "displayValue": "Anke, SU, uddannelsesstøtte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}