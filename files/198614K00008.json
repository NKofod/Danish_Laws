{
    "id": 107908,
    "title": "1986 BTL 8   BETÆNKNING OVER FORSLAG TIL LOV OM ÆNDRING AF LOV OM KØB PÅ KREDIT    NR L 8 1986-87, 1. SAMLING BLAD NR 66 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 8 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om køb på kredit <BR>  \r\n\r\n Nr L 8 1986-87, 1. samling Blad nr 66 </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19861013 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i flere møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Butikshandelens Fællesråd, </P>  \r\n\r\n<P>Danmarks Automobilforhandler Forening, </P>  \r\n\r\n<P>Dansk Organisation af Detailhandelskæder, </P>  \r\n\r\n<P>Danske Detailhandelsejede Kontoringe, </P>  \r\n\r\n<P>Detailhandelens Kreditformidlingsråd, </P>  \r\n\r\n<P>Forbrugerrådet, </P>  \r\n\r\n<P>GN Data A/S og </P>  \r\n\r\n<P>Søsportens Brancheforening. </P>  \r\n\r\n<P>Der er af justitsministeren og et mindretal stillet ændringsforslag, </P>  \r\n\r\n<P>hvorom henvises til de ledsagende bemærkninger. </P>  \r\n\r\n<P>Nogle af udvalgets spørgsmål er optrykt som bilag til betænkningen </P>  \r\n\r\n<P>tillige med justitsministerens svar herpå. </P>  \r\n\r\n<P>Herefter indstiller et flertal (Det Konservative Folkepartis, </P>  \r\n\r\n<P>Venstres, Det Radikale Venstres, Centrum-Demokraternes og </P>  \r\n\r\n<P>Kristeligt Folkepartis medlemmer af udvalget) lovforslaget til </P>  \r\n\r\n<P>vedtagelse med de af justitsministeren under nr. 5 og 8 stillede </P>  \r\n\r\n<P>ændringsforslag. </P>  \r\n\r\n<P>Et mindretal (Socialdemokratiets og Socialistisk Folkepartis </P>  \r\n\r\n<P>medlemmer af udvalget) indstiller lovforslaget til forkastelse ved </P>  \r\n\r\n<P>3. behandling og ønsker at udtale følgende: </P>  \r\n\r\n<P>Mindretallet finder det i denne situation betænkeligt at anvende lov </P>  \r\n\r\n<P>om køb på kredit som grundlag for en forbrugsbegrænsning, idet </P>  \r\n\r\n<P>lovens målgruppe traditionelt har været en personkreds, som </P>  \r\n\r\n<P>lovgiverne har ønsket at beskytte. Anvendes denne afgrænsning som </P>  \r\n\r\n<P>grundlag for et økonomisk indgreb, bliver &#187;beskyttelsen&#171; af  \r\n\r\n noget </P>  \r\n\r\n<P>tvivlsom værdi. Som eksempel på de tilfældigheder, som opstår med </P>  \r\n\r\n<P>dette udgangspunkt, kan nævnes, at der tidligere i den danske </P>  \r\n\r\n<P>afbetalingslovgivning var medtaget mindre erhvervsdrivende for så </P>  \r\n\r\n<P>vidt angår deres indkøb på kredit af materialer m.v. til brug i </P>  \r\n\r\n<P>deres virksomheder. Udgangspunktet herfor var, at man fandt behov </P>  \r\n\r\n<P>for også at beskytte disse mindre erhvervsdrivende. Efter at disse </P>  \r\n\r\n<P>ved en tidligere lovrevision blev unddraget lovens beskyttelse, </P>  \r\n\r\n<P>undgår de nu også denne del af det økonomiske indgreb, hvorfor det </P>  \r\n\r\n<P>altså vender sig til en fordel ikke at nyde denne &#187;beskyttelse&#171;.  \r\n\r\n</P>  \r\n\r\n<P>Ganske vist deler mindretallet regeringens intentioner om at begrænse </P>  \r\n\r\n<P>forbruget af den fremtidige produktion, idet forbrugsmønsteret er </P>  \r\n\r\n<P>uhensigtsmæssigt ud fra såvel samlede samfundsbetragtninger som ud </P>  \r\n\r\n<P>fra indlysende omkostningsbetragtninger for den enkelte forbruger; </P>  \r\n\r\n<P>men i betragtning af at kontokortbrugere og kreditbrugere i øvrigt </P>  \r\n\r\n<P>ofte vil være personer, som ikke har mulighed for at opnå lån </P>  \r\n\r\n<P>gennem pengeinstitutter, men som ikke desto mindre har behov for </P>  \r\n\r\n<P>indkøb af basale forbrugsgoder som f.eks. møbler og køleskab, </P>  \r\n\r\n<P>fordi de skal stifte hjem eller venter en familieforøgelse. Et </P>  \r\n\r\n<P>indgreb mod det lånefinansierede forbrug burde derfor skelne </P>  \r\n\r\n<P>mellem egentligt luksusforbrug og goder, &#187;der er nødvendige til </P>  \r\n\r\n<P>opretholdelse af et beskedent hjem og en beskeden levefod&#171;, jf. </P>  \r\n\r\n<P>formuleringen herom i retsplejelovens § 509. </P>  \r\n\r\n<P>Dertil kommer, at lovforslaget på mange måder virker helt tilfældigt, </P>  \r\n\r\n<P>hvilket også er fremgået af en række af justitsministerens </P>  \r\n\r\n<P>besvarelser af spørgsmål fra udvalget. </P>  \r\n\r\n<P>Et stereoanlæg, som i alt koster mere end 2.000 kr., vil kunne </P>  \r\n\r\n<P>opdeles i flere køb af enkeltheder, som hver især koster mindre </P>  \r\n\r\n<P>end 2.000 kr., hvorved det falder uden for en del af lovforslagets </P>  \r\n\r\n<P>bestemmelser. En tilsvarende unddragelse af lovforslagets </P>  \r\n\r\n<P>virkninger vil derimod ikke kunne ske ved køb af andre varer, </P>  \r\n\r\n<P>f.eks. et køleskab. </P>  \r\n\r\n<P>En kontoaftale, der indeholder 10 månedlige afdrag årligt a 10 pct. </P>  \r\n\r\n<P>vil være ulovlig, mens en kontoaftale, der indeholder 12 månedlige </P>  \r\n\r\n<P>afdrag årligt a 5 pct., derimod ikke er ulovlig, uagtet at den </P>  \r\n\r\n<P>førstnævnte situation ligger nærmest på regeringens hensigter med </P>  \r\n\r\n<P>lovforslaget og virker stærkere forbrugsbegrænsende end den </P>  \r\n\r\n<P>sidstnævnte situation. Oven i købet skal afdraget i de to måneder, </P>  \r\n\r\n<P>der ellers var afdragsfrie, udelukkende beregnes på grundlag af </P>  \r\n\r\n<P>køb foretaget efter den 7. oktober, hvilket gør lovforslaget helt </P>  \r\n\r\n<P>uadministrerbart navnlig i situationer, hvor køberen selv afgør, </P>  \r\n\r\n<P>hvilke to måneder der ønskes afdragsfrie. I de kontokortaftaler, </P>  \r\n\r\n<P>hvor der hidtil har været ret til to afdragsfrie måneder, skal der </P>  \r\n\r\n<P>fremover ske særskilt opgørelse for ny og gammel gæld for hver </P>  \r\n\r\n<P>måned, hvilket er bekræftet af ministeren i besvarelsen af </P>  \r\n\r\n<P>spørgsmål nr. 20. </P>  \r\n\r\n<P>Det fremgår endvidere af ministerens besvarelse af udvalgsspørgsmål </P>  \r\n\r\n<P>nr. 12, at ved et lånefinansieret forbrugskøb med en kontantpris </P>  \r\n\r\n<P>på 10.000 kr., afdraget over 24 måneder, vil den samlede </P>  \r\n\r\n<P>kreditpris stige med i alt 546 kr., men heraf udgør den forøgede </P>  \r\n\r\n<P>stempelafgift alene 467 kr. Lovforslaget indebærer derfor den </P>  \r\n\r\n<P>maksimale gene for forbrugerne med den mindst tænkelige effekt. I </P>  \r\n\r\n<P>det nævnte eksempel er det således alene 79 kr., der hidrører fra </P>  \r\n\r\n<P>nærværende lovforslag. </P>  \r\n\r\n<P>Dertil kommer, at stempelafgiften er beregnet på grundlag af den </P>  \r\n\r\n<P>samlede kreditpris, hvorfor der ikke ligger noget incitament til </P>  \r\n\r\n<P>eventuelt at foretage udbetaling ud over den pligtige. Der var </P>  \r\n\r\n<P>således mere fornuft i at anvende retskøbesummen som </P>  \r\n\r\n<P>beregningsgrundlag, eventuelt under anvendelsen af en højere </P>  \r\n\r\n<P>stempelafgift. </P>  \r\n\r\n<P>Mindretallet mener derfor, at der er såvel principielle og sociale </P>  \r\n\r\n<P>som tekniske indvendinger mod det foreliggende lovforslag. </P>  \r\n\r\n<P>Trods mindretallets indstilling af lovforslaget til forkastelse har </P>  \r\n\r\n<P>mindretallet alligevel stillet ændringsforslag om at forpligte </P>  \r\n\r\n<P>sælgerne til at oplyse om den effektive rente for på den måde at </P>  \r\n\r\n<P>anvise en mulig måde at opnå en begrænsning i kreditforbruget på, </P>  \r\n\r\n<P>som i modsætning til nærværende lovforslag samtidig indebærer en </P>  \r\n\r\n<P>styrkelse af forbrugerne og disses retsstilling. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af et mindretal (S og SF): </P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187;01. I § 8, stk. 1, indsættes efter nr. 3 som nyt nummer: </P>  \r\n\r\n<P>&#187;4) Kreditomkostningerne angivet som en effektiv årlig rente, </P>  \r\n\r\n<P>beregnet af kontantprisen efter fradrag af udbetalingen og i givet </P>  \r\n\r\n<P>fald under hensyn til, at der efterhånden sker betaling af </P>  \r\n\r\n<P>afdrag.&#171; </P>  \r\n\r\n<P>Nr. 4-5 bliver herefter nr. 5-6.' </P>  \r\n\r\n<P>2) Nr. 1 affattes således: </P>  \r\n\r\n<P>&#187;1. I § 8 indsættes efter stk. 2 som nyt stykke: </P>  \r\n\r\n<P>&#187;Stk. 3. Justitsministeren kan fastsætte nærmere regler om </P>  \r\n\r\n<P>beregningen af kreditomkostningerne som en effektiv årlig rente </P>  \r\n\r\n<P>samt i det omfang, det betinges af prisudviklingen, ændre </P>  \r\n\r\n<P>beløbsangivelsen i stk. 1.&#171;&#187; </P>  \r\n\r\n<P>3) Efter nr. 2 indsættes som nyt nummer: </P>  \r\n\r\n<P>&#187;02. I § 32 indsættes efter nr. 3 som nyt nummer: </P>  \r\n\r\n<P>&#187;4) Kreditomkostningerne angivet som en effektiv årlig rente ved </P>  \r\n\r\n<P>forskellig udnyttelse af kontoen.&#171; </P>  \r\n\r\n<P>Nr. 4 bliver herefter nr. 5.' </P>  \r\n\r\n<P>4) Efter nr. 3 indsættes som nyt nummer: </P>  \r\n\r\n<P>&#187;03. I § 32 indsættes som stk. 2: </P>  \r\n\r\n<P>&#187;Stk. 2. Justitsministeren kan fastsætte nærmere regler om, hvorledes  \r\n\r\n</P>  \r\n\r\n<P>oplysningspligten i stk. 1, nr. 4, skal opfyldes.&#171;&#187; </P>  \r\n\r\n<P>Af justitsministeren, tiltrådt af et flertal (KF, V, RV, CD og KRF): </P>  \r\n\r\n<P>5) I den under nr. 4 foreslåede § 35 a indsættes efter stk. 1 som nyt </P>  \r\n\r\n<P>stykke: </P>  \r\n\r\n<P>&#187;Stk. 2. Bestemmelsen i stk. 1 gælder tilsvarende for den tredjemand,  \r\n\r\n</P>  \r\n\r\n<P>som i henhold til § 1, stk. 2, nr. 2, har finansieret købet.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P>Af et mindretal (S og SF): </P>  \r\n\r\n<P>6) Efter nr. 4 indsættes som nye numre: </P>  \r\n\r\n<P>&#187;04. I § 39, stk. 1, 1. pkt., ændres &#187;§ 8, stk. 1, nr. 3,&#187;  \r\n\r\n til: &#187;§ 8, </P>  \r\n\r\n<P>stk. 1, nr. 3 og 4,&#187;. </P>  \r\n\r\n<P>05. I § 39, stk. 2, indsættes efter 1. pkt. som nyt punktum: </P>  \r\n\r\n<P>&#187;Er den effektive rente for lavt angivet i oplysninger efter § 8,  \r\n\r\n</P>  \r\n\r\n<P>stk. 1, nr. 4, kan kreditor ikke kræve højere kreditomkostninger, </P>  \r\n\r\n<P>end hvad der svarer til den effektive rente, der er angivet.&#171;&#187;  \r\n\r\n</P>  \r\n\r\n<P>Til § 3 </P>  \r\n\r\n<P>7) I Stk. 1 indsættes efter 1. pkt. som nyt punktum: </P>  \r\n\r\n<P>&#187;Dog fastsættes tidspunktet for ikrafttræden af § 1, nr. 01, 02, 04  \r\n\r\n</P>  \r\n\r\n<P>og 05 af justitsministeren.&#171; </P>  \r\n\r\n<P>Af justitsministeren, tiltrådt af et flertal (KF, V, RV, CD og KRF): </P>  \r\n\r\n<P>8) Efter stk. 2 indsættes som nyt stykke: </P>  \r\n\r\n<P>&#187;Stk. 3. En sælger eller en tredjemand, der indgår eller anvender en  \r\n\r\n</P>  \r\n\r\n<P>kontoaftale om forbrugerkøb, kan udskyde opkrævningen af de beløb, </P>  \r\n\r\n<P>køberen skal betale efter § 35 c, til senest den 31. januar 1987.&#171;  \r\n\r\n</P>  \r\n\r\n<P>BEMÆRKNINGER </P>  \r\n\r\n<P>Til nr. 1, 2, 3, 4 og 6 </P>  \r\n\r\n<P>Det foreslås, at der ved køb efter en kontoaftale (§ 32) og ved andre </P>  \r\n\r\n<P>kreditkøb (§ 8) indføres en pligt for sælger til at oplyse den </P>  \r\n\r\n<P>effektive rente. </P>  \r\n\r\n<P>Efter mindretallets mening vil en sådan oplysning i sig selv virke </P>  \r\n\r\n<P>forbrugsbegrænsende, idet flere undersøgelser har vist, at </P>  \r\n\r\n<P>forbrugerne ikke er fuldt ud bevidst om, hvor dyrt det faktisk er </P>  \r\n\r\n<P>at købe på kredit. </P>  \r\n\r\n<P>Ændringsforslagene vil også modvirke konkurrenceforvridning mellem </P>  \r\n\r\n<P>pengeinstitutter og andre former for kreditgivning. </P>  \r\n\r\n<P>Til nr. 5 </P>  \r\n\r\n<P>Efter bestemmelsen i § 35 a må en sælger kun indgå </P>  \r\n\r\n<P>forbrugerkreditaftaler, hvor kontantprisen overstiger 2.000 kr., </P>  \r\n\r\n<P>hvis sælgeren ved overgivelsen er fyldestgjort for mindst 30 pct. </P>  \r\n\r\n<P>af kontantprisen, og kreditkøbsprisen skal betales inden 3 år. </P>  \r\n\r\n<P>Sælgeren vil ikke kunne omgå disse krav ved at indgå aftaler med </P>  \r\n\r\n<P>en tredjemand om, at denne yder kommende købere lån til dækning af </P>  \r\n\r\n<P>udbetalingen og lån, der indebærer en længere afdragstid. </P>  \r\n\r\n<P>Den foreslåede bestemmelse medfører, at et finansieringsselskab eller </P>  \r\n\r\n<P>lignende, der på grundlag af en aftale med sælgeren yder køberen </P>  \r\n\r\n<P>lån til hel eller delvis dækning af købesummen, tillige skal </P>  \r\n\r\n<P>overholde reglerne for udbetaling og afdragstid i § 35 a, stk. 1. </P>  \r\n\r\n<P>Det betyder navnlig, at der ikke må ydes lån til dækning af de 30 </P>  \r\n\r\n<P>pct. af kontantprisen, og at lånet skal betales tilbage inden 3 år </P>  \r\n\r\n<P>fra købsaftalens indgåelse. </P>  \r\n\r\n<P>En tilsidesættelse heraf vil kunne medføre et selvstændigt </P>  \r\n\r\n<P>strafansvar for finansieringsinstituttet m.v. </P>  \r\n\r\n<P>Til nr. 7 </P>  \r\n\r\n<P>For at give virksomhederne mulighed for at tilpasse sig de foreslåede </P>  \r\n\r\n<P>ændringer, hvorefter der indføres en pligt for sælger til at </P>  \r\n\r\n<P>oplyse den effektive rente ved køb efter en kontoaftale og ved </P>  \r\n\r\n<P>andre kreditkøb, ændres ikrafttrædelsesbestemmelsen, således at </P>  \r\n\r\n<P>denne del af loven først sættes i kraft efter en vis periode, der </P>  \r\n\r\n<P>nærmere bestemmes af justitsministeren. </P>  \r\n\r\n<P>Til nr. 8 </P>  \r\n\r\n<P>Den yderligere overgangsregel er medtaget for at give firmaer med </P>  \r\n\r\n<P>kontosalg, der benytter EDB-baserede kontrolsystemer, </P>  \r\n\r\n<P>tilstrækkelig tid til at ændre disse systemer i overensstemmelse </P>  \r\n\r\n<P>med de krav, der stilles i § 35 c. </P>  \r\n\r\n<P>Ændringsbestemmelsen medfører ikke en udskydelse af </P>  \r\n\r\n<P>ikrafttrædelsestidspunktet for afdragsreglerne for kontoaftaler, </P>  \r\n\r\n<P>men giver alene de virksomheder, der har behov herfor, mulighed </P>  \r\n\r\n<P>for at udskyde opkrævningen af udbetaling og afdrag. </P>  \r\n\r\n<P>Hagen Hagensen (KF) fmd. Annelise Gotfredsen (KF) Collet (KF) </P>  \r\n\r\n<P>Grethe Fenger Møller (KF) Bjørn Elmquist (V) Birthe Rønn </P>  \r\n\r\n<P>Hornbech (V) Birgith Mogensen (CD) Kofod-Svendsen (KRF) Ole </P>  \r\n\r\n<P>Espersen (S) Erik B. Smith (S) Korneliusen (S) Torben Lund </P>  \r\n\r\n<P>(S) Lissa Mathiasen (S) Jimmy Stahr (S) Leif Hermann (SF) </P>  \r\n\r\n<P>Ebba Strange (SF) nfmd. Niels Helveg Petersen (RV) </P>  \r\n\r\n<P>Partierne VS og FP havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til justitsministeren </P>  \r\n\r\n<P>og dennes svar herpå </P>  \r\n\r\n<P>Spørgsmål 1: </P>  \r\n\r\n<P>Vil f.eks. et stereoanlæg, som i alt koster mere end 2.000 kr., kunne </P>  \r\n\r\n<P>opdeles i flere køb af enkeltheder, som hver især koster mindre </P>  \r\n\r\n<P>end 2.000 kr.? </P>  \r\n\r\n<P>Svar: </P>  \r\n\r\n<P>Spørgsmålet kan besvares bekræftende, såfremt stereoanlægget består </P>  \r\n\r\n<P>af flere dele, der hver især normalt også vil kunne sælges som en </P>  \r\n\r\n<P>selvstændig enhed. </P>  \r\n\r\n<P>Spørgsmål 5: </P>  \r\n\r\n<P>Kan kontoaftaler, der indebærer 10 årlige afdrag a 10 pct. af den til </P>  \r\n\r\n<P>enhver tid eksisterende saldo (i alt 100 pct.), betragtes som </P>  \r\n\r\n<P>lovstridige, mens kontoaftaler, der indebærer 12 årlige afdrag a 5 </P>  \r\n\r\n<P>pct. er lovlige? </P>  \r\n\r\n<P>Svar: </P>  \r\n\r\n<P>Sådanne vilkår vil efter lovforslaget ikke være lovlige. Det kan i </P>  \r\n\r\n<P>den forbindelse bemærkes, at 10 årlige afdrag på 10 pct. af </P>  \r\n\r\n<P>restgælden ikke vil medføre en fuldstændig indfrielse af gælden. </P>  \r\n\r\n<P>Spørgsmål 6: </P>  \r\n\r\n<P>Hvorfor er bemærkningernes formulering &#187;Eksisterende kontoaftaler må  \r\n\r\n</P>  \r\n\r\n<P>derfor snarest muligt ændres eller suppleres, således at de kommer </P>  \r\n\r\n<P>i overensstemmelse med loven&#171; ikke medtaget i lovteksten? </P>  \r\n\r\n<P>Svar: </P>  \r\n\r\n<P>Som det fremgår af bestemmelsen i forslagets § 1, nr. 4, må der efter </P>  \r\n\r\n<P>lovens ikrafttræden kun anvendes kontoaftaler, der opfylder </P>  \r\n\r\n<P>vilkårene i § 35 c. Dette medfører f.eks., at en sælger ikke som </P>  \r\n\r\n<P>betaling må modtage et kontokort, medmindre kontoaftalen opfylder </P>  \r\n\r\n<P>afdragsvilkårene i § 35 c. For at forklare, hvad dette betyder i </P>  \r\n\r\n<P>praksis, er det i bemærkningerne forklaret, at det er nødvendigt, </P>  \r\n\r\n<P>at eksisterende kontoaftaler ændres i overensstemmelse med lovens </P>  \r\n\r\n<P>krav, hvis de fortsat ønskes anvendt. En sådan forklaring bør ikke </P>  \r\n\r\n<P>indgå i en lovtekst. </P>  \r\n\r\n<P>Spørgsmål 12: </P>  \r\n\r\n<P>Vil ministeren foretage en beregning, der viser, hvorledes L 8 virker </P>  \r\n\r\n<P>sammen med L 5 og L 6, såfremt der indkøbes et forbrugsgode til en </P>  \r\n\r\n<P>kontantpris på 10.000 kr., sammenholdt med de eksisterende regler? </P>  \r\n\r\n<P>Svar: </P>  \r\n\r\n<P>Justitsministeriet har i anledning af spørgsmålet indhentet følgende </P>  \r\n\r\n<P>udtalelse fra finansministeriet: </P>  \r\n\r\n<P>&#187;Som eksempel på et lånefinansieret forbrugskøb med en kontantpris på  \r\n\r\n</P>  \r\n\r\n<P>10.000 kr. betragtes en afbetalingshandel, hvor restbeløbet </P>  \r\n\r\n<P>afdrages med lige store ydelser over 24 måneder med en rente på </P>  \r\n\r\n<P>1,5 pct. pr. måned. </P>  \r\n\r\n<P>Under de nuværende forhold beregnes følgende: </P>  \r\n\r\n<PRE>  \r\n\r\n Udbetaling.....................   2.000 kr.  \r\n\r\n Ydelse pr. måned...............     399 kr.  \r\n\r\n Renter i alt...................   1.585 kr.  \r\n\r\n Kreditpris.....................  11.585 kr.  \r\n\r\n Følges lovforslagene L 5, L 6 og L 8, beregnes følgende:  \r\n\r\n Udbetaling.....................   3.000 kr.  \r\n\r\n Ydelse pr. måned...............     349 kr.  \r\n\r\n Renter i alt...................   1.387 kr.  \r\n\r\n Renteafgift i alt..............     277 kr.  \r\n\r\n Kreditpris.....................  11.664 kr.  \r\n\r\n Stempelafgift..................     467 kr.  \r\n\r\n Omkostninger i alt.............  12.131 kr.  \r\n\r\n</PRE>  \r\n\r\n<P>Forslagene indebærer i eksemplet, at kreditomkostningerne stiger med </P>  \r\n\r\n<P>i alt ca. 546 kr. </P>  \r\n\r\n<P>Det er forudsat, at stempelafgiften betales kontant af køber ved </P>  \r\n\r\n<P>indgåelse af aftalen.&#171; </P>  \r\n\r\n<P>Spørgsmål 20: </P>  \r\n\r\n<P>Ad svaret på spørgsmål 3 </P>  \r\n\r\n<P>Hvis en kontohaver har ny og gammel gæld og der for den gamle gæld </P>  \r\n\r\n<P>har eksisteret en ordning, hvorefter 2 måneder om året var </P>  \r\n\r\n<P>afdragsfri, skal der da ske en særskilt opgørelse for betaling på </P>  \r\n\r\n<P>ny og gammel gæld i de to måneder? Hvis en kontohaver har haft </P>  \r\n\r\n<P>valgfrihed med hensyn til, hvilke to måneder der var gældfri, skal </P>  \r\n\r\n<P>der da ske en særskilt opgørelse for ny og gammel gæld for hver </P>  \r\n\r\n<P>måned? </P>  \r\n\r\n<P>Svar: </P>  \r\n\r\n<P>Begge spørgsmål kan besvares bekræftende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00008"
        },
        {
            "displayName": "Entydig dokumentidentifikation",
            "displayValue": "CL005181"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}