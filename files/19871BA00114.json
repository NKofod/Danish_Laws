{
    "id": 105920,
    "title": "1987 BSF 114   FORSLAG TIL FOLKETINGSBESLUTNING OM TVÆRFAGLIGE PRIMÆRE SUNDHEDSCENTRE  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 114 </P>  \r\n\r\n<P></P>  \r\n\r\n<P>Forslag til folketingsbeslutning om tværfaglige primære sundhedscentre  \r\n\r\n</P>  \r\n\r\n<P></P>  \r\n\r\n<P>Fremsat af Torben Lund (S) Dorte Bennedsen (S) Erling Christensen (S)  \r\n\r\n Jytte Hilden (S) Qvist Jørgensen (S) Lone Møller (S) Erling Olsen (S) Ingrid  \r\n\r\n Rasmussen (S) </P>  \r\n\r\n<P></P>  \r\n\r\n<P>den 16. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. januar 1989 at </P>  \r\n\r\n<P>tage de fornødne initiativer og herunder fremsætte forslag til </P>  \r\n\r\n<P>nødvendige lovændringer til, at der i kommunerne på forsøgsbasis kan </P>  \r\n\r\n<P>etableres tværfaglig, primære sundhedscentre efter følgende </P>  \r\n\r\n<P>retningslinjer: </P>  \r\n\r\n<P>1. Et sundhedscenter skal dække de tilmeldte borgeres behov for </P>  \r\n\r\n<P>- forebyggelse, </P>  \r\n\r\n<P>- sundhedsoplysning, </P>  \r\n\r\n<P>- lægelig bistand ud over sygehusydelser, </P>  \r\n\r\n<P>- pleje og omsorg, </P>  \r\n\r\n<P>- social rådgivning og vejledning, </P>  \r\n\r\n<P>- psykologisk støtte og behandling, </P>  \r\n\r\n<P>- ambulant distriktspsykiatrisk service. </P>  \r\n\r\n<P>2. Et sundhedscenter skal drives af kommunen, der skal ansætte/indgå </P>  \r\n\r\n<P>driftsoverenskomst med den nødvendige tværfaglige personalestab </P>  \r\n\r\n<P>omfattende læger, syge/sundhedsplejersker, socialrådgivere, </P>  \r\n\r\n<P>fysioterapeuter, fodplejere, kliniske psykologer, skolelæger og </P>  \r\n\r\n<P>børnetandplejepersonale. </P>  \r\n\r\n<P>Endvidere kan andre faggrupper som hjemmehjælpere, socialpædagoger </P>  \r\n\r\n<P>m.v. ansættes efter den enkelte kommunes konkrete vurdering. </P>  \r\n\r\n<P>På speciallægeområdet, der ikke dækkes af læger ansat i selve </P>  \r\n\r\n<P>sundhedscentret, skal sygehusvæsenet yde konsultativ bistand til </P>  \r\n\r\n<P>centrets personale samt efter nærmere aftale afholde ambulante </P>  \r\n\r\n<P>speciallægekonsultationer for tilmeldte borgere, der af centrets </P>  \r\n\r\n<P>personale henvises hertil. </P>  \r\n\r\n<P>3. Centret skal betjene et lokalområde på 5.000-10.000 indbyggere, </P>  \r\n\r\n<P>idet de tilmeldte patienter herefter modtager sundhedscentrets </P>  \r\n\r\n<P>ydelser i stedet for de tilsvarende sygesikringsydelser. </P>  \r\n\r\n<P>Borgere, der ikke ønsker at være tilmeldt et sundhedscenter, skal </P>  \r\n\r\n<P>have mulighed for at være tilmeldt sygesikringen som gruppe 1- </P>  \r\n\r\n<P>eller gruppe 2-sikrede efter de almindelige retningslinjer. </P>  \r\n\r\n<P>4. Kommuner, der opretter et sundhedscenter, skal fra amtskommunen </P>  \r\n\r\n<P>have refunderet de udgifter, som er forbundet med de dele af </P>  \r\n\r\n<P>sundhedscentrenes ydelser, som i henhold til gældende lovgivning </P>  \r\n\r\n<P>udføres af amtskommunerne. </P>  \r\n\r\n<P>Udgifterne til sygdomsforebyggende og sundhedsfremmende </P>  \r\n\r\n<P>foranstaltninger på det sociale, psykologiske og personlige </P>  \r\n\r\n<P>område fordeles mellem kommunen og amtskommunen efter nærmere </P>  \r\n\r\n<P>aftale. </P>  \r\n\r\n<P>5. Centrets ydelser må aldrig tilbydes brugerne på økonomiske </P>  \r\n\r\n<P>vilkår, der er ringere end de almindelige vilkår for </P>  \r\n\r\n<P>sundhedsmæssig og social bistand i samfundet. </P>  \r\n\r\n<P>6. Centrets ydelser skal tilrettelægges i nøje overensstemmelse med </P>  \r\n\r\n<P>brugernes behov og ønsker for en lokal sundhedsmæssig service, </P>  \r\n\r\n<P>idet brugerne f.eks. gennem et brugerråd skal have en direke </P>  \r\n\r\n<P>indflydelse på indholdet i og formen af de sundhedsmæssige </P>  \r\n\r\n<P>ydelser. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>En velfungerende primær sundhedstjeneste er en vigtig forudsætning </P>  \r\n\r\n<P>for, at det samlede sundhedsvæsen kan fungere fagligt effektivt </P>  \r\n\r\n<P>og økonomisk forsvarligt. </P>  \r\n\r\n<P>Allerede i perspektivplanredegørelse 1972-1987. PP II (1973) </P>  \r\n\r\n<P>bemærkede man mulighederne for at forbedre den samfundsmæssige </P>  \r\n\r\n<P>økonomi på sundhedsområdet ved at udlægge funktioner fra </P>  \r\n\r\n<P>sygehusvæsenet til primærsektoren. </P>  \r\n\r\n<P>I sundhedsprioriteringsudvalgets betænkning om grundlaget for en </P>  \r\n\r\n<P>overordnet prioritering af indsatsen inden for sygebehandling og </P>  \r\n\r\n<P>sygdomsforebyggelse (Bet. 809/1977) anbefaledes en styrkelse af </P>  \r\n\r\n<P>de koordinerende funktioner i sundhedsvæsenet til en helhed. </P>  \r\n\r\n<P>Udvalget lægger i denne forbindelse særlig vægt på, at der </P>  \r\n\r\n<P>herigennem kan etableres et bredere og mere varierende tilbud af </P>  \r\n\r\n<P>ydelser, hvilket betyder såvel en mere rationel </P>  \r\n\r\n<P>ressourceudnyttelse som en bedre patientbehandling. Det påpeges </P>  \r\n\r\n<P>endvidere, at der gennem et tættere samarbejde mellem alment </P>  \r\n\r\n<P>praktiserende læger og speciallæger vil kunne skabes grundlag for </P>  \r\n\r\n<P>en vis opgaveforskydning imellem de to lægelige grupper bl.a. i </P>  \r\n\r\n<P>forbindelse med forundersøgelse og efterbehandling. Det </P>  \r\n\r\n<P>forebyggende arbejde er udførligt behandlet i en selvstændig </P>  \r\n\r\n<P>delrapport. I hovedrapporten anbefaler </P>  \r\n\r\n<P>sundhedsprioriteringsudvalget, at den forebyggende indsats øges i </P>  \r\n\r\n<P>sundhedssektoren såvel som i andre samfundssektorer. </P>  \r\n\r\n<P>Samordningsudvalgets betænkning om samordning i sundhedsvæsenet </P>  \r\n\r\n<P>(Bet. 1044/1985) anbefaler bl.a., at sygehusvæsenet i højere grad </P>  \r\n\r\n<P>yder konsultativ og diagnostisk bistand til almen praksis, uden </P>  \r\n\r\n<P>at patienten indlægges eller direkte henvises til ambulant </P>  \r\n\r\n<P>behandling i sygehusvæsenet. Endvidere anbefales det, at </P>  \r\n\r\n<P>samarbejdet mellem almen praksis og hjemmeplejen og </P>  \r\n\r\n<P>sundhedsplejen styrkes, eventuelt med forsøg med </P>  \r\n\r\n<P>patientsammenfald, samt at almen praksis får overenskomstmæssig </P>  \r\n\r\n<P>mulighed for at etablere sig fleksibelt, bl.a. med henblik på at </P>  \r\n\r\n<P>opbygge specialviden på eet eller to områder, samtidig med at den </P>  \r\n\r\n<P>brede orientering bevares. </P>  \r\n\r\n<P>I betænkningen fra det af Indenrigsministeriet nedsatte udvalg </P>  \r\n\r\n<P>vedrørende praksissektorens organisation (Bet. 1080/1986) peges </P>  \r\n\r\n<P>der ligeledes stærkt på behovet for en styrkelse af den </P>  \r\n\r\n<P>forebyggende og sundhedspædagogiske indsats, idet det anføres, at </P>  \r\n\r\n<P>de sundhedsmæssige problemer, som er dominerende i dag, ikke kan </P>  \r\n\r\n<P>løses ved en ensidig satsning inden for det eksisterende </P>  \r\n\r\n<P>behandlingssystem. Udvalget har alene behandlet ændringsforslag, </P>  \r\n\r\n<P>der ligger inden for det eksisterende sygesikringssystems </P>  \r\n\r\n<P>&#187;semiliberale&#171; organisation af almen praksis. Der peges på </P>  \r\n\r\n<P>behovet for omlægning af honorarstrukturen, så lægerne honoreres </P>  \r\n\r\n<P>for deltagelse i aktiviteter, der sigter på koordinering af </P>  \r\n\r\n<P>indsatsen i det primære sundheds- og socialvæsen. Endvidere </P>  \r\n\r\n<P>anbefales det, at undersøgelses- og laboratoriefaciliteter i </P>  \r\n\r\n<P>almen praksis samt sekretær- og sygeplejefunktionen styrkes, </P>  \r\n\r\n<P>f.eks. ved at det offentlige helt eller delvis overtager </P>  \r\n\r\n<P>finansieringen af omkostningerne ved praksisdrift. </P>  \r\n\r\n<P>I &#187;Lotz-udvalgets&#171; betænkning om amtskommunalt udgiftspres og  \r\n\r\n</P>  \r\n\r\n<P>styringsmuligheder (Bet. 1123/1987) stilles i alt 17 forslag til </P>  \r\n\r\n<P>ændring af sygesikringsområdet, idet det konstateres, at </P>  \r\n\r\n<P>systemet, som det i dag er indrettet, ikke lader sig rammestyre </P>  \r\n\r\n<P>på samme måde som sygehusområdet, hvilket giver amtskommunerne </P>  \r\n\r\n<P>mange styringsproblemer. &#187;Lotz-udvalget&#171; har alene bestået af  \r\n\r\n</P>  \r\n\r\n<P>administrativt og økonomisk sagkyndige, og udvalget tager derfor </P>  \r\n\r\n<P>ikke nærmere stilling til indholdet af den service, der skal ydes </P>  \r\n\r\n<P>borgerne fra den primære sundhedstjeneste. Men det er </P>  \r\n\r\n<P>tankevækkende, at udvalget ud fra sin begrænsede indfaldsvinkel </P>  \r\n\r\n<P>til emnet alene kan foreslå meget stramme kontrolforanstaltninger </P>  \r\n\r\n<P>(der kun i begrænset omfang realistisk kan forventes gennemført) </P>  \r\n\r\n<P>til styring af de samfundsøkonomiske omkostninger på </P>  \r\n\r\n<P>sygesikringsområdet. </P>  \r\n\r\n<P>På internationalt plan har først og fremmest WHO beskæftiget sig med </P>  \r\n\r\n<P>behovet for, at de enkelte lande etablerer en egentlig tværfaglig </P>  \r\n\r\n<P>primær sundhedssektor (primary health care). I 1978 blev der ved </P>  \r\n\r\n<P>WHO/UNICEF-konferencen i Alma-Ata vedtaget en deklaration om den </P>  \r\n\r\n<P>primære sundhedssektor, der skal yde en betydelig indsats på det </P>  \r\n\r\n<P>sundhedsoplysende og sundhedsfremmende område samt støtte </P>  \r\n\r\n<P>udviklingen af gode forudsætninger for sundhed f.eks. gennem </P>  \r\n\r\n<P>inddragelse af tilgrænsende sektorer. </P>  \r\n\r\n<P>I 1984 tiltrådte Danmark WHOs program &#187;Sundhed for alle i år  \r\n\r\n 2000&#171;, </P>  \r\n\r\n<P>hvori der med baggrund i Alma-Ata deklarationen er opstillet en </P>  \r\n\r\n<P>række mål for en gennemgribende udbygning og ændring af den </P>  \r\n\r\n<P>primære sundhedstjeneste inden 1990. </P>  \r\n\r\n<P>En række danske undersøgelser fra bl.a. Socialforskningsinstituttet, </P>  \r\n\r\n<P>AKF (Amtskommunernes &amp; Kommunernes Forskningsinstitut) og Dansk </P>  \r\n\r\n<P>Sygehusinstitut har understreget behovet for en udbygning af den </P>  \r\n\r\n<P>tværfaglige indsats i den primære sundhedstjeneste. I en række </P>  \r\n\r\n<P>kommuner har man allerede taget initiativ til at omstrukturere </P>  \r\n\r\n<P>den kommunalt ansatte del af det primære sundhedspersonale i </P>  \r\n\r\n<P>overensstemmelse med WHO's princippet, først og fremmest </P>  \r\n\r\n<P>vedrørende indsatsen over for ældre. Men disse konkrete tiltag </P>  \r\n\r\n<P>har været præget af det stive sygesikringssystem på lægeområdet, </P>  \r\n\r\n<P>der hidtil har været en direkte hindring for ansættelse af læger </P>  \r\n\r\n<P>i en kommunal primær sundhedssektor, som bygger på principperne </P>  \r\n\r\n<P>om ligeværdig tværfaglighed. </P>  \r\n\r\n<P>Nærværende forslag skal ses som et ønske om at forbedre mulighederne </P>  \r\n\r\n<P>for, at interesserede kommuner kan oprette udbyggede, tværfaglige </P>  \r\n\r\n<P>sundhedscentre, jf. WHO-definitionen, på et for den enkelte </P>  \r\n\r\n<P>kommune realistisk økonomisk grundlag. </P>  \r\n\r\n<P>Ud fra en overordnet sundhedspolitisk interesse er det helt </P>  \r\n\r\n<P>nødvendigt, at vi i Danmark snarest kommer i gang med at udvikle </P>  \r\n\r\n<P>og afprøve modeller for en tværfaglig, primær sundhedstjeneste i </P>  \r\n\r\n<P>lokalområderne. </P>  \r\n\r\n<P>Det foreslås derfor, at der f.eks. fra midlerne i sundhedspuljen </P>  \r\n\r\n<P>prioriteres ansøgninger vedrørende konsulentbistand til </P>  \r\n\r\n<P>udvikling, herunder støtte til den løbende ændringsproces af </P>  \r\n\r\n<P>samarbejdsrelationer og til det betydelige efteruddannelsesbehov </P>  \r\n\r\n<P>for nyansatte medarbejdere i sundhedscentrene. Endvidere er det </P>  \r\n\r\n<P>vigtigt, at forsøg med primære sundhedscentre nøje evalueres ud </P>  \r\n\r\n<P>fra en sundhedsfaglig, administrativ-økonomisk og ikke mindst </P>  \r\n\r\n<P>brugersynsvinkel. </P>  \r\n\r\n<P>Det er ikke i sig selv et mål med etablering af tværfaglige primære </P>  \r\n\r\n<P>sundhedscentre, at de skal kunne begrænse ressourceforbruget i </P>  \r\n\r\n<P>den primære sundhedssektor. Tværtimod er der et betydeligt behov </P>  \r\n\r\n<P>for, at man tager nye opgaver op, f.eks. på </P>  \r\n\r\n<P>- forebyggelsesområdet, </P>  \r\n\r\n<P>- behandling og pleje af ældre uden for institutionerne, </P>  \r\n\r\n<P>- den forebyggende og ambulante indsats over for psykisk sygdom og </P>  \r\n\r\n<P>misbrug, </P>  \r\n\r\n<P>- sundhedsfremme på børneområdet, </P>  \r\n\r\n<P>- støtte til familier i krise m.v. </P>  \r\n\r\n<P>Kun gennem en sådan udbygget og kvalitativt forbedret indsats i den </P>  \r\n\r\n<P>primære sundhedssektor er det realistisk at forvente, at det </P>  \r\n\r\n<P>stigende indlæggelsespres på sygehusene - som bl.a. anført af </P>  \r\n\r\n<P>Lotz-udvalget - kan bringes under kontrol. </P>  \r\n\r\n<P>Hovedprincipperne for de primære sundhedscentre skal således være: </P>  \r\n\r\n<P>at styrke den sundhedsfremmende og forebyggende indsats, særlig over </P>  \r\n\r\n<P>for de mest truede grupper, </P>  \r\n\r\n<P>at udbygge det tværfaglige samarbejde om sundhed i forhold til den </P>  \r\n\r\n<P>enkelte borger, familierne og befolkningsgrupper, samt i den </P>  \r\n\r\n<P>lokale planlægning af institutions-, bolig-, undervisnings-, </P>  \r\n\r\n<P>kultur- og miljøforhold, </P>  \r\n\r\n<P>at udbygge mulighederne for anvendelse af teknologi og </P>  \r\n\r\n<P>speciallægeekspertise mest muligt inden for økonomisk forsvarlige </P>  \r\n\r\n<P>rammer, </P>  \r\n\r\n<P>kun henvisning til sygehusvæsenet, hvor behovet for specialiseret </P>  \r\n\r\n<P>medicinsk teknologi betinger det, </P>  \r\n\r\n<P>indsatsen på sundhedsområdet skal planlægges i overensstemmelse med </P>  \r\n\r\n<P>brugernes behov og i det tættest mulige samarbejde med brugerne. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad pkt. 1 </P>  \r\n\r\n<P>I princippet tænkes alle sundhedsmæssige og sociale rådgivnings- og </P>  \r\n\r\n<P>vejledningstilbud at skulle kunne ydes fra centret. </P>  \r\n\r\n<P>Forebyggelse m.v. </P>  \r\n\r\n<P>Den brede tværfaglige indsats, der lægges op til, har stor betydning </P>  \r\n\r\n<P>på det forebyggende område, hvor sundhedscentret skal være i </P>  \r\n\r\n<P>stand til at løse problemer på principielt forskellige niveauer </P>  \r\n\r\n<P>som f.eks.: </P>  \r\n\r\n<P>- at følge sundhedsforholdene i lokalområdet, </P>  \r\n\r\n<P>- at identificere og beskrive særlige behov for en primær </P>  \r\n\r\n<P>forebyggende indsats gennem ændring af miljøforhold, </P>  \r\n\r\n<P>institutionstilbud, boligfaktorer, fritidsforanstaltninger, </P>  \r\n\r\n<P>trafikforhold osv. </P>  \r\n\r\n<P>- ud fra kendskabet til lokalbefolkningens sundhedsproblemer at </P>  \r\n\r\n<P>indkredse livsstilsfaktorer, som udgør en særlig trussel for </P>  \r\n\r\n<P>sundhedstilstanden, samt fremkomme med forslag til </P>  \r\n\r\n<P>foranstaltninger, der kan ændre adfærden i en positiv retning </P>  \r\n\r\n<P>gennem en bred indsats over for hele eller større dele af </P>  \r\n\r\n<P>befolkningen eller gennem en målrettet sundhedspædagogisk indsats </P>  \r\n\r\n<P>over for den enkelte borger eller dennes familie. </P>  \r\n\r\n<P>Skolesundhedstjenesten bør ligeledes indgå, efterhånden som centret </P>  \r\n\r\n<P>udbygges. Det samme gælder udvikling af sundhedsfaglig bistand </P>  \r\n\r\n<P>til daginstitutionsområdet. </P>  \r\n\r\n<P>Undersøgelse og behandling </P>  \r\n\r\n<P>Den traditionelle alment medicinske bistand skal varetages af </P>  \r\n\r\n<P>sundhedscentrenes tværfaglige stab. Men antagelig vil </P>  \r\n\r\n<P>sundhedscentrenes opbygning og normering kunne medføre en anden </P>  \r\n\r\n<P>opgavefordeling mellem teammedlemmerne. </P>  \r\n\r\n<P>En række primærkontakter til befolkningen vil således kunne </P>  \r\n\r\n<P>overføres til sygeplejeuddannet personale efter rådgivning fra </P>  \r\n\r\n<P>lægen. For sociale og psykologiske problemer, der traditionelt </P>  \r\n\r\n<P>udgør en betydelig del af kontakterne i almen lægepraksis, vil </P>  \r\n\r\n<P>der være mulighed for - efter aftale med patienten - direkte at </P>  \r\n\r\n<P>omvisitere til social- eller psykologisk sagkundskab i centret. </P>  \r\n\r\n<P>Dette vil betyde, at lægerne i mindre omfang end i dag skal </P>  \r\n\r\n<P>beskæftige sig med områder, som deres medicinske grunduddannelse </P>  \r\n\r\n<P>ikke eller kun i ringe grad lægger op til. </P>  \r\n\r\n<P>Til gengæld bør det tættere samarbejde med sygehusvæsenets </P>  \r\n\r\n<P>specialister, f.eks. ved fælles konferencer m.v., kunne lægge op </P>  \r\n\r\n<P>til, at lægerne vil kunne påtage sig et mere kvalificeret </P>  \r\n\r\n<P>undersøgelses- og behandlingsarbejde. </P>  \r\n\r\n<P>Der bør således kunne gennemføres endelige </P>  \r\n\r\n<P>forundersøgelsesprogrammer i centret. Gennem afholdelse af </P>  \r\n\r\n<P>fælleskonferencer mellem sygehusafdelinger og sundhedscentrets </P>  \r\n\r\n<P>personale (inkl. læge) vil det være muligt på et tidligere </P>  \r\n\r\n<P>tidspunkt end i dag i sundhedscentret at overtage selv mere </P>  \r\n\r\n<P>komplicerede efterbehandlingsforløb. </P>  \r\n\r\n<P>Der er i dag et stort behov for at intensivere den lokale indsats </P>  \r\n\r\n<P>over for borgere, der lider af psykisk sygdom eller medicin-, </P>  \r\n\r\n<P>stof- eller alkoholmisbrug. Denne opgave bør indgå i </P>  \r\n\r\n<P>sundhedscentrets funktion, gerne således at den speciallægelige </P>  \r\n\r\n<P>psykiatriske bistand udgår fra den lokale psykiatriske </P>  \r\n\r\n<P>optageafdeling af hensyn til kontinuiteten i behandlingsforløbet </P>  \r\n\r\n<P>for patienter, der har været indlagt. Men de psykiatriske </P>  \r\n\r\n<P>konsultationer skal som en nødvendig del af centertanken ydes i </P>  \r\n\r\n<P>centrets fysiske rammer eller ved hjemmebesøg. </P>  \r\n\r\n<P>Forslaget forudsætter endvidere, at en række ydelser, f.eks. </P>  \r\n\r\n<P>vedrørende hjemmesygepleje, hjemmehjælp, anden bistand i hjemmet, </P>  \r\n\r\n<P>støtteforanstaltninger til børn og unge, genoptrænings- og </P>  \r\n\r\n<P>revalideringsforanstaltninger, rådgivning og vejledning m.v., jf. </P>  \r\n\r\n<P>bl.a. bistandsloven, overføres helt eller delvis til </P>  \r\n\r\n<P>sundhedscentret. </P>  \r\n\r\n<P>Endvidere kan f.eks. psykologiske og specialpædagogiske </P>  \r\n\r\n<P>foranstaltninger over for børn og unge (jf. f.eks. </P>  \r\n\r\n<P>skolestyrelsesloven) overføres til sundhedscentret. </P>  \r\n\r\n<P>Ad pkt. 2 </P>  \r\n\r\n<P>I forvejen varetager kommunen en meget stor del af de primære </P>  \r\n\r\n<P>sundhedsopgaver. Det har imidlertid været et åbenlyst problem, at </P>  \r\n\r\n<P>den lægelige faktor ikke har været integreret i det øvrige </P>  \r\n\r\n<P>primærkommunale sundhedsteam. Det har ikke vist sig muligt at </P>  \r\n\r\n<P>udbygge de nødvendige tætte samarbejdsrelationer til </P>  \r\n\r\n<P>lægetjenesten. Derfor opleves sundhedsvæsenet - herunder den </P>  \r\n\r\n<P>primære sundhedstjeneste - i dag <B>ikke</B> af brugerne som en </P>  \r\n\r\n<P>funktionel enhed, men som et opsplittet system, der ofte er i </P>  \r\n\r\n<P>indre splid med sig selv. </P>  \r\n\r\n<P>Det er hensigten, at der til centret skal overflyttes eller </P>  \r\n\r\n<P>nyansættes en række faggrupper. </P>  \r\n\r\n<P>Den nuværende alment medicinske bistand overføres til centret. </P>  \r\n\r\n<P>Det samme er tilfældet for visse former for speciallægebistand, der </P>  \r\n\r\n<P>enten knyttes direkte til centret eller ydes fra sygehusvæsenets </P>  \r\n\r\n<P>stab af speciallæger. </P>  \r\n\r\n<P>På ældreområdet er der et særligt behov for koordination af den </P>  \r\n\r\n<P>samlede sundhedsmæssige indsats såvel i forhold til ældre på </P>  \r\n\r\n<P>institution som til handicappede ældre i egen bolig. </P>  \r\n\r\n<P>Plejehjemslægefunktionen bør varetages fra centret. </P>  \r\n\r\n<P>Hjemmesygepleje og sundhedspleje overføres enten for alle borgere i </P>  \r\n\r\n<P>lokalområdet eller som et minimum for de borgere, der er tilmeldt </P>  \r\n\r\n<P>det pågældende center. </P>  \r\n\r\n<P>Fysioterapeut og eventuelt ergoterapeut bør ansættes ved </P>  \r\n\r\n<P>sundhedscentret med henblik på at varetage de ambulante ydelser, </P>  \r\n\r\n<P>der i dag ydes af privatpraktiserende fysioterapeuter, jf. </P>  \r\n\r\n<P>sygesikringsoverenskomsten, eller fra sygehuse og andre </P>  \r\n\r\n<P>behandlingsinstitutioner. </P>  \r\n\r\n<P>Ad pkt. 3 </P>  \r\n\r\n<P>Et velafgrænset lokalområde som underlag for et sundhedscenter er en </P>  \r\n\r\n<P>væsentlig forudsætning for, at sundhedscentret kan fungere efter </P>  \r\n\r\n<P>hensigten, f.eks. i spørgsmålet om </P>  \r\n\r\n<P>- at følge og overvåge sundhedsforholdene, </P>  \r\n\r\n<P>- en gruppe- og lokalsamfundsorienteret forebyggelsesindsats m.v. </P>  \r\n\r\n<P>Ordningens succes er endvidere helt afhængig af, at såvel de ansatte </P>  \r\n\r\n<P>som brugerne indgår med en positiv grundindstilling til et </P>  \r\n\r\n<P>samarbejde om at få sundhedscentrene til at fungere. </P>  \r\n\r\n<P>Det vil derfor <B>ikke</B> være hensigtsmæssigt, at der f.eks. skabes </P>  \r\n\r\n<P>lovgrundlag for, at nuværende alment praktiserende læger med </P>  \r\n\r\n<P>ydernummer under sygesikringen påtvinges at overgå til ansættelse </P>  \r\n\r\n<P>i de tværfaglige team i sundhedscentret. </P>  \r\n\r\n<P>Selv om en række praktiserende læger i betragtning af alder, </P>  \r\n\r\n<P>tidligere uddannelse og forventet restarbejdstid antagelig vil </P>  \r\n\r\n<P>være mindre motiveret, vil det for nynedsatte eller endnu ikke </P>  \r\n\r\n<P>nedsatte alment praktiserende læger være en spændende udfordring </P>  \r\n\r\n<P>at søge ansættelse i et sundhedscenter, hvor mulighederne for at </P>  \r\n\r\n<P>løse mere komplicerede, koordinerende, diagnostiske og </P>  \r\n\r\n<P>behandlingsmæssige opgaver vil være betydelig bedre end i den </P>  \r\n\r\n<P>traditionelle enkeltmandspraksis eller gruppepraksis, hvor bl.a. </P>  \r\n\r\n<P>tværfagligheden helt mangler. </P>  \r\n\r\n<P>Det er vigtigt, at brugerne møder med en positiv forhåndsindstilling </P>  \r\n\r\n<P>til sundhedscentret. Derfor bør patienterne principielt have </P>  \r\n\r\n<P>mulighed for som alternativ at vælge det nuværende </P>  \r\n\r\n<P>sygesikringssystem. </P>  \r\n\r\n<P>Ad pkt. 4 </P>  \r\n\r\n<P>I den nuværende økonomiske situation for landets kommuner er det </P>  \r\n\r\n<P>næppe realistisk, at ret mange kommuner selv vil prioritere </P>  \r\n\r\n<P>oprettelsen af sundhedscentre, hvis ikke det økonomiske grundlag </P>  \r\n\r\n<P>er i orden herfor. </P>  \r\n\r\n<P>Størrelsen af de besparelser, som en vellykket og udbygget </P>  \r\n\r\n<P>forebyggende, behandlende og plejemæssig indsats vil foranledige, </P>  \r\n\r\n<P>vil helt eller delvis opnås på de amtskommunale budgetter til </P>  \r\n\r\n<P>socialvæsen, sygesikring og sygehusvæsen og f.eks. på de </P>  \r\n\r\n<P>statslige pensionsudgifter. </P>  \r\n\r\n<P>Det foreslås derfor, at de dele af sundhedscentrets ydelser, som i </P>  \r\n\r\n<P>henhold til gældende lovgivning udføres af amtskommunerne, også </P>  \r\n\r\n<P>fuldt ud refunderes af amtskommunerne. </P>  \r\n\r\n<P>Endvidere foreslås det, at udgifterne til den øvrige forebyggende og </P>  \r\n\r\n<P>støttende indsats fra centret fordeles mellem kommunen og </P>  \r\n\r\n<P>amtskommunen efter nærmere aftale. </P>  \r\n\r\n<P>Det er et direkte overordnet mål for centrenes oprettelse, at den </P>  \r\n\r\n<P>kvantitative og kvalitative indsats skal være på et højere niveau </P>  \r\n\r\n<P>og fungere mere effektivt sammenlignet med den service, der i dag </P>  \r\n\r\n<P>ydes i vores opsplittede primære sundhedstjeneste. </P>  \r\n\r\n<P>Ad pkt. 5 </P>  \r\n\r\n<P>Principielt bør ydelserne fra centret være gratis for den enkelte </P>  \r\n\r\n<P>bruger. Under alle omstændigheder må det forudsættes, at centrets </P>  \r\n\r\n<P>ydelser aldrig må gives på dårligere vilkår end de ydelser, der </P>  \r\n\r\n<P>kan modtages efter sygesikringsloven. </P>  \r\n\r\n<P>Ad pkt. 6 </P>  \r\n\r\n<P>I overensstemmelse med WHOs program &#187;Sundhed for alle i år 2000&#171;  \r\n\r\n er </P>  \r\n\r\n<P>borgerinvolvering en helt nødvendig forudsætning. </P>  \r\n\r\n<P>Alt for ofte er servicemønstret i såvel den primære som den </P>  \r\n\r\n<P>sekundære sundhedssektor mere præget af specifikke faglige </P>  \r\n\r\n<P>interesser, de ansattes privatøkonomiske forhold, historiske </P>  \r\n\r\n<P>traditioner uden rod i vore dages forhold m.v. end af en </P>  \r\n\r\n<P>tilbundsgående vurdering af brugernes umiddelbare og prioriterede </P>  \r\n\r\n<P>behov. </P>  \r\n\r\n<P>Såvel af hensyn til den livsstilspåvirkning og holdningsændring, der </P>  \r\n\r\n<P>efterspørges, som for at sikre den bedst mulige overensstemmelse </P>  \r\n\r\n<P>mellem brugernes behov og ønsker og sundhedscentrets tilbud er </P>  \r\n\r\n<P>det vigtigt, at der udvikles metoder for den nødvendige </P>  \r\n\r\n<P>brugerinvolvering. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00114"
        },
        {
            "displayName": "Entydig dokumentidentifikation",
            "displayValue": "CL004487"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}