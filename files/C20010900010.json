{
    "id": 114535,
    "title": "Cirkulærskrivelse om pensionsbidrag af rådighedstillæg til DOKS-organister",
    "documentTypeId": "210",
    "isSagsforlobPeriodValid": true,
    "shortName": "CIS nr 9000 af 01/03/2001",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulærskrivelse om pensionsbidrag af rådighedstillæg til DOKS-organister</p>\r\n      <p class=\"Tekst\">Som opfølgning på overenskomstforhandlingerne i 1999 har Kirkeministeriet efter bemyndigelse fra Finansministeriet den 6. december 2000 indgået aftale af 18. januar 2001 med Dansk Organist og Kantor Samfund om, at der med virkning fra 1. april 1999 skal indbetales pensionsbidrag af rådighedstillæg til DOKS-organister.</p>\r\n      <p class=\"Tekstoverskrift\"><span class=\"Bold\">1.</span> <span class=\"Bold\">Personkreds</span></p>\r\n      <p class=\"Tekst\">Der skal indbetales pensionsbidrag af rådighedstillæg til følgende DOKS-organister:</p>\r\n      <p class=\"Tekst\">1. Tjenestemandsansatte DOKS-organister i lønramme 17-23-29 eller derover.</p>\r\n      <p class=\"Tekst\">2. Tjenestemandslignende ansatte DOKS-organister i lønramme 17-23-29 eller derover.</p>\r\n      <p class=\"Tekst\">3. Tjenestemandsansatte DOKS-organistassistenter i lønramme 17-23-29 eller derover.</p>\r\n      <p class=\"Tekst\">4. Tjenestemandslignende ansatte DOKS-organistassistenter i lønramme 17-23-29 eller derover.</p>\r\n      <p class=\"Tekst\">Faste lærere ved kirkemusikskolerne, der får et undervisningstillæg svarende til rådighedstillægget, skal ligeledes have indbetalt pensionsbidrag af undervisningstillægget.</p>\r\n      <p class=\"Tekst\">Der skal ikke indbetales pensionsbidrag af rådighedstillægget til konstituerede DOKS-organister eller vikarer.</p>\r\n      <p class=\"Tekstoverskrift\"><span class=\"Bold\">2.</span> <span class=\"Bold\">Pensionsbidragenes størrelse</span></p>\r\n      <p class=\"Tekst\">a. Standardindbetalinger.</p>\r\n      <p class=\"Tekst\">Pensionsbidraget udgør fra 1. april 1999 5 % i egetbidrag og 10 % i arbejdsgiverbidrag, i alt 15 %.</p>\r\n      <p class=\"Tekst\">Opmærksomheden henledes på, at det samlede pensionsbidrag skal afholdes fuldt ud af arbejdsgiver.</p>\r\n      <p class=\"Tekst\">Pensionsbidraget beregnes af stillingens rådighedstillæg inklusiv procentregulering, opregnet med 100/95.</p>\r\n      <p class=\"Tekst\">b. Supplerende indbetalinger.</p>\r\n      <p class=\"Tekst\">Det er muligt at indgå aftale mellem organisten, menighedsrådet og Danica Pension om forhøjelse af pensionsindbetalingerne med en procentdel af rådighedstillægget eller indbetaling af engangsindskud, hvorved den ansatte kan opnå større forsikringsdækning.</p>\r\n      <p class=\"Tekst\">Ved aftale om supplerende pensionsindbetalinger skal organisten afgive helbredsoplysninger ud fra Danicas gældende regler.</p>\r\n      <p class=\"Tekst\">Supplerende indbetalinger indbetales som almindelige indbetalinger via FLØS.</p>\r\n      <p class=\"Tekstoverskrift\"><span class=\"Bold\">3.</span> <span class=\"Bold\">Indbetaling af pensionsbidragene</span></p>\r\n      <p class=\"Tekst\">Menighedsrådet skal benytte FLØS til at foretage indbetalinger af pensionsbidraget af rådighedstillægget til DOKS-organister, uanset om organisten er ansat som tjenestemand eller på tjenestemandslignende vilkår.</p>\r\n      <p class=\"Tekst\">Pensionsindbetalingerne beregnes i FLØS og indbetales via FLØS til en i Danica Pension oprettet pensionsordning.</p>\r\n      <p class=\"Tekst\">I. Tjenestemandsansatte DOKS-organister</p>\r\n      <p class=\"Tekst\">a. Ansatte, der endnu ikke er fyldt 65 år på tidspunktet for tilmelding til ordningen.</p>\r\n      <p class=\"Tekst\">Beregning og indbetaling af pensionsindbetalingerne sker automatisk i og via FLØS til en i Danica Pension oprettet rate- eller livrentepensionsordning.</p>\r\n      <p class=\"Tekst\">b. Ansatte, der er fyldt 65 år på tidspunktet for tilmelding til ordningen.</p>\r\n      <p class=\"Tekst\">Beregning og indbetaling af pensionsindbetalingerne sker automatisk i og via FLØS til en i Danica Pension oprettet livrentepensionsordning.</p>\r\n      <p class=\"Tekst\">II. Tjenestemandslignende ansatte DOKS-organister</p>\r\n      <p class=\"Tekst\">Beregning og indbetaling af pensionsindbetalingerne sker automatisk og via FLØS til organistens eksisterende pensionsordning hos Danica Pension.</p>\r\n      <p class=\"Tekstoverskrift\"><span class=\"Bold\">4.</span> <span class=\"Bold\">Generelt</span></p>\r\n      <p class=\"Tekst\">I forbindelse med ordningens etablering har Danica Pension fra DOKS og FLØS modtaget oplysninger om allerede ansatte organister omfattet af ordningen.</p>\r\n      <p class=\"Tekst\">Fremtidige medarbejdere indmeldes i ordningen ved at menighedsrådet indsender en begæring til Danica Pension med oplysninger om organistens navn, adresse og CPR-nr. samt menighedsrådets navn og CVR-nummer.</p>\r\n      <p class=\"Tekst\">Ved indtrædelse i eller ændringer i pensionsordningen vil organisten fra Danica Pension modtage en dækningsoversigt, hvoraf fremgår vedkommendes forsikringsdækninger. Med dækningsoversigten følger de gældende forsikringsbetingelser.</p>\r\n      <p class=\"Tekst\">Bevilget orlov til organisten (tjenestefrihed med/uden løn, børnepasningsorlov, barselsorlov, uddannelsesorlov m.v.) skal af menighedsrådet meddeles skriftligt til Danica Pension senest en måned efter orlovsperiodens begyndelse. Tilsvarende gælder ved organistens fratrædelse.</p>\r\n      <p class=\"Tekst\">Det er menighedsrådets ansvar, at der indbetales pensionsbidrag med virkning fra 1. april 1999 eller fra første lønudbetaling efter denne dato for den eller de omfattede organister, der er ansat hos menighedsrådet.</p>\r\n      <p class=\"Tekst\">Opmærksomheden henledes på, at ordningen først implementeres i FLØS i maj måned 2001. Indtil da skal der ikke foretages manuel indbetaling.</p>\r\n      <p class=\"Tekst\">Danica Pensions adresse er Parallelvej 17, 2800 Lyngby, telefon 45 23 23 23.</p>\r\n      <p class=\"Tekstoverskrift\"><span class=\"Bold\">5.</span> <span class=\"Bold\">Særlige forhold</span></p>\r\n      <p class=\"Tekst\">I. Fratrådte DOKS-organister.</p>\r\n      <p class=\"Tekst\">Pensionsbidrag for organister, der er fratrådt ansættelse i folkekirken siden 1. april 1999 indbetales for perioden fra 1. april 1999 og frem til tidspunktet for fratrædelsen. Indbetalingen sker manuelt efter de almindelige regler i denne cirkulærskrivelse.</p>\r\n      <p class=\"Tekst\">II. DOKS-organister, der er afgået ved døden siden 1. april 1999.</p>\r\n      <p class=\"Tekst\">Evt. sådanne situationer bedes forelagt Kirkeministeriet. Henvendelse kan ske til fuldmægtig Merete C. Kjær på telefon nr. 33 92 39 11.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kirkeministeriet, den 1. marts 2001</I></P><P CLASS=SIGN1 ALIGN=\"CENTER\">Steffen Brunés</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/01/2008"
        },
        {
            "displayName": "Accession",
            "displayValue": "C20010900010"
        },
        {
            "displayName": "Entydig dokumentidentifikation",
            "displayValue": "AJ000354"
        },
        {
            "displayName": "Dato for førstegangsindlæggelse",
            "displayValue": "24/01/2008"
        },
        {
            "displayName": "Dato for indlæggelse",
            "displayValue": "24/01/2008"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9000"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/03/2001"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "52879"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}