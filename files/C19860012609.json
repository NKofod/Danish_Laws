{
    "id": 62024,
    "title": "Statsskattedirektoratets cirkulære vedrørende administrative bødefastsættelser ved overtrædelse af skattekontrollovens § 13. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 126 af 31/10/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n administrative bødefastsættelser ved overtrædelse af skattekontrollovens §  \r\n\r\n 13. (* 1) </H1>  \r\n\r\n<P></P>  \r\n\r\n<P>Skattedepartementet har efter indstilling fra ligningsrådet tiltrådt  \r\n\r\n følgende retningslinier for administrative bødefastsættelser ved skatteyderes  \r\n\r\n overtrædelse af skattekontrollovens § 13: </P>  \r\n\r\n<P CLASS=PUNKT> <B>1.</B> Ved forsætlige overtrædelser fastsættes bøden  \r\n\r\n normalt til 2 gange de for lidt erlagte indkomst- og formueskatter. </P>  \r\n\r\n<P>Ved grov uagtsomhed udgør normalbøden 1 gang de for lidt erlagte skatter.  \r\n\r\n</P>  \r\n\r\n<P CLASS=PUNKT> <B>2.</B> Ved forskydningsdifferencer fastsættes bøden  \r\n\r\n normalt til 1 gang, når der foreligger forsæt, og 1/2 gang, når der  \r\n\r\n foreligger grov uagtsomhed. </P>  \r\n\r\n<P CLASS=PUNKT> <B>3.</B> Ved indkomstdifferencer, der i alt er mindre end  \r\n\r\n 20.000 kr., fastsættes bøden ved forsætlige forhold efter følgende satser:  \r\n\r\n</P>  \r\n\r\n<PRE>  \r\n\r\n mellem    4.000 kr.  og   7.999 kr.    1 gang  \r\n\r\n mellem    8.000 kr.  og  11.999 kr.    1 1/4 gang  \r\n\r\n mellem   12.000 kr.  og  15.999 kr.    1 1/2 gang  \r\n\r\n mellem   16.000 kr.  og  19.999 kr.    1 3/4 gang  \r\n\r\n</PRE>  \r\n\r\n<P>Foreligger der alene grov uagtsomhed, udgør bøden halvdelen af de nævnte  \r\n\r\n satser. </P>  \r\n\r\n<P>Foreligger der både forsæt og grov uagtsomhed, og er den samlede  \r\n\r\n difference under 20.000 kr., udfindes først bødesatsen for den samlede  \r\n\r\n ansvarspådragende indkomstdifference, hvorefter bøden for det forsætlige  \r\n\r\n forhold beregnes efter satsen, medens bøden for det groft uagtsomme forhold  \r\n\r\n beregnes som halvdelen af denne sats. </P>  \r\n\r\n<P CLASS=PUNKT> <B>4.</B> For forsøg udgør bøden halvdelen af de ovennævnte  \r\n\r\n satser. </P>  \r\n\r\n<P CLASS=PUNKT> <B>5.</B> Bøden nedrundes til nærmeste antal hele hundrede  \r\n\r\n kroner. </P>  \r\n\r\n<P CLASS=PUNKT> <B>6.</B> Såfremt der foreligger flere arter af differencer,  \r\n\r\n forholdes der ved beregningen af de bødegivende skatter på følgende måde:  \r\n\r\n</P>  \r\n\r\n<P>a. først tillægges de ikke ansvarspådragende, konkrete differencer, hvori  \r\n\r\n der ikke indgår noget ligningsmæssigt skøn, </P>  \r\n\r\n<P>b. dernæst tillægges de differencer, der skyldes grov uagtsomhed, og </P>  \r\n\r\n<P>c. endelig tillægges de differencer, der skyldes forsætlige forhold. </P>  \r\n\r\n<P>Ikke ansvarspådragende skønsmæssige forhøjelser holdes uden for denne  \r\n\r\n skatteberegning. </P>  \r\n\r\n<P CLASS=PUNKT> <B>7.</B> Hvis den samlede ansvarspådragende  \r\n\r\n indkomstdifference er mindre end 4.000 kr., eller bøden til staten ikke udgør  \r\n\r\n mindst 1.000 kr., kan sagen afsluttes med en meddelelse til skatteyderen om,  \r\n\r\n at man har konstateret en overtrædelse, og at der efter omstændighederne ikke  \r\n\r\n vil blive foretaget yderligere, men at der i tilfælde af gentagen  \r\n\r\n overtrædelse vil blive gjort ansvar gældende. </P>  \r\n\r\n<P>Der kan forholdes på tilsvarende måde, hvor strafansvar i øvrigt ikke  \r\n\r\n findes at burde gøres gældende. </P>  \r\n\r\n<P CLASS=PUNKT> <B>8.</B> I tilfælde, hvor en skatteyder kan anses for  \r\n\r\n &#187;selvmelder&#171; (straffelovens § 84, stk. 1, nr. 9), nedsættes bøden  \r\n\r\n til en trediedel. </P>  \r\n\r\n<P>Disse sager kan, uanset differencens størrelse, afsluttes administrativt,  \r\n\r\n forudsat at der ikke foreligger overtrædelse af straffelovens § 289. </P>  \r\n\r\n<P CLASS=PUNKT> <B>9.</B> Ved beregning af bøder efter dette cirkulære kan  \r\n\r\n der tages hensyn til reglerne i straffelovens 10. kapitel om straffens  \r\n\r\n fastsættelse, især § 80, jfr. § 51, stk. 3, jfr. i øvrigt SD-cirkulære  \r\n\r\n 1980-25. </P>  \r\n\r\n<P CLASS=PUNKT> <B>10.</B> Hvis der foreligger et forsætligt forhold, og det  \r\n\r\n i alt unddragne beløb i skatter og eventuel merværdiafgift m.v. overstiger  \r\n\r\n 100.000 kr., kan sagen ikke afsluttes administrativt. Der bortses fra  \r\n\r\n selskabsskat i det omfang, den samme indkomst er lagt til grund for  \r\n\r\n beskatning i såvel selskabet som hos en hovedaktionær (-anpartshaver). </P>  \r\n\r\n<P>Hvis den pågældende er fyldt 70 år ved sagens afslutning, eller sygdom gør  \r\n\r\n det overvejende sandsynligt, at en eventuelt idømt frihedsstraf ikke kommer  \r\n\r\n til afsoning, kan sagen dog afsluttes administrativt med en bøde på 2 gange  \r\n\r\n den unddragne skat, medmindre der foreligger en overtrædelse af straffelovens  \r\n\r\n § 289. </P>  \r\n\r\n<P CLASS=PUNKT> <B>11.</B> Vedrører en bødesag alene forhold, der ved sagens  \r\n\r\n afslutning er ældre end 5 år, kan bøden nedsættes indtil halvdelen af normal  \r\n\r\n bøde eller eventuelt under særlig formildende omstændigheder helt bortfalde.  \r\n\r\n</P>  \r\n\r\n<P CLASS=PUNKT> <B>12.</B> Cirkulæret træder i kraft den 1. november 1986.  \r\n\r\n Bestemmelserne i punkt 1-11 finder anvendelse i sager, der ikke er endligt  \r\n\r\n afgjort ved ikrafttrædelsen. </P>  \r\n\r\n<P>Ved endelig afgørelse forstås skatteyderens underskrift på bødeforelæg  \r\n\r\n eller endelig dom i en straffesag. </P>  \r\n\r\n<P>Der foretages ikke ændringer i afgørelser, der er endelige på  \r\n\r\n ikrafttrædelsestidspunktet, men endnu ikke fuldbyrdede. </P>  \r\n\r\n<P>SD-cirkulære 1983-36 ophæves. </P>  \r\n\r\n<P>Hans Westerberg </P>  \r\n\r\n<P>/Søren Vilhelmsen </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-CIR 37-1986"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/1987"
        },
        {
            "displayName": "Accession",
            "displayValue": "C19860012609"
        },
        {
            "displayName": "Entydig dokumentidentifikation",
            "displayValue": "CM021010"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/10/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "J.NR. 320-550-150 AFD: Kontrol KONTOR: 2. kontrolkontor"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}