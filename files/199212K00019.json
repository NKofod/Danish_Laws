{
    "id": 111237,
    "title": "1992 LSF 19   FORSLAG TIL LOV OM ÆNDRING AF LOV OM BESKATNINGEN AF PENSIONSORDNINGER   M.V. (OPHÆVELSE AF ADGANG TIL DELVIS PENSIONSOVERFØRSEL) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 19 </P>  \r\n\r\n<P></P>  \r\n\r\n<P>Forslag til Lov om ændring af lov om beskatningen af pensionsordninger  \r\n\r\n m.v. (Ophævelse af adgang til delvis pensionsoverførsel) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 7. oktober 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920102830\"> Lov nr. 1028 af 19/12/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om beskatningen af pensionsordninger m.v., jf. lovbekendtgørelse nr.  \r\n\r\n 868 af 22. oktober 1992, foretages følgende ændringer: </P>  \r\n\r\n<P> <B>1.</B> I <I>§ 41, stk. 1,</I> ændres &#187;Overførsel fra en  \r\n\r\n ordning&#171; til: &#187;Overførsel af en hel ordning eller en delvis  \r\n\r\n overførsel af en forsikring eller pensionsaftale eller lignende, der ikke var  \r\n\r\n i kraft ved udgangen af 1982, jf. realrenteafgiftslovens § 8, eller en  \r\n\r\n opsparingsordning, der ikke er omfattet af realrenteafgiftslovens § 8, stk.  \r\n\r\n 9,&#187;. </P>  \r\n\r\n<P> <B>2.</B> I <I>§ 41</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Deloverførsel af beløb fra en ordning til en anden  \r\n\r\n ordning behandles uanset stk. 1 ikke som en ud- og indbetaling, hvis  \r\n\r\n overførslen sker </P>  \r\n\r\n<P>1. til forsikringer, der alene kommer til udbetaling i tilfælde af den  \r\n\r\n forsikredes død eller invaliditet, </P>  \r\n\r\n<P>2. til en pensionsordning ved et nyt ansættelsesforhold, når der efter  \r\n\r\n lov, vedtægter eller lignende regler kun er hjemmel til at overføre en del af  \r\n\r\n en ordning, </P>  \r\n\r\n<P>3. fra en ordning af en del af årets bidrag, præmier og indbetalinger til  \r\n\r\n en anden ordning efter stk. 1, </P>  \r\n\r\n<P>4. mellem ordninger som nævnt i stk. 1, nr. 2, 4 eller 6, i det  \r\n\r\n indkomstår, hvori ordningerne påbegyndes udbetalt. Det er en betingelse, at  \r\n\r\n kapitalforsikring eller opsparing i pensionsøjemed udbetales fuldt ud i det  \r\n\r\n nævnte indkomstår, og at rateforsikring eller rateopsparing i pensionsøjemed  \r\n\r\n samt pensionsordninger med løbende udbetalinger påbegyndes udbetalt i det  \r\n\r\n nævnte indkomstår.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> § 1 har virkning for overførsel, der finder sted den 7.  \r\n\r\n oktober 1992 eller senere. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om beskatningen af pensionsordninger m.v., jf. lovbekendtgørelse nr.  \r\n\r\n 580 af 7. august 1991, som senest ændret ved § 1 i lov nr. 569 af 24. juni  \r\n\r\n 1992, foretages følgende ændringer: </P>  \r\n\r\n<P> <B>1.</B> I <I>§ 41, stk. 1,</I> ændres &#187;Overførsel fra en  \r\n\r\n ordning&#171; til: &#187;Overførsel af en hel ordning&#171;. </P>  \r\n\r\n<P> <B>2.</B> I <I>§ 41</I> indsættes som <I>stk. 3: </I></P>  \r\n\r\n<P>&#187;Stk. 3. Deloverførsel af beløb til forsikringer, der alene kommer  \r\n\r\n til udbetaling i tilfælde af den forsikredes død eller invaliditet, behandles  \r\n\r\n ikke som ud- eller indbetaling.&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> § 1 har virkning for overførsel, der finder sted den 7.  \r\n\r\n oktober 1992 eller senere. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Formålet med lovforslaget er at modvirke en metode til at undgå  \r\n\r\n realrenteafgift af afkast, der efter realrenteafgiftsloven er  \r\n\r\n afgiftspligtigt. </P>  \r\n\r\n<P>Dette kan efter gældende regler ske ved deloverførsel mellem en  \r\n\r\n pensionsordning oprettet før 1983 og en senere oprettet pensionsordning i et  \r\n\r\n andet pensionsinstitut. </P>  \r\n\r\n<P>Efter pensionsbeskatningslovens § 41 behandles overførsel fra en  \r\n\r\n pensionsordning til en anden bestående eller nyoprettet pensionsordning ikke  \r\n\r\n som en skatte- eller afgiftspligtig udbetaling. Efter bestemmelsens ordlyd  \r\n\r\n omfatter den ikke kun overførsel af hele ordningen, men også deloverførsel af  \r\n\r\n beløb fra en ordning til en anden. </P>  \r\n\r\n<P>Efter overgangsreglen i realrenteafgiftslovens § 8 nedsættes  \r\n\r\n realrenteafgiften vedrørende afkast af pensionsopsparing foretaget før den 1.  \r\n\r\n januar 1983. Afgiftsgrundlaget nedsættes forholdsmæssigt efter forholdet  \r\n\r\n mellem formuen ved udgangen af 1982 og formuen ved udløbet af afgiftsåret.  \r\n\r\n</P>  \r\n\r\n<P>Med henblik på at beskytte overgangsfradraget helt eller delvist, kan  \r\n\r\n opsparing efter 1982 placeres på tre forskellige måder. </P>  \r\n\r\n<P>For det første kan pensionsopspareren efter 1982 oprette en helt ny  \r\n\r\n ordning, hvortil indbetalingerne foretages. Oprettelse af en ny  \r\n\r\n pensionsordning er dog ofte begrundet i andre forhold end en beskyttelse af  \r\n\r\n overgangsfradraget. Lovforslaget berører ikke adgangen til at oprette nye  \r\n\r\n pensionsordninger. </P>  \r\n\r\n<P>For det andet kan opsparing efter 1982 i en ordning oprettet før 1983  \r\n\r\n løbende efter pensionsbeskatningslovens § 41 overføres til en ordning i et  \r\n\r\n andet pensionsinstitut. Formålet er, at formuen på ordningen oprettet før  \r\n\r\n 1983 i det første pensionsinstitut ved udgangen af det aktuelle afgiftsår  \r\n\r\n skal svare til formuen ved udgangen af 1982. Der bliver ingen realrenteafgift  \r\n\r\n af afkastet af den gamle ordning. Det skyldes, at formuen nedsættes efter  \r\n\r\n forholdet mellem formuen ved udgangen af 1982 og udgangen af afgiftsåret,  \r\n\r\n dvs. med 100 pct. </P>  \r\n\r\n<P>For det tredje gør den ubegrænsede adgang til at foretage deloverførsler  \r\n\r\n efter pensionsbeskatningslovens § 41 det muligt for opsparere med  \r\n\r\n pensionsordninger oprettet før 1983 fuldstændig at undgå realrenteafgift af  \r\n\r\n såvel gammel som ny opsparing. Dette kan ske ved, at pensionsopsparing fra en  \r\n\r\n pensionsordning oprettet efter 1982 kort efter afgiftsårets start overføres  \r\n\r\n til den gamle pensionsopsparing oprettet før den 1. januar 1983. Kort tid  \r\n\r\n inden afgiftsårets udløb tilbageføres så stort et beløb, at der på den gamle  \r\n\r\n pensionsordning kun resterer et beløb svarende til formuen ved udgangen af  \r\n\r\n 1982. Stort set hele afkastet er således optjent i den gamle pensionsordning.  \r\n\r\n Der skal dog ikke svares realrenteafgift af afkastet, da formuen som nævnt  \r\n\r\n nedsættes efter forholdet mellem formuen ved udgangen af 1982 og udgangen af  \r\n\r\n det aktuelle afgiftsår. </P>  \r\n\r\n<P>I den nye ordning optjenes realrenteafgiftspligtigt afkast i en kort  \r\n\r\n periode efter overførslen indtil det efterfølgende afgiftsår er påbegyndt.  \r\n\r\n Herefter føres hele formuen i den ny pensionsordning tilbage til den gamle  \r\n\r\n pensionsordning, således at transaktionen gentages. På denne måde opnås, at  \r\n\r\n der stort set ikke skal svares realrenteafgift af nogen del af den samlede  \r\n\r\n pensionsopsparing, uanset hvornår den er foretaget. </P>  \r\n\r\n<P>Lovforslaget har til formål at forhindre afgiftstænkning efter de to  \r\n\r\n sidstnævnte metoder. </P>  \r\n\r\n<P>Det foreslås at ophæve adgangen til at foretage delvis overførsel fra en  \r\n\r\n pensionsordning til en anden pensionsordning uden skat eller afgift af det  \r\n\r\n overførte beløb. Det er adgangen til at foretage deloverførsler efter  \r\n\r\n pensionsbeskatningslovens § 41, der giver mulighed for at beskytte  \r\n\r\n overgangsfradraget efter de nævnte metoder. Efter lovforslaget vil der ikke  \r\n\r\n længere kunne foretages skattefrie deloverførsler efter § 41 i  \r\n\r\n pensionsbeskatningsloven. </P>  \r\n\r\n<P>Lovforslaget indeholder ingen ændring med hensyn til overførsel af hele  \r\n\r\n pensionsordningen. Herved er hensynet til mobiliteten på pensionsmarkedet  \r\n\r\n fortsat tilgodeset. Uanset de foreslåede regler vil pensionsopsparere således  \r\n\r\n fortsat kunne oprette enten helt nye ordninger i andre pensionsinstitutter  \r\n\r\n eller flytte hele ordningen fra et pensionsinstitut til et andet  \r\n\r\n pensionsinstitut uden skattemæssige konsekvenser efter  \r\n\r\n pensionsbeskatningsloven. </P>  \r\n\r\n<P>Med de foreslåede regler er der tilstræbt at skabe samme vilkår for  \r\n\r\n overførsel for pensionsopsparere i pengeinstitutter og forsikringsselskaber.  \r\n\r\n</P>  \r\n\r\n<P>Det er ikke hensigten med lovforslaget at ændre på forsikringsselskabernes  \r\n\r\n mulighed for opdeling i to selskaber for at beskytte overgangsfradraget for  \r\n\r\n forsikringer oprettet før 1983 mest muligt. På samme måde kan en  \r\n\r\n pensionsopsparer fortsat oprette en helt ny ordning i et andet pengeinstitut  \r\n\r\n med henblik på at beskytte overgangsfradraget i den gamle ordning fra før  \r\n\r\n 1983. Der kan derimod ikke ske skattefri deloverførsel af opsparing fra en  \r\n\r\n pensionsordning fra før 1983 til en ny ordning. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Der foreligger ikke opgørelser over, i hvilket omfang de omtalte  \r\n\r\n transaktioner rent faktisk har fundet sted, men det må antages, at det kun er  \r\n\r\n i beskedent omfang. </P>  \r\n\r\n<P>Forslaget forhindrer imidlertid et utilsigtet provenutab, der ville være  \r\n\r\n fremkommet, såfremt metoderne var blevet mere udbredt. Det er ikke muligt at  \r\n\r\n skønne over størrelsen af det potentielle provenu, da der ikke foreligger  \r\n\r\n holdepunkter for et skøn over, hvor mange der i givet fald ville have anvendt  \r\n\r\n metoderne. </P>  \r\n\r\n<P>Det kan oplyses, at det samlede realrenteafgiftsprovenu fra  \r\n\r\n kapitalpensionsordninger i pengeinstitutter oprettet såvel før som efter 1.  \r\n\r\n januar 1983 udgjorde knap 1 mia. kr. i 1991. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget skønnes ikke at medføre nævneværdige administrative  \r\n\r\n konsekvenser for de statslige told- og skattemyndigheder. </P>  \r\n\r\n<P> <I>Spaltehenvisninger</I>  </P>  \r\n\r\n<P>Lov om beskatningen af pensionsordninger m.v., er senest ændret ved lov  \r\n\r\n nr. 569 af 24. juni 1992, jf. Folketingstidende 1991-92, sp. 6538, 7069,  \r\n\r\n 10495, 11063, 11073; tillæg A, 5197; tillæg B, 2509; tillæg C, 1491. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>I pensionsbeskatningslovens § 41, stk. 1, foreslås fastsat, at adgangen  \r\n\r\n til skattefri overførsel kun gælder for overførsel af hele ordningen. Efter  \r\n\r\n forslaget vil deloverførsler herefter udløse skatte- eller afgiftspligt af  \r\n\r\n det udbetalte beløb. </P>  \r\n\r\n<P>Adgangen til at overføre beløb til en supplerende forsikringsdækning som  \r\n\r\n en deloverførsel uden skattemæssige konsekvenser opretholdes efter det  \r\n\r\n foreslåede § 41, stk. 3, såfremt der er tale om rene risikoforsikringer. Der  \r\n\r\n kan f.eks. være tale om gruppelivspræmier tilknyttet en kapitalpension eller  \r\n\r\n en rateforsikring tegnet som ren risikoforsikring i forbindelse med en  \r\n\r\n ratepension. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at de foreslåede regler om ophævelse af adgangen til  \r\n\r\n deloverførsler af pensionsordninger efter pensionsbeskatningslovens § 41 får  \r\n\r\n virkning for deloverførsler, der foretages den 7. oktober 1992 eller senere.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om beskatningen af pensionsordninger m.v., jf. lovbekendtgørelse nr.  \r\n\r\n 580 af 7. august 1991, som senest ændret ved § 1 i lov nr. 569 af 24. juni  \r\n\r\n 1992, foretages følgende ændringer: </P>  \r\n\r\n<P> <B>1.</B> I <I>§ 41, stk. 1,</I> ændres &#187;Overførsel fra en  \r\n\r\n ordning&#171; til: &#187;Overførsel af en hel ordning&#171;. </P>  \r\n\r\n<P> <B>2.</B> I <I>§ 41</I> indsættes som <I>stk. 3: </I></P>  \r\n\r\n<P>&#187;Stk. 3. Deloverførsel af beløb til forsikringer, der alene kommer  \r\n\r\n til udbetaling i tilfælde af den forsikredes død eller invaliditet, behandles  \r\n\r\n ikke som ud- eller indbetaling.&#171;. </P>  \r\n\r\n<P> <B>§ 41.</B> Overførsel fra en ordning til en anden bestående eller  \r\n\r\n nyoprettet ordning for samme person behandles ikke som ud- eller indbetaling,  \r\n\r\n hvis overførslen sker: </P>  \r\n\r\n<P>1. mellem pensionsordninger med løbende udbetalinger, </P>  \r\n\r\n<P>2. fra en rateforsikring eller rateopsparing i pensionsøjemed til en  \r\n\r\n pensionsordning med løbende udbetalinger, </P>  \r\n\r\n<P>3. fra en rateforsikring eller rateopsparing i pensionsøjemed til en anden  \r\n\r\n rateforsikring eller rateopsparing i pensionsøjemed, som er oprettet efter  \r\n\r\n lovens ikrafttræden, medmindre overførslen sker efter det tidspunkt, der i  \r\n\r\n nogen af ordningerne er aftalt som tidspunktet for første udbetaling, jf. §  \r\n\r\n 30, stk. 1, 2. pkt., </P>  \r\n\r\n<P>4. fra en kapitalforsikring eller opsparing i pensionsøjemed til en  \r\n\r\n pensionsordning med løbende udbetalinger, </P>  \r\n\r\n<P>5. fra en kapitalforsikring eller opsparing i pensionsøjemed til en anden  \r\n\r\n kapitalforsikring eller opsparing i pensionsøjemed, som er oprettet efter  \r\n\r\n lovens ikrafttræden, </P>  \r\n\r\n<P>6. fra en kapitalforsikring eller opsparing i pensionsøjemed til en  \r\n\r\n rateforsikring eller rateopsparing i pensionsøjemed, såfremt overførsel  \r\n\r\n finder sted inden det fyldte 55. år. </P>  \r\n\r\n<P> <I>Stk. 2.</I> Det samme gælder overførsel af en indeksordning fra et  \r\n\r\n forsikringsselskab til et andet eller fra et pengeinstitut m.v. til et andet,  \r\n\r\n i det omfang sådan overførsel kan ske efter de regler, som finansministeren  \r\n\r\n har fastsat herom. </P>  \r\n\r\n<P>Efter 2. behandling den 16. december 1992 </P>  \r\n\r\n<P> <B>§ 1</B>  </P>  \r\n\r\n<P>I lov om beskatningen af pensionsordninger m.v., jf. lovbekendtgørelse nr.  \r\n\r\n 868 af 22. oktober 1992, foretages følgende ændringer: </P>  \r\n\r\n<P> <B>1.</B> I <I>§ 41, stk. 1,</I> ændres &#187;Overførsel fra en  \r\n\r\n ordning&#171; til: &#187;Overførsel af en hel ordning eller en delvis  \r\n\r\n overførsel af en forsikring eller pensionsaftale eller lignende, der ikke var  \r\n\r\n i kraft ved udgangen af 1982, jf. realrenteafgiftslovens § 8, eller en  \r\n\r\n opsparingsordning, der ikke er omfattet af realrenteafgiftslovens § 8, stk.  \r\n\r\n 9,&#187;. </P>  \r\n\r\n<P> <B>2.</B> I <I>§ 41</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Deloverførsel af beløb fra en ordning til en anden  \r\n\r\n ordning behandles uanset stk. 1 ikke som en ud- og indbetaling, hvis  \r\n\r\n overførslen sker </P>  \r\n\r\n<P>1. til forsikringer, der alene kommer til udbetaling i tilfælde af den  \r\n\r\n forsikredes død eller invaliditet, </P>  \r\n\r\n<P>2. til en pensionsordning ved et nyt ansættelsesforhold, når der efter  \r\n\r\n lov, vedtægter eller lignende regler kun er hjemmel til at overføre en del af  \r\n\r\n en ordning, </P>  \r\n\r\n<P>3. fra en ordning af en del af årets bidrag, præmier og indbetalinger til  \r\n\r\n en anden ordning efter stk. 1, </P>  \r\n\r\n<P>4. mellem ordninger som nævnt i stk. 1, nr. 2, 4 eller 6, i det  \r\n\r\n indkomstår, hvori ordningerne påbegyndes udbetalt. Det er en betingelse, at  \r\n\r\n kapitalforsikring eller opsparing i pensionsøjemed udbetales fuldt ud i det  \r\n\r\n nævnte indkomstår, og at rateforsikring eller rateopsparing i pensionsøjemed  \r\n\r\n samt pensionsordninger med løbende udbetalinger påbegyndes udbetalt i det  \r\n\r\n nævnte indkomstår.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> § 1 har virkning for overførsel, der finder sted den 7.  \r\n\r\n oktober 1992 eller senere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/1992"
        },
        {
            "displayName": "Accession",
            "displayValue": "199212K00019"
        },
        {
            "displayName": "Entydig dokumentidentifikation",
            "displayValue": "CL001927"
        },
        {
            "displayName": "Dato for førstegangsindlæggelse",
            "displayValue": "21/12/1992"
        },
        {
            "displayName": "Dato for indlæggelse",
            "displayValue": "21/12/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}