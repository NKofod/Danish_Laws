{
    "id": 107386,
    "title": "1996 BTB 68   BETÆNKNING OVER FORSLAG TIL FOLKETINGSBESLUTNING OM DANSK DELTAGELSE I EN   OPFØLGNINGSSTYRKE I BOSNIEN-HERCEGOVINA    NR B 68 1996-97, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1996/1 BTB 68",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 68 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om dansk deltagelse i en  \r\n\r\n opfølgningsstyrke i Bosnien-Hercegovina <BR>  \r\n\r\n Nr B 68 1996-97, 1. samling </P>  \r\n\r\n<P></P>  \r\n\r\n<P>Afgivet af Forsvarsudvalget </P>  \r\n\r\n<P></P>  \r\n\r\n<P>Afgivet: 19961218 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i tre møder og har </P>  \r\n\r\n<P>herunder stillet spørgsmål til forsvarsministeren og </P>  \r\n\r\n<P>udenrigsministeren, som disse har besvaret skriftligt. Et af </P>  \r\n\r\n<P>udvalgets spørgsmål og forsvarsministerens svar herpå er optrykt som </P>  \r\n\r\n<P>bilag til betænkningen. </P>  \r\n\r\n<P>Udvalget har desuden modtaget kopi af FN's Sikkerhedsråds resolution  \r\n\r\n S/1996/1032, hvoraf det fremgår, at mandatet for opfølgningsstyrken (SFOR)  \r\n\r\n følger i direkte forlængelse af IFOR-mandatet og løber i 18 måneder. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, Det Radikale Venstres,  \r\n\r\n Fremskridtspartiets og Centrum-Demokraternes medlemmer af udvalget)  \r\n\r\n beslutningsforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Fremskridtspartiets medlem) ønsker dog  \r\n\r\n at tilkendegive, at tilslutningen er baseret på, at der er tale om en rent  \r\n\r\n fredsbevarende styrke under NATO-kommando. Desuden er samarbejdet med styrker  \r\n\r\n fra landene indenfor Partnerskab for Fred en positiv sidegevinst i en ellers  \r\n\r\n ulykkelig situation i Bosnien-Hercegovina. Det effektive samarbejde imellem  \r\n\r\n NATO-landene og ansøgerlandene til NATO er således af uvurderlig hjælp i  \r\n\r\n ansøgerlandenes forberedelse til medlemskab. </P>  \r\n\r\n<P>Desværre er udgifterne til dækning af udsendelse af fredsbevarende styrker  \r\n\r\n ikke udskilt i en særlig post på finansloven. Udgifterne dækkes over  \r\n\r\n forsvarsbudgettet, hvilket efter Fremskridtspartiets opfattelse er med til at  \r\n\r\n udhule budgettet til skade for den stående styrke og beredskabet. Både  \r\n\r\n mandskabsmæssigt og på materielområdet er det danske forsvar således ved at  \r\n\r\n være udsultet. </P>  \r\n\r\n<P>Med oprettelsen af Den Internationale Brigade vil udgifterne til dækning  \r\n\r\n af udsendelse af fredsbevarende styrker og det internationale arbejde ikke  \r\n\r\n længere kunne holdes inden for den i forsvarsbudgettet afsatte ramme på 530  \r\n\r\n mio. kr. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n beslutningsforslaget til <I>forkastelse.</I>  </P>  \r\n\r\n<P>Mindretallet bemærker, at Dayton-aftalen for Bosnien-Hercegovina, som blev  \r\n\r\n undertegnet den 14. december 1995, efter Enhedslistens opfattelse ikke var et  \r\n\r\n udtryk for et forsøg på at opnå en retfærdig og varig fred. På trods af mange  \r\n\r\n pæne formuleringer var den reelt et udtryk for stormagternes accept af, at  \r\n\r\n Bosnien blev opdelt efter etniske retningslinjer. Som konsekvens heraf stemte  \r\n\r\n Enhedslisten også imod udstationeringen af danske soldater som en del af  \r\n\r\n IFOR-styrken, fordi Enhedslisten forventede, at den først og fremmest ville  \r\n\r\n komme til at fungere som garant for opdelingen af Bosnien frem for at fungere  \r\n\r\n som garant for multietnisk sameksistens. </P>  \r\n\r\n<P>Et år efter er det muligt at gøre status. IFOR-styrkerne, som primært har  \r\n\r\n været placeret langs de interne grænser i Bosnien, har med succes formået at  \r\n\r\n forhindre større militære konfrontationer mellem de tre forskellige  \r\n\r\n nationalistiske fraktioner. Det er i sig selv et positivt træk. </P>  \r\n\r\n<P>Omvendt har IFOR-styrkernes tilstedeværelse ikke forhindret etniske  \r\n\r\n udrensninger og sikret flygtninges tilbagevenden i sikkerhed, selv om  \r\n\r\n Dayton-aftalen på det formelle plan åbner mulighed herfor, idet det om deres  \r\n\r\n opgaver hedder: &#187;at observere og hindre indblanding i den civile  \r\n\r\n befolknings, flygtninges og fordrevnes bevægelser, samt at reagere passende  \r\n\r\n over for voldelige anslag mod liv og person&#171;. </P>  \r\n\r\n<P>Det mest tragiske eksempel i den forløbne periode har været  \r\n\r\n tvangsevakueringen af titusindvis af bosniske serbere fra Sarajevos  \r\n\r\n forstæder, hvilket er et meget alvorlig slag mod det multietniske Bosnien.  \r\n\r\n</P>  \r\n\r\n<P>Derfor er det heller ikke overraskende, at den ansete  \r\n\r\n menneskerettighedsorganisation &#187;Human Rights Watch&#171; netop er  \r\n\r\n fremkommet med en meget kritisk rapport om IFOR-styrkens arbejde: </P>  \r\n\r\n<P>&#187;Ved passivt at se til, mens lokale militsgrupper, kontrolleret af  \r\n\r\n Radovan Karadzic, fortsat laver etnisk udrensning, terroriserer og torterer  \r\n\r\n ikkeserbere, brænder huse af, plyndrer folk og opruster en paramilitær  \r\n\r\n styrke, er IFOR med til at opmuntre de lokale magthavere til at optrappe  \r\n\r\n deres terror, som er i direkte strid med Dayton-fredsaftalen&#171;, hedder  \r\n\r\n det bl.a. i rapporten. </P>  \r\n\r\n<P>Enhedslisten har ingen tiltro til, at den foreslåede SFOR-styrke på disse  \r\n\r\n områder vil komme til at fungere fundamentalt anderledes end den hidtil  \r\n\r\n eksisterende IFOR-styrke. Derfor ønsker Enhedslisten ikke at stemme for  \r\n\r\n beslutningsforslaget. </P>  \r\n\r\n<P>Hvis regeringen omvendt skulle ønske at fremsætte forslag om en massiv  \r\n\r\n støtte til de multietniske kræfter i Bosnien, så vil regeringen ikke gå  \r\n\r\n forgæves efter hjælp hos Enhedslisten. </P>  \r\n\r\n<P>Et andet <I>mindretal</I> (Dansk Folkepartis medlem af udvalget)  \r\n\r\n indstiller beslutningsforslaget til <I>forkastelse</I> , idet bemærkes, at  \r\n\r\n det danske forsvar skal forsvare Danmark og leve op til de forpligtelser,  \r\n\r\n Danmark har i kraft af medlemskabet af NATO. </P>  \r\n\r\n<P>Deltagelse i opfølgningsstyrken i det tidligere Jugoslavien er ikke en del  \r\n\r\n af disse opgaver. Da udgifterne ved udsendelsen af styrken bliver afholdt  \r\n\r\n inden for forsvarsbudgettet, vil det uvægerligt føre til en reduktion af  \r\n\r\n midlerne til det danske forsvar. </P>  \r\n\r\n<P>Ingrid Rasmussen (S) nfmd. <I>Helen Beim (S) Anna-Marie Hansen (S) Poul  \r\n\r\n Qvist Jørgensen (S) Per Kaalund (S) Villy Søvndal (SF) Jørgen Estrup (RV)  \r\n\r\n Søren Søndergaard (EL) Arne Melchior (CD) Svend Aage Jensby (V) Knud Enggaard  \r\n\r\n (V)</I> fmd. <I>Peder Sønderby (V) Anders Mølgaard (V) Niels Ahlmann-Ohlsen  \r\n\r\n (KF) Pia Kjærsgaard (DF) Bendt Bendtsen (KF) Annette Just (FP)</I>  </P>  \r\n\r\n<P> <B>Bilag</B>  </P>  \r\n\r\n<P> <I>Spørgsmål:</I>  </P>  \r\n\r\n<P>Kan ministeren oplyse det reelle beløb for dansk deltagelse i IFOR, og  \r\n\r\n hvilke konsekvenser dansk deltagelse i SFOR får for forsvarsbudgettet? </P>  \r\n\r\n<P> <I>Svar:</I>  </P>  \r\n\r\n<P>Nettoudgiften til udsendelse af styrkebidraget til IFOR for et år blev i  \r\n\r\n december 1995 anslået til ca. 402 mio. kr. efter fradrag af sparet hjemmeløn  \r\n\r\n for det faste personel. Nettoudgiften forventes fortsat at ville holde sig  \r\n\r\n inden for denne ramme, og det seneste forbrugsafviklingsskøn viser en  \r\n\r\n nettoudgift på ca. 386 mio. kr. efter fradrag af sparet hjemmeløn. </P>  \r\n\r\n<P>Som det fremgår af min besvarelse af spørgsmål nr. 1, er der inden for  \r\n\r\n forsvarsbudgettet afsat et nettobeløb på 530 mio. kr. til forsvarets udgifter  \r\n\r\n i forbindelse med deltagelse i løsningen af opgaver i FN-, OSCE- og  \r\n\r\n NATO-regi. Da bidraget til SFOR vil kunne finansieres inden for denne ramme,  \r\n\r\n forventes deltagelsen i SFOR ikke at få konsekvenser for forsvarsbudgettet.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1997"
        },
        {
            "displayName": "Accession",
            "displayValue": "19961DA00068"
        },
        {
            "displayName": "Entydig dokumentidentifikation",
            "displayValue": "CL007526"
        },
        {
            "displayName": "Dato for førstegangsindlæggelse",
            "displayValue": "07/02/1997"
        },
        {
            "displayName": "Dato for indlæggelse",
            "displayValue": "07/02/1997"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}