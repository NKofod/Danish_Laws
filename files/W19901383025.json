{
    "id": 39676,
    "title": "Ejendom nr. 3 - byudvikling - overdragelse til søn. ",
    "documentTypeId": "240",
    "isSagsforlobPeriodValid": false,
    "shortName": "KEN nr 13830 af 16/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøgning om erhvervelse af ejendom nr. 3, idet dele af anden  \r\n\r\n landbrugsejendom forventes inddraget til byudvikling. Afslag, idet der kun i  \r\n\r\n ganske særlige tilfælde meddeles tilladelse til at erhverve ejendom nr. 3.  \r\n\r\n Der forelå ikke godkendt fysisk planlægning, der viste, at dele af jorderne  \r\n\r\n skulle inddrages til byudvikling indenfor 5 år. Endvidere afslag på ansøgning  \r\n\r\n om videreoverdragelse af ejendommen til sønnen, idet denne først ville være  \r\n\r\n færdiguddannet 3-4 år senere. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendom nr. 3 - byudvikling - overdragelse til  \r\n\r\n søn. </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 3. april 1990 har De på vegne af Uffe Christiansen påklaget  \r\n\r\n den af Jordlovsudvalget i skrivelse af 8. marts 1990 trufne afgørelse,  \r\n\r\n hvorefter der meddeltes afslag på Deres klients ansøgning om erhvervelse af  \r\n\r\n landbrugsejendommen matr. nr. 1 a m.fl. Åstrup Hgd., Sct. Hans som ejendom  \r\n\r\n nr. 3. Der meddeltes samtidig Deres klient påbud om, at genafhænde den  \r\n\r\n omhandlede landbrugsejendom inden 6 måneder fra skrivelsens dato. </P>  \r\n\r\n<P>Landbrugsejendommen matr. nr. 1 a m.fl. Åstrup Hgd., Sct. Hans er af areal  \r\n\r\n 193,4136 ha. Uffe Christiansen er i forvejen ejer af landbrugsejendommen  \r\n\r\n matr. nr. 14 a Sdr. Harritslev By, Harritslev m.fl. af areal ca. 97,6 ha, som  \r\n\r\n han bor på, og landbrugsejendommen matr. nr. 1 a  Fuglsig  \r\n\r\n Hgd., Hjørring Jorder af areal ca. 89,9 ha. </P>  \r\n\r\n<P>Jordlovsudvalget begrunder afgørelsen med, at kun en del af  \r\n\r\n landbrugsejendommen matr. nr. 1 a  Fuglsig Hgd., Hjørring Jorder kan påregnes  \r\n\r\n inddraget til byudvikling og omfartsvej. </P>  \r\n\r\n<P>I klageskrivelsen anfører De, at den omhandlede landbrugsejendom skal  \r\n\r\n tjene som nødvendig forudsætning for oppebærelse af en harmonisk bedrift, og  \r\n\r\n henviser i den forbindelse til, at landbrugsejendommen 1 a  Fuglsig Hgd.,  \r\n\r\n  Hjørring Jorder inden for en nærmere afgrænset periode vil overgå til anden  \r\n\r\n anvendelse, som følge af den planlagte byudvikling og den planlagte  \r\n\r\n motorvejsstrækning omkring Hjørring. </P>  \r\n\r\n<P>I skrivelse af 17. april 1990 har Jordbrugsdirektoratet fremsendt Deres  \r\n\r\n klage hertil og indstillet, at afgørelsen fastholdes. </P>  \r\n\r\n<P>I skrivelse af 7. maj 1990 til Landbrugsministeriet har De suppleret den  \r\n\r\n indgivne klage. </P>  \r\n\r\n<P>De fremfører bl.a., at Deres klient har en svinebesætning på ca. 500  \r\n\r\n årssøer, hvortil kommer opfedning af smågrise, og at han selv avler al det  \r\n\r\n korn, han bruger til fodring, og at Deres klient for at få tilstrækkelig jord  \r\n\r\n hertil i sin tid erhvervede landbrugsejendommen matr. nr. 1 a  \r\n\r\n  Fuglsig Hgd., Hjørring Jorder. </P>  \r\n\r\n<P>De fremfører videre, at den projekterede motorvej mellem Aalborg og  \r\n\r\n Hirtshals vil komme til at berøre den sydlige del af den ovenfor anførte  \r\n\r\n landbrugsejendom, mens den nordlige del af denne landbrugsejendom vil blive  \r\n\r\n berørt af den langsigtede udbygningsplan for Hjørring by. De henviser således  \r\n\r\n til, at disse to projekter vil medføre, at jordtilliggendet til  \r\n\r\n landbrugsejendommen matr. nr. 1 a  Fuglsig Hgd., Hjørring Jorder vil blive  \r\n\r\n reduceret betydeligt, og at Deres klient erhvervede den omhandlede  \r\n\r\n landbrugsejendom Åstrup Hgd., Sct. Hans, der er beliggende ca. 3 km fra Deres  \r\n\r\n klients anden landbrugsejendom matr. nr. 14 a   Sdr. Harritslev, Harritslev  \r\n\r\n m.fl., for at sikre, at han i fremtiden også vil have den fornødne jord, så  \r\n\r\n han kan være selvforsynende med korn til sin svinebesætning. </P>  \r\n\r\n<P>De fremfører tillige, at Deres klient har en søn, der er under  \r\n\r\n landbrugsuddannelse, og at det er hensigten, at denne søn, når han er  \r\n\r\n færdiguddannet i 1993, skal indtræde som medejer eller eventuelt overtage en  \r\n\r\n af ejendommene. </P>  \r\n\r\n<P>De fremfører endelig, at såfremt de fremkomne oplysninger ikke kan anses  \r\n\r\n for at være tilstrækkelig til at meddele dispensation for lovens  \r\n\r\n bestemmelser, anmoder De om, at der gives Deres klient udsættelse i  \r\n\r\n yderligere et år, for at afvente en endelig fastlæggelse af motorvejens  \r\n\r\n linieføring samt forslaget til jordfordeling. </P>  \r\n\r\n<P>Landbrugsministeriet skal indledningsvis bemærke, at tilladelse til at  \r\n\r\n være ejer af mere end to landbrugsejendomme kun meddeles i ganske særlige  \r\n\r\n tilfælde. En midlertidig tilladelse til erhvervelse af ejendom nr. 3 vil  \r\n\r\n kunne meddeles i et år, såfremt erhvervelsen sker med henblik på  \r\n\r\n sammenlægning, der kan tillades efter landbrugslovens § 13, og såfremt de  \r\n\r\n øvrige erhvervelsesbetingelser er opfyldt, eller hvis ansøgeren forpligtiger  \r\n\r\n sig til senest et år efter erhvervelsen at afhænde en af sine andre  \r\n\r\n ejendomme, jf. § 60 i Landbrugsministeriets cirkulære nr. 38 af 8. marts 1990  \r\n\r\n om landbrugsloven. Det samme forhold gør sig gældende, hvis en af de  \r\n\r\n ejedomme, ansøgeren i forvejen ejer, ifølge godkendt planlægning kan  \r\n\r\n forventes inddraget til de planlagte ikke jordbrugsmæssige formål inden 5 år.  \r\n\r\n</P>  \r\n\r\n<P>Af skrivelsen fra Hjørring kommune af 20. april 1990 til Dem fremgår, at  \r\n\r\n den del af landbrugsejendommen matr. nr. 1 a  Fuglsig Hdg., Hjørring Jorder,  \r\n\r\n der er beliggende nord for Fuglsigvej, indgår i den langsigtede  \r\n\r\n udbygningsplan for Hjørrings erhvervsområde. Det fremgår videre, at da der  \r\n\r\n endnu er store arealer indenfor byzonen, kan det ikke forventes, at der  \r\n\r\n bliver behov for at inddrage dele af ejendommen i byzone før tidligst om  \r\n\r\n 15-20 år. Landbrugsministeriet finder således, at dette forhold ikke kan give  \r\n\r\n anledning til, at der meddeles en midlertidig dispensation til erhvervelse af  \r\n\r\n ejendom nr. 3. </P>  \r\n\r\n<P>I skrivelsen fra Hjørring kommune er endvidere fremført, at det ifølge en  \r\n\r\n skitse fra motorvejskontoret kan forventes, at landbrugsejendommen matr. nr.  \r\n\r\n  1 a  Fuglsig Hgd., Hjørring Jorder vil blive gennemskåret af en øst-vest  \r\n\r\n gående vejforbindelse fra motorvejen til Ålborgvej, men at den nøjagtige  \r\n\r\n placering ikke er fastlagt på nuværende tidspunkt. </P>  \r\n\r\n<P>Landbrugsministeriet finder, at en senere frastykning af dele af  \r\n\r\n landbrugsejendommen matr. nr. 1 a  Fuglsig Hgd., Hjørring Jorder i  \r\n\r\n forbindelse med anlægning af den nye motorvej mellem Ålborg-Hirtshals samt  \r\n\r\n den nye omfartsvej ikke berettiger Deres klient til at være ejer af 3  \r\n\r\n landbrugsejendomme. </P>  \r\n\r\n<P>Landbrugsministeriet skal videre anføre, at der normalt ikke kan meddeles  \r\n\r\n tilladelse til at erhverve landbrugsejendom nr. 3 med henblik på senere  \r\n\r\n overdragelse til en søn eller datter under landmandsuddannelse, jf. § 61,  \r\n\r\n stk. 4 i ovennævnte cirkulære om landbrugsloven. </P>  \r\n\r\n<P>Landbrugsministeriet stadfæster herved den af Jordlovsudvalget trufne  \r\n\r\n afgørelse, idet fristen for afhændelse af den erhvervede landbrugsejendom  \r\n\r\n matr. nr. 1 a m.fl. Åstrup Hgd., Sct. Hans eller en af de i forvejen ejede  \r\n\r\n landbrugsejendomme matr. nr. 14 a Harritslev By, Harritslev m.fl. eller matr.  \r\n\r\n nr. 1 a  Fuglsig Hgd., Hjørring Jorder dog forlænges til 6 måneder fra  \r\n\r\n nærværende skrivelses dato. </P>  \r\n\r\n<P>Dokumentation for, at en af de 3 landbrugsejendomme er afhændet, skal  \r\n\r\n fremsendes til Jordbrugskommissionen for Nordjyllands Amt, Niels Bohrsvej 30,  \r\n\r\n Postbox 8300, 9220 Ålborg Øst </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901383025"
        },
        {
            "displayName": "Entydig dokumentidentifikation",
            "displayValue": "CA007611"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13830"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "16/10/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "J.nr. 90-315-199"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}