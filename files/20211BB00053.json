{
    "id": 227927,
    "title": "Forslag til folketingsbeslutning om ophævelse af 24-årsreglen",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 53",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. december 2021 af Sikandar Siddique (FG), Uffe Elbæk (FG) og Susanne Zimmer (FG)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ophævelse af 24-årsreglen</p>\r\n<p class=\"NormalInd\">Folketinget pålægger regeringen at fremsætte forslag om ændring af udlændingeloven med henblik på at ophæve den såkaldte 24-årsregel i udlændingeloven, så danske borgere fremover får frihed til at vælge, hvem de gifter sig med, og hvem de bor med. Lovforslaget skal fremsættes senest med udgangen af indeværende folketingssamling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Frie Grønne ønsker en ophævelse af 24-årsreglen. I Danmark er man myndig, når man fylder 18 år. En myndig person bør have friheden til selv at vælge, hvem man gifter sig med, og hvem man bor med.</p>\r\n<p class=\"NormalInd\">\r\n</p>\r\n<p class=\"NormalInd\">24-årsreglen er en bestemmelse i udlændingeloven, der forhindrer familiesammenføring for personer under 24 år. Reglen blev indført for at undgå tvangsægteskaber og proformaægteskaber. Reglen omfatter ægteskab og registreret partnerskab mellem udenlandske og danske statsborgere eller andre med dansk opholdstilladelse.</p>\r\n<p class=\"NormalInd\">\r\n</p>\r\n<p class=\"NormalInd\">Da reglen i 2002 blev indført, var det på et meget begrænset videngrundlag. Institut for Menneskerettigheder har kritiseret grundlaget og sat spørgsmålstegn ved den faktiske viden om forekomsten af tvangsægteskaber i Danmark (»Ægtefællesammenføring i Danmark«, Udredning nr. 1, Institut for Menneskerettigheder, 2004).</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Kærligheden skal sikres på tværs af landegrænser</span>\r\n</p>\r\n<p class=\"NormalInd\">Frie Grønne mener, at man som dansker skal kunne bo i sit eget land med sin ægtefælle. 24-årsreglen er med til at forhindre kærlighed på tværs af landegrænser og har derfor stor betydning for de unge personer, der nægtes samliv med deres elskede.</p>\r\n<p class=\"NormalInd\">\r\n</p>\r\n<p class=\"NormalInd\">24-årsreglen er ud over at være stærkt diskriminerende over for de borgere, som den regulerer, heller ikke proportional i forhold til den aldersgrænse for ægteskab, som følger af ægteskabsloven. Heraf følger det nemlig, at begge parter for at kunne blive gift skal være fyldt 18 år, jf. ægteskabslovens § 2. 24-årsregelen er dermed diskriminerende, da den forhindrer personer, der lovligt kan gifte sig i Danmark, i at opretholde et samliv i Danmark. Dermed skabes et A- og et B-hold, som forstærkes af, at bestemmelsen ud over aldersgrænsen indeholder en lang række krav om bl.a. boligstørrelse, karakter af opholdstilladelse og formue, som ansøger og ægtefælle skal leve op til for at opnå opholdstilladelse efter udlændingelovens § 9.</p>\r\n<p class=\"NormalInd\">\r\n</p>\r\n<p class=\"NormalInd\">Desuden er det Frie Grønnes vurdering, at den eksisterende lovgivning diskriminerer på baggrund af nationalitet, da 24-årsreglen kun gælder for ægtefæller uden for EU og Schengensamarbejdet og dermed negativt forskelsbehandler ægtepar på baggrund af ansøgerens nationalitet. Det er Frie Grønnes klare opfattelse, at 24-årsreglen strider imod ånden i Den Europæiske Menneskerettighedskonvention og er på kant med konventionens forbud mod diskrimination og ret til familieliv.</p>\r\n<p class=\"NormalInd\">\r\n</p>\r\n<p class=\"NormalInd\">Udfordringer med tvangsægteskaber løses ikke med 24-årsreglen. Reglens indskrænkning af borgernes menneskerettigheder er ikke proportional med lovgivningens oprindelige hensigt, hvilket er at sætte en stopper for tvangsægteskaber. Reglen rammer en gruppe mennesker, der ønsker at gifte sig af egen fri vilje. Det resulterer bl.a. i, at  et stort antal danske statsborgere og andre, der falder uden for 24-årsreglens krav, flytter til andre EU-lande for at kunne bo sammen med deres ægtefælle. På den måde frastøder det danske samfund sine egne borgere og deres ægtefæller og går dermed glip af den samfunds- og kulturberigelse, de ville kunne give til Danmark.</p>\r\n<p class=\"NormalInd\">\r\n</p>\r\n<p class=\"NormalInd\">Alt i alt bør det være muligt at beskytte unge mod tvangsægteskaber uden at begrænse andre borgeres frihed. På den baggrund ønsker Frie Grønne, at 24-årsreglen skal afskaffes.</p>\r\n<p style=\"text-align: center;\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Sikandar Siddique </span>(FG):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ophævelse af 24-årsreglen.</p>\r\n<p class=\"ForslagsNummer\">(Beslutningsforslag nr. B 53)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 53",
            "stateLabel": "Forkastet",
            "references": [
                {
                    "shortName": "2021/1 BSF 53",
                    "title": "Forslag til folketingsbeslutning om ophævelse af 24-årsreglen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 227927,
                    "eliUri": "/eli/ft/20211BB00053",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b53/index.htm"
                },
                {
                    "shortName": "2021/1 BTB 53",
                    "title": "Betænkning over Forslag til folketingsbeslutning om ophævelse af 24-årsreglen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231264,
                    "eliUri": "/eli/ft/20211DB00941",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/12/2021"
        },
        {
            "displayName": "Accession",
            "displayValue": "20211BB00053"
        },
        {
            "displayName": "Entydig dokumentidentifikation",
            "displayValue": "AX027051"
        },
        {
            "displayName": "Dato for førstegangsindlæggelse",
            "displayValue": "11/12/2021"
        },
        {
            "displayName": "Dato for indlæggelse",
            "displayValue": "11/12/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}