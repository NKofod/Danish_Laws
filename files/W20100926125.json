{
    "id": 132123,
    "title": "Krav om at ansatte i slagteri ikke må udsættes for utilfredsstillende akustiske forhold.",
    "documentTypeId": "240",
    "isSagsforlobPeriodValid": true,
    "shortName": "KEN nr 9261 af 29/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Krav om at ansatte i slagteri ikke må udsættes for utilfredsstillende akustiske forhold.</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Påbud om akustikforhold i slagteri. Arbejdstilsynets kompetence</div>\n        </p>\n        <p class=\"Tekst2\">\n          <div>Arbejdstilsynet havde givet påbud om, at en virksomhed skulle forebygge unødig støjbelastning af medarbejderne i diverse arbejdsrum. Påbuddet var begrundet i arbejdsstedets akustiske forhold. Virksomheden fik også påbud om at bruge en autoriseret arbejdsmiljørådgiver til at efterkomme påbuddet.</div>\n        </p>\n        <p class=\"Tekst2\">\n          <div>Det var fremført i klagen, at Arbejdstilsynets kompetence vedrørende bygningens akustiske forhold var begrænset af § 62 i bekendtgørelse nr. 96 af 13. februar 2001 om faste arbejdssteders indretning, fordi kommunen havde givet byggetilladelse til bygningen/arbejdsrummet. Klageren var derfor af den opfattelse, at Arbejdstilsynet kun kunne give påbud, hvis forholdene var uforsvarlige. Klageren fremhævede, at Arbejdstilsynet under byggesagsbehandlingen ikke havde indvendinger mod de akustiske forhold, og at forholdene ikke var uforsvarlige.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at Arbejdstilsynet i denne sag havde kompetence til at give påbud om akustiske forhold efter, at arbejdsstedet var indrettet, fordi et slagteri er et arbejdssted, hvor særlige faremomenter gør sig gældende. I den forbindelse er det ikke en betingelse for at kunne give et påbud, at forholdene kan karakteriseres som uforsvarlige. Der skal blot være tale om, at forholdene ikke er sikkerheds- og sundhedsmæssigt fuldt forsvarlige.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt i øvrigt, at ansatte i bestemte afdelinger af virksomheden var udsat for akustiske forhold, der ikke var tilfredsstillende, fordi undersøgelser viste, at forholdene ikke levede op til Arbejdstilsynets anbefalinger for akustik. Nævnet fastholdt derfor begge påbud.</div>\n        </p>\n      </div>\n      <p class=\"TekstV\">Arbejdsmiljøklagenævnet har på møde den 27. april 2010 behandlet [navn udeladt] klage over Arbejdstilsynets afgørelse af 15. juni 2009. Arbejdstilsynet har truffet afgørelse om, at virksomheden skal</p>\n      <p>\n        <p class=\"Liste1\"><span class=\"Liste1Nr\" id=\"\">–</span> forebygge unødig støjbelastning af medarbejderne i diverse arbejdsrum</p>\n        <p class=\"Liste1\"><span class=\"Liste1Nr\" id=\"\">–</span> bruge autoriseret arbejdsmiljørådgiver til at efterkomme ovennævnte påbud.</p>\n      </p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\">A F G Ø R E L S E</p>\n      <p class=\"TekstV\">Arbejdstilsynet har kompetence til at give påbud om akustiske forhold efter, at arbejdsstedet er indrettet.</p>\n      <p class=\"TekstV\">Arbejdsmiljøklagenævnet er enig med Arbejdstilsynet i, at ansatte, der beskæftiges i afdeling 1 og 2, 3, 4 og 5 ikke må udsættes for utilfredsstillende akustiske forhold.</p>\n      <p class=\"TekstV\">Virksomheden skal bruge en autoriseret arbejdsmiljørådgiver til at efterkomme påbuddet.</p>\n      <p class=\"TekstV\">Nævnets afgørelse skal efterkommes senest den 14. marts 2011.</p>\n      <p class=\"TekstV\">Tilbagemelding skal ske til Arbejdstilsynet senest den 21. marts 2011.</p>\n      <p class=\"TekstV\">Virksomheden skal senest den 21. juni 2010 give besked til Arbejdstilsynet om, at der er indgået aftale med en autoriseret arbejdsmiljørådgiver.</p>\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 15. juni 2009.</p>\n      <p class=\"TekstV\" style=\"text-align: Center;\">B E G R U N D E L S E</p>\n      <p class=\"TekstV\">Arbejdstilsynets kompetence</p>\n      <p class=\"TekstV\">Nævnet har lagt vægt på, at virksomheden er et slagteri og dermed et arbejdssted, hvor særlige faremomenter gør sig gældende. I den forbindelse er det ikke en betingelse for at kunne give et påbud, at forholdene kan karakteriseres som uforsvarlige. Der skal blot være tale om, at forholdene ikke er sikkerheds- og sundhedsmæssigt fuldt forsvarlige.</p>\n      <p class=\"TekstV\">Unødig støjbelastning som følge af de akustiske forhold</p>\n      <p class=\"TekstV\">Arbejdsmiljøklagenævnet finder, at ansatte i afdeling 1, 2, 3 og 4 udsættes for akustiske forhold, der ikke er tilfredsstillende. De akustiske forhold i disse afdelinger kan forbedres.</p>\n      <p class=\"TekstV\">Arbejdsmiljøklagenævnet har lagt vægt på de oplysninger, der fremgår af rapporten fra april 2009 ”Akustiske forhold i produktionslokaler”. Rapporten er udarbejdet af [navn udeladt].</p>\n      <p class=\"TekstV\">I rapporten er oplyst, at efterklangstiden er målt til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> 1,70 sekunder i afdeling 1</p>\n        <p class=\"Liste1\"><span class=\"Liste1Nr\" id=\"\">–</span> 1,59 sekunder i afdeling 2</p>\n        <p class=\"Liste1\"><span class=\"Liste1Nr\" id=\"\">–</span> 1,86 sekunder i afdeling 3</p>\n        <p class=\"Liste1\"><span class=\"Liste1Nr\" id=\"\">–</span> 2,51 sekunder i afdeling 4.</p>\n      </p>\n      <p class=\"TekstV\">Disse lokaler har alle et rumfang, der er mindre end 1000 m³.</p>\n      <p class=\"TekstV\">Afdeling 5 har et rumfang på 1.191 m³ og ingen effektive lydabsorbenter.</p>\n      <p class=\"TekstV\">I de nævnte lokaler er efterklangstiden længere, end den bør være efter Arbejdstilsynets vejledning.</p>\n      <p class=\"TekstV\">Nævnet har endvidere lagt vægt på, at ansatte arbejder i afdelingerne, og at bygningsoverflader i afdelingerne er af fliser og beton, dvs. ”hårde” materialer. Det er endvidere oplyst, at produktionen frembringer støj.</p>\n      <p class=\"TekstV\">Om de rent praktiske problemer med at finde materialer og opsætninger, der tilfredsstiller andre myndigheders krav, herunder krav til hygiejne, henviser nævnet til, at virksomheden må tage kontakt til relevante myndigheder om valg af materialer m.v.</p>\n      <p class=\"TekstV\">Påbud om brug af autoriseret arbejdsmiljørådgiver</p>\n      <p class=\"TekstV\">Der er givet påbud om et komplekst og alvorligt arbejdsmiljøproblem, hvis der i et produktionslokale med et rumfang på mindre end 1000 m³ er en gennemsnitlig efterklangstid på mere end 1,3 sekund.</p>\n      <p class=\"TekstV\">Arbejdsmiljøklagenævnet har lagt vægt på, at efterklangstiden er målt til mellem 1,59 sekunder og 2,51 sekunder i afdeling 1, 2, 3 og 4, og at disse rum er mindre end 1000 m³.</p>\n      <p class=\"TekstV\">Det er også et komplekst og alvorligt arbejdsmiljøproblem, hvis der i et produktionslokale med et rumfang på mere end 1000 m³ er givet påbud, fordi det gennemsnitlige effektive absorptionsareal er mindre end 0,6 gange gulvarealet.</p>\n      <p class=\"TekstV\">Nævnet har lagt vægt på, at afdeling 5 har et rumfang på 1.191 m³. Gulvarealet er på 345 m² og har ingen effektive lydabsorbenter. Det gennemsnitlige effektive absorptionsareal er således mindre end 0,6 gange gulvarealet.</p>\n      <p class=\"TekstV\">Nævnet har endvidere lagt vægt på, at påbuddet er givet efter et tilsynsbesøg den 24. februar 2009 i en produktionsenhed.</p>\n      <p class=\"TekstV\">Der er dermed grundlag for et påbud om at skulle bruge en autoriseret arbejdsmiljørådgiver.</p>\n      <p class=\"TekstV\">Arbejdsmiljøklagenævnet har i den forbindelse lagt til grund, at virksomheden inden for det senest år før 15. juni 2009 ikke har løst et identisk arbejdsmiljøproblem på samme arbejdssted. Nævnet har lagt vægt på, at undersøgelsen er foretaget i april 2009, og at det af klagen m.v. er udledt, at virksomheden fra april 2009 til maj 2009 ikke har foretaget relevante tiltag i de nævnte afdelinger.</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om unødig støj og akustik, der ikke er tilfredsstillende:</p>\n      </p>\n      <p class=\"TekstV\">§ 42, stk. 1, § 43, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\n      <p class=\"TekstV\">§ 9 i Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om autoriseret arbejdsmiljørådgiver:</p>\n      </p>\n      <p class=\"TekstV\">§ 77 a, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\n      <p class=\"TekstV\">§ 6 og § 29, nr. 1, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om Arbejdstilsynet hjemmel til at træffe afgørelse, herunder Arbejdstilsynets kompetence:</p>\n      </p>\n      <p class=\"TekstV\">§ 74, stk. 1, § 77, stk. 2, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</p>\n      <p class=\"TekstV\">§ 60, § 61, § 62, kapitel 16 og bilag 2, i Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning.</p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet, herunder Arbejdstilsynets supplerende udtalelse af 28. september 2009, samt breve af 27. august 2009 og 20. oktober 2009 fra [klagerens navn udeladt].</p>\n      <p class=\"TekstV\" style=\"text-align: Center;\">På klagenævnets vegne</p>\n      <p class=\"TekstV\" style=\"text-align: Center;\">[navn udeladt]</p>\n      <p class=\"TekstV\"></p>\n      <p class=\"TekstV\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter , Postboks 1228, 0900 København C.J.nr.</p>\n      </p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"></p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 6</span></p>\n      <p class=\"TekstV\" style=\"text-align: Center;\"><span class=\"Bold\">Arbejdsstedets indretning</span></p>\n      <p class=\"TekstV\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\n        <p class=\"Liste1\"><span class=\"Liste1Nr\" id=\"\">2)</span> velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\n        <p class=\"Liste1\"><span class=\"Liste1Nr\" id=\"\">3)</span> udgangsforhold, f.eks. færdselsveje, trapper og udgange.</p>\n      </p>\n      <p class=\"TekstV\"><span class=\"Italic\">Stk. 2</span>. Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\n      <p class=\"TekstV\" style=\"text-align: Center;\">Kapitel 13</p>\n      <p class=\"TekstV\" style=\"text-align: Center;\">Arbejdstilsynet</p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 74.</span> Beskæftigelsesministeren kan bestemme, at Arbejdstilsynets opgaver i nærmere angivet omfang henlægges til anden offentlig myndighed eller privat institution, samt i hvilket omfang Arbejdstilsynet skal føre kontrol med sådant tilsyn.</p>\n      <p class=\"TekstV\"><span class=\"Italic\">Stk. 2</span>. …</p>\n      <p class=\"TekstV\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"TekstV\"><span class=\"Italic\">Stk. 2</span>. …</p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 77a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\n      <p class=\"TekstV\"><span class=\"Italic\">Stk. 2</span>. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\n      <p class=\"TekstV\">…</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\n      <p class=\"TekstV\" style=\"text-align: Center;\"><span class=\"Bold\">Arbejdsgiverens pligter</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 9.</span> Unødig støjbelastning skal undgås. Støjniveauet under arbejdet, herunder niveauet for infralyd og ultralyd, skal derfor holdes så lavt, som det er rimeligt under hensyntagen til den tekniske udvikling.</p>\n      <p class=\"TekstV\"><span class=\"Italic\">Stk. 2.</span> De akustiske forhold skal være tilfredsstillende.</p>\n      <p class=\"TekstV\">…</p>\n      <p class=\"TekstV\"><span class=\"Bold\">Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 12</span></p>\n      <p class=\"TekstV\" style=\"text-align: Center;\"><span class=\"Bold\">Forholdet til anden lovgivning</span></p>\n      <p class=\"TekstV\"><span class=\"Bold\">§ 59.</span> Foruden denne bekendtgørelses bestemmelser gælder tillige sådanne regler, som i medfør af anden lovgivning måtte være fastsat om arbejdssteders indretning.</p>\n      <p class=\"TekstV\"><span class=\"Bold\">§ 60.</span> Bygningsreglementet gældende på det tidspunkt, hvor et arbejdssted er indrettet, udgør de mindstekrav, der efter bekendtgørelsen stilles til arbejdsstedets bygningsmæssige udformning og indretning. Efter væsentlig ombygning udgør bygningsreglementet på ombygningstidspunktet mindstekravene.</p>\n      <p class=\"TekstV\"><span class=\"Bold\">§ 61.</span> Til arbejdssteder inden for de erhvervskategorier, hvor arbejdsprocessen ikke har en afgørende betydning for bygningens udformning eller dens indretning, stilles ikke bygningsmæssige krav udover de minimumskrav, der følger af § 60, forudsat byggeriet er gennemført efter byggetilladelse udstedt efter den 1. maj 1986.</p>\n      <p class=\"TekstV\"><span class=\"Italic\">Stk. 2</span>. Den nærmere afgrænsning af hvilke erhvervskategorier, der er omfattet af stk. 1, er fastsat i aftale mellem Arbejdsministeriet og By- og Boligministeriet efter forhandling med de kommunale organisationer. De pågældende erhvervskategorier er grupperet i bilag 1. Eksempler på arbejdsprocesser/virksomheder, der ikke er omfattet af stk. 1, er givet i bilag 2. Afgrænsningen kan, når der er behov herfor, reguleres af By- og Boligministeriet og Arbejdsministeriet efter forhandling med de kommunale organisationer.</p>\n      <p class=\"TekstV\"><span class=\"Bold\">§ 62.</span> Konstateres der efter indretningen af et arbejdssted forhold, der væsentlig afviger fra, eller som der ikke er truffet bestemmelser om i bygningsreglementet, kan Arbejdstilsynet uanset foranstående bestemmelser, og såfremt forholdene er sikkerheds- og sundhedsmæssige uforsvarlige, påbyde foranstaltninger til imødegåelse heraf.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 16</span></p>\n      <p class=\"TekstV\" style=\"text-align: Center;\"><span class=\"Bold\">Ikrafttrædelses- og overgangsbestemmelser</span></p>\n      <p class=\"TekstV\" style=\"text-align: Center;\"><span class=\"Bold\">Ikrafttræden</span></p>\n      <p class=\"TekstV\"><span class=\"Bold\">§ 69.</span> Bekendtgørelsen træder i kraft den 15. februar 2001.</p>\n      <p class=\"TekstV\"><span class=\"Italic\">Stk. 2</span>. Bekendtgørelse nr. 1163 af 16. december 1992 om faste arbejdssteders indretning ophæves.</p>\n      <p class=\"TekstV\" style=\"text-align: Center;\"><span class=\"Bold\">Overgangsregler</span></p>\n      <p class=\"TekstV\"><span class=\"Bold\">§ 70.</span> § 5, stk. 2, finder ikke anvendelse på lejemål, der er indgået inden 1. januar 1993.</p>\n      <p class=\"TekstV\"><span class=\"Italic\">Stk. 2.</span> § 25, stk. 1 og 2, finder ikke anvendelse på virksomheder, der inden 1. januar 1993 lovligt efter de hidtil gældende arbejdsmiljøregler har arbejdsrum indrettet i lokaler uden dagslys eller med begrænset tilgang heraf eller uden udsyn, dog f.s.v.a. § 25, stk. 1, kun hvis de bygningsmæssige forhold ikke giver mulighed herfor.</p>\n      <p class=\"TekstV\"><span class=\"Italic\">Stk. 3</span>. På virksomheder, indrettet uden særlig spiseafdeling inden 1. januar 1993, kommer § 48, stk. 2, ikke til anvendelse, medmindre arbejdet er af en sådan art, at spisning ikke bør foregå i arbejdsrum. Dog skal bestemmelsen opfyldes, hvis virksomheden foretager væsentlig ombygning.</p>\n      <p class=\"TekstV\"><span class=\"Bold\">§ 71.</span> Uanset § 70, stk. 2 - 3, kan Arbejdstilsynet påbyde en virksomhed at opfylde de heri nævnte bestemmelser inden en rimelig frist, hvis særlige sikkerheds- eller sundhedsmæssige hensyn taler herfor.</p>\n      <p class=\"TekstV\"><span class=\"Bold\">§ 72.</span> Dispensationer fra hidtil gældende og i denne bekendtgørelse videreførte regler forbliver i kraft på de ved dispensationens meddelelse givne forudsætninger og fastsatte vilkår.</p>\n      <p class=\"TekstV\">…</p>\n      <p class=\"TekstV\" style=\"text-align: Right;\"><span class=\"Bold\">Bilag 1</span></p>\n      <p class=\"TekstV\" style=\"text-align: Center;\"><span class=\"Bold\">Erhvervskategorier omfattet af § 61, stk. 1:</span></p>\n      <p class=\"TekstV\" style=\"text-align: Center;\">(Erhvervskategorier, hvor arbejdsprocessen ikke har en afgørende betydning for bygningens udformning)</p>\n      <p class=\"TekstV\"></p>\n      <p class=\"TekstV\"><span class=\"Italic\">Kontorer og lignende, herunder:</span></p>\n      <p class=\"TekstV\">Advokatkontorer</p>\n      <p class=\"TekstV\">Ejendomsadministration</p>\n      <p class=\"TekstV\">Tegnestuer</p>\n      <p class=\"TekstV\">Engrosvirksomheder</p>\n      <p class=\"TekstV\"></p>\n      <p class=\"TekstV\"><span class=\"Italic\">Detailhandel, herunder:</span></p>\n      <p class=\"TekstV\">Banker</p>\n      <p class=\"TekstV\">Butikker</p>\n      <p class=\"TekstV\">Stormagasiner</p>\n      <p class=\"TekstV\"></p>\n      <p class=\"TekstV\"><span class=\"Italic\">Daginstitutioner og skoler</span></p>\n      <p class=\"TekstV\"></p>\n      <p class=\"TekstV\"><span class=\"Italic\">Bo-institutioner, herunder:</span></p>\n      <p class=\"TekstV\">Fængsler</p>\n      <p class=\"TekstV\">Kostskoler</p>\n      <p class=\"TekstV\">Pensionater</p>\n      <p class=\"TekstV\">Døgninstitutioner</p>\n      <p class=\"TekstV\">Plejehjem</p>\n      <p class=\"TekstV\"></p>\n      <p class=\"TekstV\"><span class=\"Italic\">Kroer m.m., herunder:</span></p>\n      <p class=\"TekstV\">Hoteller</p>\n      <p class=\"TekstV\">Højskoler</p>\n      <p class=\"TekstV\"></p>\n      <p class=\"TekstV\"><span class=\"Italic\">Forsamlingslokaler, herunder:</span></p>\n      <p class=\"TekstV\">Forsamlingshuse</p>\n      <p class=\"TekstV\">Biografer</p>\n      <p class=\"TekstV\">Idrætshaller</p>\n      <p class=\"TekstV\">Koncertlokaler</p>\n      <p class=\"TekstV\">Museer</p>\n      <p class=\"TekstV\">Restauranter</p>\n      <p class=\"TekstV\">Udstillingsbygninger</p>\n      <p class=\"TekstV\">Kirker</p>\n      <p class=\"TekstV\">Teatre</p>\n      <p class=\"TekstV\"></p>\n      <p class=\"TekstV\"><span class=\"Italic\">Diverse:</span></p>\n      <p class=\"TekstV\">Anonymt byggeri (dvs. byggeri, hvis anvendelse ikke er afklaret på opførelsestidspunktet)</p>\n      <p class=\"TekstV\">Lagerbygninger</p>\n      <p class=\"TekstV\">Badeanstalter</p>\n      <p class=\"TekstV\">Landbrugets avls- og driftsbygninger</p>\n      <p class=\"TekstV\">Bygninger til egentlig gartneriproduktion (drivhuse etc.)</p>\n      <p class=\"TekstV\" style=\"text-align: Right;\"><span class=\"Bold\">Bilag 2</span></p>\n      <p class=\"TekstV\" style=\"text-align: Center;\"><span class=\"Bold\">Eksempler på arbejdsprocesser/virksomheder, der ikke er omfattet af § 61, stk. 1</span></p>\n      <p class=\"TekstV\" style=\"text-align: Center;\">(Eksempler på arbejdsprocesser/virksomheder, hvor særlige faremomenter gør sig gældende)</p>\n      <p class=\"TekstV\"></p>\n      <p class=\"TekstV\"><span class=\"Italic\">Arbejde med</span></p>\n      <p class=\"TekstV\">Farligt støv: f.eks. asbest, kvarts, talkum</p>\n      <p class=\"TekstV\">Giftstoffer: f.eks. cyan-, klor- og kviksølvforbindelser</p>\n      <p class=\"TekstV\">Organiske opløsningsmidler: f.eks. toluen, xylen, acetone, triklorethylen, perklorethylen</p>\n      <p class=\"TekstV\">Andre: f.eks. epoxy, polyurethan, styren</p>\n      <p class=\"TekstV\">Ætsende: f.eks. stærke syrer og baser</p>\n      <p class=\"TekstV\"></p>\n      <p class=\"TekstV\"><span class=\"Italic\">eller med følgende arbejdsprocesser f.eks.:</span></p>\n      <p class=\"TekstV\">Sprøjtemaling</p>\n      <p class=\"TekstV\">Svejsning</p>\n      <p class=\"TekstV\">Lodning</p>\n      <p class=\"TekstV\">Maling</p>\n      <p class=\"TekstV\">Lakering</p>\n      <p class=\"TekstV\">Trykning</p>\n      <p class=\"TekstV\">Limning</p>\n      <p class=\"TekstV\">Støbning (metal, plast)</p>\n      <p class=\"TekstV\">Overfladebehandling</p>\n      <p class=\"TekstV\">Andre kemiske processer</p>\n      <p class=\"TekstV\"></p>\n      <p class=\"TekstV\"><span class=\"Italic\">Anlæg med f.eks.:</span></p>\n      <p class=\"TekstV\">Transportører</p>\n      <p class=\"TekstV\">Støjende maskiner</p>\n      <p class=\"TekstV\"></p>\n      <p class=\"TekstV\"><span class=\"Italic\">Industriel produktion i større omfang f.eks.:</span></p>\n      <p class=\"TekstV\">Bryggerier</p>\n      <p class=\"TekstV\">Slagterier</p>\n      <p class=\"TekstV\">Væverier</p>\n      <p class=\"TekstV\">Teglværker</p>\n      <p class=\"TekstV\">Glasfabrikation</p>\n      <p class=\"TekstV\">Savværker</p>\n      <p class=\"TekstV\"></p>\n      <p class=\"TekstV\"><span class=\"Italic\">Anlæg, der er så store, at huset må tilpasse sig anlægget f.eks.:</span></p>\n      <p class=\"TekstV\">Stålværker</p>\n      <p class=\"TekstV\">Kraftværker</p>\n      <p class=\"TekstV\">Skibsværfter</p>\n      <p class=\"TekstV\"></p>\n      <p class=\"TekstV\"><span class=\"Italic\">Diverse:</span></p>\n      <p class=\"TekstV\">Bygninger til korntørringsanlæg</p>\n      <p class=\"TekstV\">Sygehuse</p>\n      <p class=\"TekstV\"></p>\n      <p class=\"TekstV\">Virksomheder, der skal foretage anmeldelse til Arbejdstilsynet efter bekendtgørelse nr. 201 af 23. marts 2000 om kontrol med arbejdsmiljøet ved risiko for større uheld med farlige stoffer.</p>\n      <p class=\"TekstV\">…</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\n      <p class=\"TekstV\" style=\"text-align: Center;\"><span class=\"Bold\">Påbud om brug af autoriserede arbejdsmiljørådgivere</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\n      </p>\n      <p class=\"TekstV\"><span class=\"Italic\">Stk. 2</span>. Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\n      <p class=\"TekstV\" style=\"text-align: Center;\"><span class=\"Bold\">Komplekse og alvorlige overtrædelser af arbejdsmiljølovgivningen</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Det fysiske område</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 29.</span> Belastende akustiske forhold ved arbejde, der foregår i</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> produktionslokaler med et rumfang på mindre end 1000 m3, hvor der er en gennemsnitlig efterklangstid på mere end 1,3 sekund,</p>\n        <p class=\"Liste1\"><span class=\"Liste1Nr\" id=\"\">2)</span> produktionslokaler med et rumfang på mere end 1000 m3, hvor der er et gennemsnitligt effektivt absorptionsareal på mindre end 0,6 gange gulvarealet,</p>\n        <p class=\"Liste1\"><span class=\"Liste1Nr\" id=\"\">3)</span> lokaler i daginstitutioner, hvor der er en gennemsnitlig efterklangstid på mere end 0,6 sekund,</p>\n        <p class=\"Liste1\"><span class=\"Liste1Nr\" id=\"\">4)</span> klasselokaler i skoler, dog bortset fra sang- og musiklokaler, hvor der er en efterklangstid på mere end 0,9 sekund,</p>\n        <p class=\"Liste1\"><span class=\"Liste1Nr\" id=\"\">5)</span> undervisningsområder i skoler med et gennemsnitligt effektivt absorptionsareal på mindre end 0,9 gange gulvarealet eller</p>\n        <p class=\"Liste1\"><span class=\"Liste1Nr\" id=\"\">6)</span> flerpersoners kontorer større end 300 m3 med et gennemsnitligt effektivt absorptionsareal på mindre end 0,9 gange gulvarealet.</p>\n      </p>\n      <p class=\"TekstV\">For så vidt angår <span class=\"Bold\">At-vejledning A.1.16, Akustik i arbejdsrum.</span> <span class=\"Bold\">December 2008</span> henvises til Arbejdstilsynets hjemmeside: <span class=\"Underline\">www.at.dk</span>.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/2010"
        },
        {
            "displayName": "Accession",
            "displayValue": "W20100926125"
        },
        {
            "displayName": "Entydig dokumentidentifikation",
            "displayValue": "BE004197"
        },
        {
            "displayName": "Dato for indlæggelse",
            "displayValue": "03/06/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9261"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/04/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900235-09 og 5900236-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}