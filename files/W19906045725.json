{
    "id": 35652,
    "title": "Mobiltelefon, specifikation, telefonregning, videregivelse (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60457 af 26/04/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at man ikke kunne meddele vognmandsvirksomheder tilladelse  \r\n\r\n til i medfør af § 7 f, stk. 1, 2. pkt., automatisk at registrere kaldte  \r\n\r\n telefonnumre i forbindelse med anvendelse af mobiltelefoner.  \r\n\r\n Vognmandsvirksomheder må således ikke modtage specificerede telefonregninger  \r\n\r\n fra telefonselskaberne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Mobiltelefon, specifikation, telefonregning,  \r\n\r\n videregivelse (* 1) </H1>  \r\n\r\n<P></P>  \r\n\r\n<BR>  \r\n\r\n<P>Antaget, at man ikke kunne meddele vognmandsvirksomheder tilladelse til i  \r\n\r\n medfør af § 7 f, stk. 1, 2. pkt., automatisk at registrere kaldte  \r\n\r\n telefonnumre i forbindelse med anvendelse af mobiltelefoner.  \r\n\r\n Vognmandsvirksomheder må således ikke modtage specificerede telefonregninger  \r\n\r\n fra telefonselskaberne. </P>  \r\n\r\n<P>En arbejdsgiverforening rettede henvendelse til Registertilsynet med  \r\n\r\n anmodning om tilladelse til, at der skete en fuldstændig specifikation af  \r\n\r\n opkald fra vognmandsvirksomheders mobiltelefoner. </P>  \r\n\r\n<P>Baggrunden var, at de koncessionerede telefonselskaber efter pålæg fra  \r\n\r\n Registertilsynet havde ændret praksis vedrørende specifikation af  \r\n\r\n telefonregninger, således at telefonselskaberne nu slettede de to sidste  \r\n\r\n cifre af det kaldte nummer på de fremsendte regninger. </P>  \r\n\r\n<P>Arbejdsgiverforeningen anførte, at en ufuldstændig specifikationsliste er  \r\n\r\n uden værdi, idet det er af væsentlig betydning at kunne henføre opkald til  \r\n\r\n enkelte kunder i forbindelse med transportopgavens udførelse samt af hensyn  \r\n\r\n til betaling for opkald, herunder chaufførers private opkald. </P>  \r\n\r\n<P>Registertilsynet har i beretningsåret tillige modtaget en række  \r\n\r\n henvendelser af lignende karakter fra private vognmænd. Flere af de private  \r\n\r\n vognmænd har oplyst, at der foreligger aftaler mellem virksomhederne og  \r\n\r\n chaufførerne om, at chaufførerne selv betaler for de private opkald, der  \r\n\r\n foretages fra virksomhedens mobiltelefoner. </P>  \r\n\r\n<P>Sagen blev behandlet på et møde i Registerrådet. </P>  \r\n\r\n<P>Registertilsynet udtalte, at efter lov om private registre m.v. § 4, stk.  \r\n\r\n 2, må andre registrerede oplysninger end de, der vedrører rent private  \r\n\r\n forhold, kun videregives uden den registreredes samtykke i det omfang,  \r\n\r\n videregivelse uden sådant samtykke er et naturligt led i den normale drift af  \r\n\r\n virksomheder m.v. af den pågældende art. </P>  \r\n\r\n<P>På baggrund heraf er Registertilsynet generelt af den opfattelse, at der  \r\n\r\n er tale om videregivelse af registrerede oplysninger, såfremt et  \r\n\r\n telefonselskab udsender telefonregninger til virksomheder m.v. med angivelse  \r\n\r\n af alle de kaldte telefonnumre - eventuelt begrænset til opkald til nærmere  \r\n\r\n angivne områder. Da den modtagende virksomhed herved overlades oplysninger,  \r\n\r\n den ikke selv må registrere, finder Registertilsynet, at denne videregivelse  \r\n\r\n ikke kan anses for at være et naturligt led i den normale drift af  \r\n\r\n telefonselskabet, jf. lov om private registre m.v. § 4, stk. 2. </P>  \r\n\r\n<P>Registertilsynet finder således ikke, at telefonselskaberne lovligt kan  \r\n\r\n udsende specificerede regninger til virksomheder m.v., medmindre virksomheden  \r\n\r\n forinden har fået tilladelse af Registertilsynet i henhold til § 7 f, stk. 1,  \r\n\r\n 2. pkt. </P>  \r\n\r\n<P>Denne opfattelse har Registertilsynet tidligere gjort de koncessionerede  \r\n\r\n telefonselskaber bekendt med. </P>  \r\n\r\n<P>Registertilsynet udtalte på den baggrund, at det er nødvendigt, at  \r\n\r\n indhente Registertilsynets tilladelse til at der i virksomheden kan foretages  \r\n\r\n automatisk registrering af de kaldte numre, for at kunne modtage  \r\n\r\n specificerede telefonregninger med samtlige cifre i de kaldte numre fra  \r\n\r\n mobiltelefoner. En sådan tilladelse gives kun i særlige tilfælde, hvor  \r\n\r\n afgørende hensyn til private eller offentlige interesser taler herfor. I  \r\n\r\n lovens forarbejder er omtalt som eksempel, at Registertilsynet kan meddele  \r\n\r\n tilladelse til virksomheder, der udfører arbejde for hvervgivere i udlandet,  \r\n\r\n når virksomhederne i henhold til aftale kan få refunderet udgifterne ved de  \r\n\r\n samtaler, der er ført i tilknytning til arbejdets udførelse. </P>  \r\n\r\n<P>På denne baggrund var det Registertilsynets opfattelse, at der som  \r\n\r\n udgangspunkt, i henhold til lov om private registre m.v. § 7 f, stk. 1, 2.  \r\n\r\n pkt., ikke kunne meddeles vognmandsvirksomheder tilladelse til automatisk  \r\n\r\n registrering af kaldte telefonnumre i forbindelse med anvendelse af  \r\n\r\n mobiltelefoner, og at der således ikke kunne modtages specificerede  \r\n\r\n telefonregninger fra telefonselskaberne. </P>  \r\n\r\n<P>Det bemærkedes, at forbudet i lov om private registre m.v. § 7 f alene  \r\n\r\n omfatter automatisk registrering. Registertilsynet har således tidligere  \r\n\r\n efter henvendelse fra de koncessionerede telefonselskaber tilkendegivet, at  \r\n\r\n en ordning, hvorefter abonnenten f.eks. ved tryk på telefonapparatets taster  \r\n\r\n i forbindelse med den enkelte samtale har tilkendegivet, at denne ønskes  \r\n\r\n specificeret, ikke kan antages at stride mod bestemmelsen i § 7 f, stk. 1.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1990 side 108. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906045725"
        },
        {
            "displayName": "Entydig dokumentidentifikation",
            "displayValue": "CA003587"
        },
        {
            "displayName": "Dato for indlæggelse",
            "displayValue": "24/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60457"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/04/1990"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1990-1206-009"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}