{
    "id": 71664,
    "title": "Bekendtgørelse af konvention af 12. september 1964 om Det internationale Havundersøgelsesråd. (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 94 af 16/08/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 12. september  \r\n\r\n 1964 om Det internationale Havundersøgelsesråd. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 30. marts 1965 har Danmark, efter at  \r\n\r\n folketinget den 17. marts 1965 havde meddelt sit samtykke dertil, ratificeret  \r\n\r\n den i København den 12. september 1965 undertegnede konvention om Det  \r\n\r\n internationale Havundersøgelsesråd. </P>  \r\n\r\n<P>Konventionens ordlyd er som følger: </P>  \r\n\r\n<P> <B>KONVENTION</B>  </P>  \r\n\r\n<P> <B>om Det internationale Havundersøgelsesråd</B>  </P>  \r\n\r\n<P>Indledning </P>  \r\n\r\n<P>De i denne konvention deltagende staters regeringer, </P>  \r\n\r\n<P>som har deltaget i arbejdet i Det internationale Havundersøgelsesråd, der  \r\n\r\n oprettedes i København i 1902 som resultat af konferencer afholdt i Stockholm  \r\n\r\n i 1899 og i Kristiania i 1901 med den opgave at gennemføre et internationalt  \r\n\r\n havforskningsprogram, </P>  \r\n\r\n<P>som ønsker at fastlægge nye vedtægter for fornævnte råd med henblik på at  \r\n\r\n lette iværksættelsen af dets program, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Det påhviler Det internationale Havundersøgelsesråd, i det følgende kaldet  \r\n\r\n &#187;Rådet&#171; </P>  \r\n\r\n<UL CLASS=PLAIN-LIST>  \r\n\r\n<LI>a) at fremme og ophjælpe forskning og undersøgelser med henblik på  \r\n\r\n studiet af havet, særligt vedrørende havets levende rigdomskilder; </LI>  \r\n\r\n<LI>b) at opstille derpå sigtende programmer og efter aftale med de  \r\n\r\n kontraherende parter at tilrettelægge sådanne forskningsarbejder og  \r\n\r\n undersøgelser, som måtte anses for nødvendige; </LI>  \r\n\r\n<LI>c) at offentliggøre eller på anden måde udbrede resultaterne af den  \r\n\r\n forskning og de undersøgelser, der er foretaget under dets auspicier, eller  \r\n\r\n at opmuntre til offentliggørelse deraf. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P>Rådets arbejdsområde er Atlanterhavet og tilstødende have, i første række  \r\n\r\n den nordlige del af Atlanterhavet. </P>  \r\n\r\n<P>Artikel 3 </P>  \r\n\r\n<UL CLASS=PLAIN-LIST>  \r\n\r\n<LI>1) Rådet skal fortsætte sin virksomhed i overensstemmelse med denne  \r\n\r\n konventions bestemmelser. </LI>  \r\n\r\n<LI>2) Rådet skal fortsat have sæde i København. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P>Rådet skal tilstræbe at etablere og opretholde forbindelse med andre  \r\n\r\n internationale organisationer, som tjener beslægtede formål, og i videst  \r\n\r\n mulig udstrækning samarbejde med disse, særligt for så vidt angår  \r\n\r\n tilvejebringelsen af ønskede videnskabelige oplysninger. </P>  \r\n\r\n<P>Artikel 5 </P>  \r\n\r\n<P>De kontraherende parter forpligter sig til inden for rimelighedens grænser  \r\n\r\n at forsyne Rådet med oplysninger, som kan medvirke til opfyldelsen af denne  \r\n\r\n konventions formål og til, så vidt muligt, at medvirke til gennemførelsen af  \r\n\r\n de forskningsprogrammer, der tilrettelægges af Rådet. </P>  \r\n\r\n<P>Artikel 6 </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part repræsenteres i Rådet ved højst to delegerede.  \r\n\r\n</LI>  \r\n\r\n<LI>2) Dersom en delegeret ikke kan deltage i et af Rådets møder, kan han  \r\n\r\n erstattes af en suppleant, som har alle den delegeredes beføjelser under det  \r\n\r\n pågældende møde. </LI>  \r\n\r\n<LI>3) Hver kontraherende part kan udpege så mange sagkyndige og rådgivere,  \r\n\r\n som den ønsker til at bistå Rådet i dets arbejde. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<UL CLASS=PLAIN-LIST>  \r\n\r\n<LI>1) Rådet afholder et ordinært møde een gang om året. Dette møde finder  \r\n\r\n sted i København, medmindre Rådet træffer anden beslutning. </LI>  \r\n\r\n<LI>2) Rådet kan indkaldes til ekstraordinære møder efter bestemmelse af  \r\n\r\n Rådets bureau og skal indkaldes til sådanne møder, når en tredjedel af de  \r\n\r\n kontraherende parter forlanger det. Bureauet fastsætter tid og sted for  \r\n\r\n sådanne møder. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part har een stemme i Rådet. </LI>  \r\n\r\n<LI>2) Medmindre andet udtrykkeligt er fastsat i denne konvention, skal  \r\n\r\n Rådets beslutninger træffes ved simpelt flertal blandt de afgivne stemmer. I  \r\n\r\n tilfælde af stemmelighed ved afstemningen om et forslag, der kan afgøres ved  \r\n\r\n simpelt flertal, betragtes forslaget som forkastet. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<UL CLASS=PLAIN-LIST>  \r\n\r\n<LI>1) Under iagttagelse af denne konventions bestemmelser fastsætter Rådet  \r\n\r\n selv sin forretningsorden, som skal vedtages med to tredjedels flertal blandt  \r\n\r\n de kontraherende parter. </LI>  \r\n\r\n<LI>2) Rådets arbejdssprog er engelsk og fransk. </LI>  \r\n\r\n</UL>  \r\n\r\n<P>Artikel 10 </P>  \r\n\r\n<UL CLASS=PLAIN-LIST>  \r\n\r\n<LI>1) Blandt de delegerede vælger Rådet en præsident, en første  \r\n\r\n vicepræsident og yderligere 5 vicepræsidenter. </LI>  \r\n\r\n</UL>  \r\n\r\n<P>Sidstnævnte antal kan forøges ved en af Rådet med to tredjedels </P>  \r\n\r\n<P>flertal truffet beslutning. </P>  \r\n\r\n<P>tredjedels flertal truffet beslutning. </P>  \r\n\r\n<UL CLASS=PLAIN-LIST>  \r\n\r\n<LI>2) Præsidenten og vicepræsidenterne fungerer i 3 år regnet fra den  \r\n\r\n førstkommende 1. november efter deres valg. De kan genvælges i  \r\n\r\n overensstemmelse med forretningsordenen. </LI>  \r\n\r\n<LI>3) Når præsidenten tiltræder sit hverv, ophører han med at være  \r\n\r\n delegeret. </LI>  \r\n\r\n</UL>  \r\n\r\n<P>Artikel 11 </P>  \r\n\r\n<UL CLASS=PLAIN-LIST>  \r\n\r\n<LI>1) præsidenten og vicepræsidenterne udgør tilsammen Rådets bureau. </LI>  \r\n\r\n<LI>2) Bureauet er Rådets forretningsudvalg; det udfører Rådets beslutninger,  \r\n\r\n udarbejder dets dagsordener og indkalder til dets møder. Yderligere  \r\n\r\n udarbejder det budgetforslag. Det anbringer Rådets reservefonds og udfører de  \r\n\r\n opgaver, som Rådet pålægger det. Det aflægger beretning til Rådet om sin  \r\n\r\n virksomhed. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<P>Der nedsættes en rådgivende komitee, en finanskomitee og sådanne andre  \r\n\r\n komiteer, som Rådet måtte anse for nødvendige til udøvelse af sin virksomhed.  \r\n\r\n De enkelte komiteers opgaver fastsættes i forretningsordenen. </P>  \r\n\r\n<P>Artikel 13 </P>  \r\n\r\n<UL CLASS=PLAIN-LIST>  \r\n\r\n<LI>1) Rådet udnævner en generalsekretær på de vilkår og med de opgaver, som  \r\n\r\n Rådet måtte bestemme. </LI>  \r\n\r\n<LI>2) Efter de almindelige retningslinjer, som Rådet måtte fastsætte,  \r\n\r\n ansætter bureauet sådanne øvrige funktionærer, som måtte være nødvendige på  \r\n\r\n de vilkår og med de opgaver, som bureauet måtte bestemme. </LI>  \r\n\r\n</UL>  \r\n\r\n<P>Artikel 14 </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part betaler selv udgifterne til de delegerede,  \r\n\r\n sagkyndige og rådgivere, den har udpeget, medmindre Rådet træffer anden  \r\n\r\n bestemmelse. </LI>  \r\n\r\n<LI>2) Rådet godkender et årligt budget for organisationen. </LI>  \r\n\r\n<LI>3) I første og andet finansår efter at denne konvention er trådt i kraft  \r\n\r\n i overensstemmelse med konventionens artikel 16, bidrager hver kontraherende  \r\n\r\n part til Rådets udgifter med samme beløb, som den betalte eller havde påtaget  \r\n\r\n sig at betale for det år, der lå umiddelbart forud for denne konventions  \r\n\r\n ikrafttræden. </LI>  \r\n\r\n<LI>4) For tredje og følgende finansår yder de kontraherende parter bidrag  \r\n\r\n efter en af Rådet udarbejdet og af samtlige kontraherende partervedtaget  \r\n\r\n skala.Denne skala kan ændres af Rådet efter aftale mellem samtlige  \r\n\r\n kontraherende parter. </LI>  \r\n\r\n<LI>5) En regering, der senere tiltræder denne konvention, bidrager hvert  \r\n\r\n finansår til Rådets udgifter med et beløb, der fastsættes ved aftale mellem  \r\n\r\n vedkommende regering og Rådet, indtil dens bidrag er fastsat i henhold til  \r\n\r\n den i stk. 5 omhandlede skala. </LI>  \r\n\r\n<LI>6) En kontraherende part, der ikke har betalt sit medlemsbidrag i to på  \r\n\r\n hinanden følgende år, nyder ingen rettigheder i henhold til denne konvention,  \r\n\r\n før den har opfyldt sine økonomiske forpligtelser. </LI>  \r\n\r\n</UL>  \r\n\r\n<P>Artikel 15 </P>  \r\n\r\n<UL CLASS=PLAIN-LIST>  \r\n\r\n<LI>1) Rådet har på de enkelte kontraherende parters territorium en sådan  \r\n\r\n retsstilling, som måtte blive aftalt mellem rådet og den pågældende  \r\n\r\n kontraherende parts regering. </LI>  \r\n\r\n<LI>2) Rådet, dets delegerede og sagkyndige, generalsekretæren og andre  \r\n\r\n embedsmænd nyder på de enkelte kontraherende parters territorium sådanne  \r\n\r\n privilegier og immuniteter, som er nødvendige for opfyldelsen af deres  \r\n\r\n funktioner, og som måtte blive aftalt mellem Rådet og den pågældende  \r\n\r\n kontraherende parts regering. </LI>  \r\n\r\n</UL>  \r\n\r\n<P>Artikel 16 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention står indtil den 31. december 1965 åben for  \r\n\r\n undertegnelse af regeringerne i alle de stater, som deltager i Rådets  \r\n\r\n arbejde. </LI>  \r\n\r\n<LI>2) Denne konvention skal ratificeres eller godkendes af  \r\n\r\n signatarregeringerne i overensstemmelse med deres respektive konstitutionelle  \r\n\r\n fremgangsmåde. Ratifikations- eller godkendelsesinstrumenterne skal deponeres  \r\n\r\n hos den danske regering, der vil udføre hvervet som depositarregering. </LI>  \r\n\r\n<LI>3) Denne konvention træder i kraft den førstkommende 22. juli efter at  \r\n\r\n samtlige signatarregeringer har deponeret deres ratifikations- eller  \r\n\r\n godkendelsesinstrumenter. </LI>  \r\n\r\n</UL>  \r\n\r\n<P>Hvis imidlertid ikke alle signatarregeringer har ratificeret denne  \r\n\r\n konvention den 1. januar 1968, men dog mindst tre fjerdedele af  \r\n\r\n signatarregeringerne har deponeret deres ratifikations- eller  \r\n\r\n godkendelsesinstrumenter, kan disse sidste regeringer ved en speciel protokol  \r\n\r\n træffe aftale om, på hvilken dato konventionen skal træde i kraft og om andre  \r\n\r\n praktiske spørgsmål i forbindelse hermed. I så fald skal konventionen i  \r\n\r\n forhold til andre signatarregeringer, der på et senere tidspunkt ratificerer  \r\n\r\n eller godkender den, træde i kraft fra datoen for ratifikations- eller  \r\n\r\n godkendelsesinstrumenternes deponering. </P>  \r\n\r\n<UL CLASS=PLAIN-LIST>  \r\n\r\n<LI>4) Efter at denne konvention er trådt i kraft i overensstemmelse med  \r\n\r\n denne artikels stk. 3, kan enhver stats regering anmode om at måtte tiltræde  \r\n\r\n den ved skriftlig henvendelse til den danske regering. Et  \r\n\r\n tiltrædelsesinstrument kan deponeres hos den danske regering, efter at denne  \r\n\r\n har fået meddelelse om, at tre fjerdedele af de stater, der allerede har  \r\n\r\n deponeret deres ratifikations-, godkendelses- eller tiltrædelsesinstrumenter,  \r\n\r\n har godkendt deponeringen. I forhold til en tiltrædende regering skal denne  \r\n\r\n konvention træde i kraft fra datoen for tiltrædelsesinstrumentets deponering.  \r\n\r\n</LI>  \r\n\r\n</UL>  \r\n\r\n<P>Artikel 17 </P>  \r\n\r\n<P>På et hvilket som helst tidspunkt, efter at to år er forløbet fra denne  \r\n\r\n konventions ikrafttræden, kan enhver kontraherende part opsige konventionen  \r\n\r\n ved skriftlig meddelelse til den danske regering. Sådan opsigelse træder i  \r\n\r\n kraft 12 måneder efter datoen for dens modtagelse. </P>  \r\n\r\n<P>Artikel 18 </P>  \r\n\r\n<P>Når denne konvention træder i kraft, skal den, ved depositarregeringens  \r\n\r\n foranstaltning registreres i De forenede Nationers Organisations sekretariat  \r\n\r\n i overensstemmelse med artikel 102 i nævnte organisations pagt. </P>  \r\n\r\n<P>Slutbestemmelse </P>  \r\n\r\n<P>TIL BEKRÆFTELSE HERAF har undertegnede dertil behørigt befuldmægtigede  \r\n\r\n underskrevet denne konvention: </P>  \r\n\r\n<P>UDFÆRDIGET i København den 12. september 1965 på engelsk og fransk, idet  \r\n\r\n begge tekster har samme gyldighed, i et enkelt eksemplar, der skal deponeres  \r\n\r\n i den danske regerings arkiver. Den danske regering skal fremsende bekræftede  \r\n\r\n eksemplarer til samtlige regeringer som har undertegnet eller senere  \r\n\r\n tiltræder konventionen. </P>  \r\n\r\n<P>For Belgiens regering: </P>  \r\n\r\n<P>For Danmarks regering: </P>  \r\n\r\n<P> <I>J. Nørgaard</I>  </P>  \r\n\r\n<P>For Finlands regering: </P>  \r\n\r\n<P>For Frankrigs regering: </P>  \r\n\r\n<P>For Forbundsrepublikken Tysklands regering: </P>  \r\n\r\n<P>For Islands regering: </P>  \r\n\r\n<P> <I>David Olafsson</I>  </P>  \r\n\r\n<P>For Irlands regering: </P>  \r\n\r\n<P> <I>D. P. Waldron</I>  </P>  \r\n\r\n<P> <I>A. E. J. Went</I>  </P>  \r\n\r\n<P>For Italiens regering: </P>  \r\n\r\n<P>For Kongeriget Nederlandenes regering: </P>  \r\n\r\n<P>For Norges regering: </P>  \r\n\r\n<P>For Polens regering: </P>  \r\n\r\n<P> <I>Gasiorowski</I>  </P>  \r\n\r\n<P>For Portugals regering: </P>  \r\n\r\n<P>For Spaniens regering: </P>  \r\n\r\n<P>For Sveriges regering: </P>  \r\n\r\n<P>For De socialistiske Sovjetrepublikkers Unions regering: </P>  \r\n\r\n<P> <I>V. Zaitsev</I>  </P>  \r\n\r\n<P>For Det forenede Kongerige Storbritannien og Nordirlands regering: </P>  \r\n\r\n<P> <I>A. J. Aglen</I>  </P>  \r\n\r\n<P>Konventionen er ratificeret eller godkendt af samtlige signatarmagter. Det  \r\n\r\n sidste godkendelsesinstrument (Italiens) blev deponeret hos den danske  \r\n\r\n regering den 28. december 1967, og i henhold til artikel 16, stk. 8 trådte  \r\n\r\n konventionen herefter i kraft den 22. juli 1968. </P>  \r\n\r\n<P>Forbundsrepublikken Tyskland har ved deponeringen af sit  \r\n\r\n ratifikationsinstrument meddelt, at konventionens bestemmelser også gælder  \r\n\r\n for Land Berlin. </P>  \r\n\r\n<P>Canada har den 22. juli 1968 deponeret sit tiltrædelsesinstrument, efter  \r\n\r\n at samtlige signatarmagter i henhold til artikel 16, stk. 5 forinden havde  \r\n\r\n godkendt deponeringen. Konventionen trådte herefter også for Canadas  \r\n\r\n vedkommende i kraft den 22. juli 1968. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 16. august  \r\n\r\n 1968. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Poul Hartling.</B>  </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "U BEK nr 22 af 02/05/1996",
        "(* 1) Andre landes tiltrædelse: BEK nr. 55 af 15/05/1975"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/1968"
        },
        {
            "displayName": "Accession",
            "displayValue": "L19680009464"
        },
        {
            "displayName": "Entydig dokumentidentifikation",
            "displayValue": "CM030855"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/05/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "16/08/1968"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.41.B.62.c."
        },
        {
            "displayName": "Stikord",
            "displayValue": "Havundersøgelsesrådet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}