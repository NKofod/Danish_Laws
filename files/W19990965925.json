{
    "id": 312,
    "title": "Kendelse fra Pressenævnet i sag nr. 42/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 9659 af 26/05/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Et fagforeningsblad havde bragt kritisk omtale af forholdene p&aring; et  \r\n\r\n hotel. Hotelejeren klagede og &oslash;nskede genm&aelig;le. De oplysninger,  \r\n\r\n der var bragt, var overvejende de citerede personers subjektive opfattelse af  \r\n\r\n forholdene, og klageren havde derfor ikke krav p&aring; et genm&aelig;le. Da  \r\n\r\n klageren var blevet kontaktet af bladet med henblik p&aring; at fremkomme med  \r\n\r\n sin kommentar, men ikke &oslash;nskede at udtale sig, havde bladet ikke  \r\n\r\n tilsidesat god presseskik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 42/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">En kvindelig hotelejer har klaget til Pressen&aelig;vnet  \r\n\r\n over overskriften og en artikel bragt i Fagbladet SID, nr. 12, 9. april 1999,  \r\n\r\n idet hun mener, at god presseskik er tilsidesat. Der er endvidere klaget  \r\n\r\n over, at bladet har afvist at bringe et genm&aelig;le.</P>  \r\n\r\n<P ALIGN=\"JUSTIFY\">Bladets forside viste et billede af en kvinde og  \r\n\r\n f&oslash;lgende tekst:</P>  \r\n\r\n<P ALIGN=\"JUSTIFY\">\" Alberta  Nielsen besvimede efter lang arbejdsweekend  \r\n\r\n p&aring; Kommand&oslash;rg&aring;rden p&aring; R&oslash;m&oslash;, hvor  \r\n\r\n underbetalte medarbejdere knokler, til de segner.</P>  \r\n\r\n<P ALIGN=\"JUSTIFY\">KNOKLEDE TIL HUN <B>FALDT OM</P>  \r\n\r\n</B>  \r\n\r\n<P ALIGN=\"JUSTIFY\">L&aelig;s side 20\".</P>  \r\n\r\n<P ALIGN=\"JUSTIFY\">Samme tekst blev bragt som overskrift til artiklen inde i  \r\n\r\n bladet. Heri hed det bl.a.:</P>  \r\n\r\n<P ALIGN=\"JUSTIFY\">\"Efter fem lange m&aring;neder som ufagl&aelig;rt  \r\n\r\n allround-medhj&aelig;lp hos R&oslash;m&oslash;s turist-dronning, [navn],  \r\n\r\n br&oslash;d SiD'eren <I> Alberta  Nielsen</I> sammen b&aring;de fysisk og  \r\n\r\n psykisk. Totalt udmattet af arbejdet p&aring; feriecentret  \r\n\r\n Kommand&oslash;rg&aring;rden.</P>  \r\n\r\n<P ALIGN=\"JUSTIFY\">- Jeg er ikke bange for at bestille noget, men  \r\n\r\n m&aring;nederne p&aring; Kommand&oslash;rg&aring;rden var lange p&aring; mere  \r\n\r\n end en m&aring;de. I weekenderne skulle jeg arbejde 14 timer om dagen, og da  \r\n\r\n konstant manglede folk, var der aldrig tid til pauser. Det blev ofte  \r\n\r\n kun til et kvarter i l&oslash;bet af et d&oslash;gn, og der var  \r\n\r\n sj&aelig;ldent tid til at spise ordentligt. Stress og panik er simpelthen en  \r\n\r\n konstant del af hverdagen p&aring; Kommand&oslash;rg&aring;rden.</P>  \r\n\r\n<P ALIGN=\"JUSTIFY\">De sidste uger inden  Alberta  Nielsen udmattet  \r\n\r\n m&aring;tte give op, kunne hun hverken spise eller sove. Og efter en lang  \r\n\r\n weekend p&aring; arbejdet besvimede hun, da hun n&aring;ede hjem.</P>  \r\n\r\n<P ALIGN=\"JUSTIFY\">- Min mand fik tilkaldt l&aelig;gen, der konstaterede et  \r\n\r\n voldsomt forh&oslash;jet blodtryk, fort&aelig;ller  Alberta  Nielsen, der 2.  \r\n\r\n marts m&aring;tte langtids-sygemeldes.</P>  \r\n\r\n<B><P ALIGN=\"JUSTIFY\">Skr&aelig;mte ansatte</P>  \r\n\r\n</B>  \r\n\r\n<P ALIGN=\"JUSTIFY\">Der er mange forskellige nationaliteter ansat hos [navn],  \r\n\r\n og f&aelig;lles for de mange ansatte er, at de er rystende angste for hende,  \r\n\r\n fort&aelig;ller  Alberta  Nielsen.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">- Alle var utroligt stressede, og livet hos [navn] var  \r\n\r\n arbejde og sove. Der var ikke plads til nogen form for socialt liv. Efter jeg  \r\n\r\n var besvimet, var jeg sygemeldt en uge, men tog s&aring; tilbage igen. Det  \r\n\r\n varede dog ikke mange dage, fort&aelig;ller  Alberta  Nielsen.</P>  \r\n\r\n<P ALIGN=\"JUSTIFY\">I Syd- og S&oslash;nderjylland er det en kendt sag, at  \r\n\r\n R&oslash;m&oslash;s turist-dronning hader alt, der bare lugter af  \r\n\r\n fagforening. [Navn] er medlem af Kristelig Arbejdsgiverforening og  \r\n\r\n fors&oslash;mmer ingen lejlighed til at fors&oslash;ge at f&aring; sine  \r\n\r\n ansatte til at organisere sig hos de gule   hvis de absolut skal organisere  \r\n\r\n sig.\"</P>  \r\n\r\n<P ALIGN=\"JUSTIFY\">I tilknytning til artiklen blev bragt en ramme med  \r\n\r\n overskriften \"Kommand&oslash;ren\". Heri hed det:</P>  \r\n\r\n<P ALIGN=\"JUSTIFY\">\"Kommand&oslash;rg&aring;rden p&aring; R&oslash;m&oslash;  \r\n\r\n med cirka 80 v&aelig;relser og lejligheder omfatter desuden en stor  \r\n\r\n campingplads   og skal fra denne s&aelig;son ogs&aring; drive det store  \r\n\r\n R&oslash;m&oslash; Sommerland. </P>  \r\n\r\n<P ALIGN=\"JUSTIFY\">De fagforbund, der har tilknytning til omr&aring;derne,  \r\n\r\n har alle haft problemer med arbejdsforholdene for de ansatte.</P>  \r\n\r\n<P ALIGN=\"JUSTIFY\">Restaurations- og Bryggeriarbejder Forbundet (RBF) fik  \r\n\r\n allerede for nogle &aring;r siden frakendt ejeren <I>[navn]</I> retten til at  \r\n\r\n have kokke-elever. Det skete, da en elev p&aring; blot to &aring;r havde haft  \r\n\r\n ikke f&aelig;rre end ni udenlandske kokke som l&aelig;remestre. RBF har i  \r\n\r\n &oslash;vrigt ogs&aring; indledt en unders&oslash;gelse over omfanget af  \r\n\r\n b&oslash;rne-arbejde p&aring; stedet, efter man havde fundet en 13-&aring;rig  \r\n\r\n dreng liggende p&aring; k&oslash;kken-gulvet ved fire-tiden om morgenen. Han  \r\n\r\n havde arbejdet 12-14 timer i tr&aelig;k.</P>  \r\n\r\n<P ALIGN=\"JUSTIFY\">En polsk pige, der er medlem af HK, har netop meldt [navn]  \r\n\r\n til politiet for vold, efter at hun if&oslash;lge anmeldelsen har sl&aring;et  \r\n\r\n hende i baghovedet og sparket hende.</P>  \r\n\r\n<P ALIGN=\"JUSTIFY\">Ogs&aring; SID har siden 1992, hvor [navn] overtog  \r\n\r\n imperiet efter sin mor, haft solide problemer med gr&aelig;dende medlemmer,  \r\n\r\n der var helt k&oslash;rt ned.</P>  \r\n\r\n<P ALIGN=\"JUSTIFY\">Det er blandt andet p&aring; den bag-grund, at en samlet  \r\n\r\n fagbev&aelig;gelse nu har f&aring;et nok og varsler strejker og fysiske  \r\n\r\n blokader hen over sommeren.\"</P>  \r\n\r\n<P ALIGN=\"JUSTIFY\">P&aring; den f&oslash;lgende side blev bragt en artikel  \r\n\r\n med overskriften: \"<B>Hed sommer p&aring; R&oslash;m&oslash;</B>\". Heri hed  \r\n\r\n det bl.a.:</P>  \r\n\r\n<P ALIGN=\"JUSTIFY\">\"SiD og andre lokale fagforeninger har i &aring;revis  \r\n\r\n kr&aelig;vet overenskomst og haft forhandling for at skaffe bedre  \r\n\r\n arbejdsforhold for de ansatte p&aring; Kommand&oslash;rg&aring;rden p&aring;  \r\n\r\n R&oslash;m&oslash;. Men det har hidtil prellet af p&aring; indehaveren  \r\n\r\n<I>[navn]</I>. Men nu er SiD, Tr&aelig;, Industri og Byg, HK og Dansk  \r\n\r\n El-Forbund enige om, at det skal v&aelig;re slut.</P>  \r\n\r\n<P ALIGN=\"JUSTIFY\">- Fra 30. april har vi bedt vore hovedforbund etablere  \r\n\r\n strejke og blokader.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">[Navn] har v&aelig;ret en torn i &oslash;jet p&aring;  \r\n\r\n afdelingen siden 1992. De seneste &aring;r har SiD m&aring;ttet tr&aelig;kke  \r\n\r\n to-tre medlemmer fra arbejdspladsen om &aring;ret, efter de gr&aelig;dende  \r\n\r\n har henvendt sig og fortalt den sammen historie om, at nu kunne de bare ikke  \r\n\r\n holde til det mere.</P>  \r\n\r\n<P ALIGN=\"JUSTIFY\">- Der er ikke orden i noget som helst. Feriepenge,  \r\n\r\n s&oslash;n- og helligdagsbetaling, pensions-indbetaling er ting, vi nu skal  \r\n\r\n til at regne p&aring;, ligesom vi overvejer sager om  \r\n\r\n organisations-forf&oslash;lgelse.</P>  \r\n\r\n<P ALIGN=\"JUSTIFY\">Der er mange eksempler p&aring;, at indehaveren g&aring;r  \r\n\r\n meget vidt for at f&aring; folk til at meld sig ud af en fagforening og ind  \r\n\r\n hos de kristelige, fort&aelig;ller SiD-formanden.</P>  \r\n\r\n<B><P ALIGN=\"JUSTIFY\">Ulovlige udl&aelig;ndinge</P>  \r\n\r\n</B>  \r\n\r\n<P ALIGN=\"JUSTIFY\">- Stedet vrimler med udl&aelig;ndinge, som vi tror  \r\n\r\n opholder sig ulovligt i landet. Sidste &aring;r fik vi nys om, at der var en  \r\n\r\n flok p&aring; ti, og vi indgav politianmeldelse. Da politiet n&aring;ede  \r\n\r\n frem, kunne de kun finde fire. De havde ikke orden i papirerne.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">[Navn] &oslash;nsker ikke at kommentere p&aring;standene  \r\n\r\n om brugen af b&oslash;rn, illegal udenlandsk arbejdskraft og vold mod  \r\n\r\n ansatte. Hun henviser os i stedet til at kontakte hendes  \r\n\r\n arbejdsgiverforening: De kristelige.\"</P>  \r\n\r\n<P ALIGN=\"JUSTIFY\">Klageren har anf&oslash;rt, at hun ikke &oslash;nskede at  \r\n\r\n tale med journalisten, idet hun havde utroligt d&aring;rlige erfaringer med  \r\n\r\n at udtale sig over for ham. Derfor ville hun gerne havde, at journalisten  \r\n\r\n kontaktede hendes arbejdsgiverforening. Bladet har imidlertid ikke henvendt  \r\n\r\n sig der.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at en r&aelig;kke  \r\n\r\n p&aring;stande i artiklerne er meget urimelige, og har n&aelig;rmere  \r\n\r\n anf&oslash;rt, at det ikke er korrekt, at en elev har haft 9 forskellige  \r\n\r\n udenlandske kokke, at hun ikke har sl&aring;et nogen, og at beskrivelsen af  \r\n\r\n  Alberta  Nelsons forhold hos klageren ikke er korrekt.</P>  \r\n\r\n<P ALIGN=\"JUSTIFY\">Klageren har endelig kr&aelig;vet genm&aelig;le i relation  \r\n\r\n til artiklens forkerte oplysninger.</P>  \r\n\r\n<P ALIGN=\"JUSTIFY\">Bladet har afvist klagerens krav p&aring; genm&aelig;le og  \r\n\r\n har anf&oslash;rt, at det som udgangspunkt er en naturlig opgave for  \r\n\r\n fagbev&aelig;gelsens medier at besk&aelig;ftige sig med medlemmernes  \r\n\r\n arbejdsforhold. Herunder ogs&aring;, n&aring;r forholdene betyder, at  \r\n\r\n medlemmerne er udsat for forhold, der givet anledning til kritik.</P>  \r\n\r\n<P ALIGN=\"JUSTIFY\">Bladet vil derfor ikke lade sig st&aelig;kke i sin  \r\n\r\n redaktionelle frihed til at omtale emner og sager, der har v&aelig;sentlighed  \r\n\r\n for organisationen og dens medlemmer.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at de lokale  \r\n\r\n fagforeninger i en &aring;rr&aelig;kke har noteret en r&aelig;kke problemer  \r\n\r\n p&aring; Kommand&oslash;rg&aring;rden, hvilket har givet anledning til flere  \r\n\r\n sager, som er omtalt i s&aring;vel forbundenes fagblade som i den lokale  \r\n\r\n presse. Dette er selvf&oslash;lgelig ubehageligt for klageren.</P>  \r\n\r\n<P ALIGN=\"JUSTIFY\">Bladet har anf&oslash;rt, at journalisten  \r\n\r\n selvf&oslash;lgelig har givet klageren mulighed for at kommentere de  \r\n\r\n kritikpunkter, der blev rejst i artiklerne. Hun blev ogs&aring; tilbudt at  \r\n\r\n f&aring; opl&aelig;st det, hun ville blive citeret for, men det  \r\n\r\n &oslash;nskede hun ikke. At bladet blev opfordret til at kontakte klagerens  \r\n\r\n arbejdsgiverforening kunne man i situationen ikke bruge til noget, idet  \r\n\r\n bladet &oslash;nskede kommentarer fra klageren.</P>  \r\n\r\n<P ALIGN=\"JUSTIFY\">Bladet har vedr&oslash;rende klagerens angivelse af, at  \r\n\r\n der er blevet bragt forkerte oplysninger, fastholdt rigtigheden af disse, og  \r\n\r\n vedr&oslash;rende  Alberta  Nielsen anf&oslash;rt, at man har refereret de  \r\n\r\n oplevelser, hun har haft p&aring; arbejdspladsen. Bladet har i den  \r\n\r\n forbindelse henvist til, at klageren er blevet tilbudt at kommenteret  \r\n\r\n oplysningerne, men at hun ikke har &oslash;nsket dette.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Bo Maltesen, Tage Clausen og  \r\n\r\n Ole Askvig.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at  \r\n\r\n n&aelig;vnet ikke kan foretage bevisf&oslash;relse og derfor navnlig ikke kan  \r\n\r\n tage stilling til, hvorledes forholdene er p&aring; arbejdspladsen.</P>  \r\n\r\n<P ALIGN=\"JUSTIFY\">De oplysninger, klageren &oslash;nsker genm&aelig;le over  \r\n\r\n for, udg&oslash;r overvejende de citerede personers subjektive opfattelse af  \r\n\r\n forholdene. Af denne grund kan Pressen&aelig;vnet tiltr&aelig;de bladets  \r\n\r\n afslag p&aring; at give klageren mulighed for at fremkomme med et  \r\n\r\n genm&aelig;le.</P>  \r\n\r\n<P ALIGN=\"JUSTIFY\">Pressen&aelig;vnet finder i denne sag ikke grundlag for at  \r\n\r\n kritisere, at bladet &oslash;nskede at indhente en personlig kommentar fra  \r\n\r\n klageren.</P>  \r\n\r\n<P ALIGN=\"JUSTIFY\">Da klageren var blevet kontaktet af bladet med henblik  \r\n\r\n p&aring; at fremkomme med sin kommentar til de bragte p&aring;stande, men  \r\n\r\n ikke &oslash;nskede at udtale sig, finder Pressen&aelig;vnet herefter, at  \r\n\r\n bladet ikke har tilsidesat god presseskik. </P>  \r\n\r\n<P ALIGN=\"JUSTIFY\">Afsagt den 26. maj 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/1999"
        },
        {
            "displayName": "Accession",
            "displayValue": "W19990965925"
        },
        {
            "displayName": "Entydig dokumentidentifikation",
            "displayValue": "AA000439"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9659"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "26/05/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "42/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}