{
    "id": 36966,
    "title": "Hobby - fradrag for musikervirksomhed - personlig indkomst. (1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18418 af 25/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En revisor, der drev selvstændig virksomhed som sådan, var medlem af  \r\n\r\n en musikergruppe. Gruppen deltog kun i få arrangementer og havde derfor kun  \r\n\r\n beskedne indtægter. Der var enighed om, at musikervirksomheden var hobby, og  \r\n\r\n indtægterne herved måtte anses for personlig virksomhed, jf.  \r\n\r\n statsskattelovens § 4 og personskattelovens § 3, stk. 1. Udgifterne ved  \r\n\r\n hobbyvirksomheden kunne fradrages, så vidt indtægterne rakte, og uden  \r\n\r\n anvendelse af begrænsningsreglen i ligningslovens § 9, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hobby - fradrag for musikervirksomhed -  \r\n\r\n personlig indkomst. (1) </H1>  \r\n\r\n<P></P>  \r\n\r\n<P>Statsautoriseret revisor A klagede for indkomståret 1988 over, at de  \r\n\r\n stedlige skattemyndigheder havde nægtet ham et fradrag på 3.138 kr. for  \r\n\r\n udgifter i forbindelse med hobbyvirksomhed. De stedlige skattemyndigheder  \r\n\r\n havde anset indkomsten ved hobbyvirksomhed for A-indkomst og følgelig  \r\n\r\n reduceret de fradrag, der havde knyttet sig hertil med bundfradraget på 3.200  \r\n\r\n kr. i overensstemmelse med ligningslovens § 9, stk. 1. </P>  \r\n\r\n<P>Det var oplyst, at klageren, der drev selvstændig erhvervsvirksomhed som  \r\n\r\n statsautoriseret revisor, igennem de sidste 15 år i varierende omfang havde  \r\n\r\n haft indtægt som musiker i et eller flere orkestre. </P>  \r\n\r\n<P>Såvel klageren som skattemyndighederne havde fundet, at klagerens  \r\n\r\n musikervirksomhed var hobbyvirksomhed med de deraf følgende begrænsninger i  \r\n\r\n skattemæssig henseende, herunder manglende mulighed for underskudsfremførsel.  \r\n\r\n</P>  \r\n\r\n<P>Det var endvidere oplyst, at musikgruppen bestod af 5 personer, og at  \r\n\r\n klageren igennem mange år havde kvitteret for modtagelse af hele orkestrets  \r\n\r\n honorar. I konsekvens heraf havde han ved udarbejdelse af selvangivelsen  \r\n\r\n medtaget modtagne honorarer som indtægt og betragtet dels de øvrige medlemmer  \r\n\r\n af orkestrets andel af honorarerne, dels udgifter i forbindelsen med  \r\n\r\n erhvervelse af indtægten som fradrag. </P>  \r\n\r\n<P>Orkestrets årlige bruttoindtægt havde svinget imellem 2.000 kr. og 15.000  \r\n\r\n kr., som skulle dække udgifter til bl.a. transport (leje af bil), leje af  \r\n\r\n lysanlæg, fortæring og udgivelse af demobånd. Eventuelt resterende honorar  \r\n\r\n blev fordelt mellem gruppens medlemmer, og den enkelte fratrak sine egne  \r\n\r\n udgifter til småanskaffelser og transport samt afskrivninger og  \r\n\r\n vedligeholdelse af instrumenter. </P>  \r\n\r\n<P>For 1988 havde bruttoindtægten udgjort 15.690 kr. og nettoindtægten til  \r\n\r\n fordeling 9.709 kr., hvoraf klagerens andel havde udgjort 20% eller 3.138 kr.  \r\n\r\n Klageren havde samtidig haft et individuelt fradrag i forbindelse med  \r\n\r\n hobbyvirksomheden på samme beløb, og dette havde han fratrukket i  \r\n\r\n hobbyindtægten. </P>  \r\n\r\n<P>De stedlige skattemyndigheder havde til støtte for skatteansættelsen  \r\n\r\n anført, at indtægt fra musikervirksomhed ikke var anset for selvstændig  \r\n\r\n erhvervsvirksomhed, da der var tale om hobby. Udgifterne i forbindelse hermed  \r\n\r\n kunne derfor alene fradrages som ligningsmæssige fradrag med den følge, at  \r\n\r\n fradragene reduceredes i overensstemmelse med bestemmelsen i ligningslovens §  \r\n\r\n 9, stk. 1. De stedlige skattemyndigheder havde henvist til punkt 30 i  \r\n\r\n Skattedepartementets cirkulære nr. 21 af 9. december 1986 om  \r\n\r\n virksomhedsskatteloven, hvoraf det fremgik, at selvstændig erhvervsvirksomhed  \r\n\r\n normalt var kendetegnet ved, at der for egen regning og risiko udøvedes en  \r\n\r\n virksomhed af økonomisk karakter og med det formål at indvinde økonomisk  \r\n\r\n udbytte. Herudover havde de stedlige skattemyndigheder henvist til cirkulære  \r\n\r\n nr. 116 af 5. oktober 1988 om afgrænsning mellem lønmodtagere og selvstændige  \r\n\r\n erhvervsdrivende og til bemærkningerne til § 1 i lovforslag nr. L 107 til  \r\n\r\n virksomhedsskatteloven. </P>  \r\n\r\n<P>Klageren påstod over for Landsskatteretten fradrag i overensstemmelse med  \r\n\r\n reglerne om selvstændig erhvervsvirksomhed, således at fradraget skulle gives  \r\n\r\n i den personlige indkomst og uden bundfradraget, jf. ligningslovens § 9. Til  \r\n\r\n støtte for påstanden henviste klageren til ligningsvejledningen 1989 afsnit C  \r\n\r\n 1.1, hvor det anførtes, at overskud ved hobbyvirksomhed skulle medregnes ved  \r\n\r\n indkomstopgørelsen som personlig indkomst, og at der ved opgørelsen af  \r\n\r\n overskuddet, hvilket vil sige nettoindkomsten, kun kunne fratrækkes de  \r\n\r\n omkostninger, der var forbundet med opnåelsen af indkomsten. Endelig anførte  \r\n\r\n klageren, at skattemyndighederne havde betragtet hans virksomhed som musiker  \r\n\r\n som hobbyvirksomhed, men at reglerne om ligningsmæssige fradrag knyttede sig  \r\n\r\n til lønmodtagervirksomhed, hvilket ikke harmonerede. </P>  \r\n\r\n<P>Landsskatteretten bemærkede, at det er kendetegnet ved hobbyvirksomhed, at  \r\n\r\n virksomheden ikke drives erhvervsmæssigt, og at der ikke er rimelig udsigt  \r\n\r\n til, at virksomheden i det lange løb vil afkaste et overskud. Når hensås til  \r\n\r\n oplysningerne i nærværende sag om dels den ringe bruttoindkomst og dels det  \r\n\r\n endnu ringere overskud samt de ganske få arrangementer årligt, var retten  \r\n\r\n enig med de stedlige skattemyndigheder og klageren i, at der var tale om  \r\n\r\n hobbyvirksomhed. </P>  \r\n\r\n<P>Landsskatteretten bemærkede endvidere, at praksis vedrørende  \r\n\r\n hobbyvirksomhed er således, at der ud fra en konneksitetsbetragtning tillades  \r\n\r\n fradrag for udgifter i forbindelse med den indtægtsgivende hobbyvirksomhed  \r\n\r\n inden for samme år i det omfang, indtægten ved hobbyvirksomheden kan strække  \r\n\r\n til. Det følge af statsskattelovens § 4 og personskattelovens § 3, stk. 1,  \r\n\r\n der afgrænser personlig indkomst negativt, at indtægter ved hobbyvirksomhed  \r\n\r\n er personlig indkomst. Et eventuelt underskud i forbindelse med  \r\n\r\n hobbyvirksomhed betragtes som privatforbrug, der ikke er fradragsberettiget.  \r\n\r\n Når hensås til de anskaffelser, klageren havde foretaget, de løse  \r\n\r\n arrangementer, afregningsformen, indtjeningens usikkerhed og udgifternes  \r\n\r\n karakter, fandt retten, at klageren ikke i den heromhandlede henseende kunne  \r\n\r\n betragtes som lønmodtager. Begrænsningsreglen i ligningslovens § 9 fandtes  \r\n\r\n således ikke anvendelig på klagerens udgifter vedrørende hobbyvirksomhed, og  \r\n\r\n fradraget måtte foretages i den personlige indkomst, jf. personskattelovens §  \r\n\r\n 3, stk. 2, nr. 1. Klagerens fradrag blev herefter godkendt. </P>  \r\n\r\n<P>LV 1991, C 4.2.4. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 3, side 89."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911841825"
        },
        {
            "displayName": "Entydig dokumentidentifikation",
            "displayValue": "CA004901"
        },
        {
            "displayName": "Dato for indlæggelse",
            "displayValue": "28/09/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18418"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "25/11/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 630-8852-00046."
        },
        {
            "displayName": "Stikord",
            "displayValue": "HOBBY"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}