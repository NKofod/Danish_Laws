{
    "id": 132678,
    "title": "Skrivelse om ændring af vejledning om uddannelsesydelse",
    "documentTypeId": "200",
    "isSagsforlobPeriodValid": true,
    "shortName": "SKR nr 52 af 25/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning om uddannelsesydelse</p>\n      <p class=\"CParagraftekst\">I vejledning nr. 58 af 7. juli 2009 om uddannelsesydelse foretages følgende ændringer:</p>\n      <p class=\"Aendringspunkt\"><span class=\"Bold\">1.</span> Afsnittet <span class=\"Italic\">Klage over a-kassernes og direktoratets afgørelser</span> i vejledningen <span class=\"Italic\">Til § 1, stk. 2</span> erstattes af følgende:</p>\n      <p class=\"Paragraftekst\"><span class=\"Italic\">»Til § 2</span></p>\n      <p class=\"Paragraftekst\">De almindelige regler for a-kassernes sagsbehandling, vejledning af medlemmer og tidspunkt og måde for udbetaling af ydelser finder anvendelse i forbindelse med afgørelser om og udbetaling af uddannelsesydelse.</p>\n      <p class=\"Paragraftekst\">Det betyder, at reglerne i § 65 a i lov om arbejdsløshedsforsikring m.v. og arbejdsdirektoratets bekendtgørelse om kravene til arbejdsløshedskassernes sagsbehandling og afgørelser finder anvendelse i sager om uddannelsesydelse.</p>\n      <p class=\"Paragraftekst\">Det følger bl.a. af disse regler, at a-kassen skal høre et medlem, hvis medlemmet ikke er bekendt med, at a-kassen er i besiddelse af eller vil benytte bestemte oplysninger, som er til ugunst for medlemmet, og som vil indgå i a-kassens oplysningsgrundlag i en afgørelse om medlemmets ret til ydelse. Hvis der udbetales ydelser til medlemmet på tidspunktet for høringen, skal a-kassen fortsætte med at udbetale disse, indtil der træffes en afgørelse, som er meddelt medlemmet. Ydelserne skal udbetales med forbehold for, at medlemmet har ret til dem.</p>\n      <p class=\"Paragraftekst\">Efter disse regler skal a-kassen endvidere oplyse medlemmet om, at der udbetales uddannelsesydelse med forbehold, og at ydelsen med eventuelle renter skal betales tilbage, hvis der træffes afgørelse om, at medlemmet ikke har haft ret til ydelserne. Da reglerne om tilbagebetaling og renter af uddannelsesydelse fremgår af bekendtgørelsen om uddannelsesydelse, skal a-kassen henvise til reglerne herom i denne bekendtgørelse.</p>\n      <p class=\"Paragraftekst\"><span class=\"Italic\">Særligt om klage over a-kassernes og direktoratets afgørelser</span></p>\n      <p class=\"Paragraftekst\">Klage over a-kassernes og direktoratets afgørelser efter denne bekendtgørelse, herunder om tildeling, beregning og udbetaling af ydelser, studieaktivitet og tilbagebetaling af uddannelsesydelse, sker efter reglerne i lov om arbejdsløshedsforsikring m.v., medmindre andet udtrykkelig er fastsat i bekendtgørelsen.«</p>\n      <p class=\"Aendringspunkt\"><span class=\"Bold\">2.</span> Vejledningen <span class=\"Italic\">Til §§ 9, 13, 15</span> og <span class=\"Italic\">16</span> erstattes af følgende:</p>\n      <p class=\"Paragraftekst\"><span class=\"Italic\">»Til §§ 9, 13, 15, 16, 20 og 21</span></p>\n      <p class=\"Paragraftekst\"><span class=\"Italic\">Ret til uddannelsesydelse</span></p>\n      <p class=\"Paragraftekst\">Et medlem har ikke ret til uddannelsesydelse, hvis</p>\n      <p>\n        <p class=\"Liste1\"><span class=\"Liste1Nr\" id=\"\">–</span> medlemmet ikke deltager aktivt i uddannelsen,</p>\n        <p class=\"Liste1\"><span class=\"Liste1Nr\" id=\"\">–</span> medlemmet afbryder uddannelsen,</p>\n        <p class=\"Liste1\"><span class=\"Liste1Nr\" id=\"\">–</span> betingelserne for uddannelsesydelse i øvrigt ikke længere er opfyldt,</p>\n        <p class=\"Liste1\"><span class=\"Liste1Nr\" id=\"\">–</span> medlemmet er fraværende ud over 14 dage på grund af sygdom, barsel eller lignende, eller</p>\n        <p class=\"Liste1\"><span class=\"Liste1Nr\" id=\"\">–</span> medlemmet bevidst unddrager sig strafforfølgning eller straffuldbyrdelse her i landet.</p>\n      </p>\n      <p class=\"Paragraftekst\">Er et medlem fraværende fra uddannelsen på grund af sygdom, barsel eller lignende, bortfalder retten til uddannelsesydelse efter udgangen af den anden kalenderuge efter udgangen af den uge, hvor fraværet begynder. I de øvrige tilfælde bortfalder retten til uddannelsesydelse efter udgangen af den kalenderuge, hvor det konstateres, at man ikke længere deltager aktivt i uddannelsen, hvor man afbryder uddannelsen, eller betingelserne for uddannelsesydelse i øvrigt ikke længere er opfyldt.</p>\n      <p class=\"Paragraftekst\">Genoptager man uddannelsen inden for et år efter at have haft afbrudt den på grund af sygdom eller lignende, kan udbetalingen af uddannelsesydelse genoptages. Det kan man søge om ved henvendelse til a-kassen.</p>\n      <p class=\"Paragraftekst\">I de tilfælde, hvor a-kassen modtager oplysninger om, at betingelserne for ret til uddannelsesydelse ikke er opfyldt, skal a-kassen træffe afgørelse om ret til uddannelsesydelse efter §§ 20 og 21.</p>\n      <p class=\"Paragraftekst\">A-kassen skal forud for afgørelsen i nødvendigt omfang hører medlemmet efter § 65 a i lov om arbejdsløshedsforsikring m.v. og arbejdsdirektoratets bekendtgørelse om et medlems rettigheder og pligter og om kravene til arbejdsløshedskassernes sagsbehandling og afgørelser. Der henvises til vejledningen til § 2.«</p>\n      <p class=\"Aendringspunkt\"><span class=\"Bold\">3.</span> I vejledningen <span class=\"Italic\">Til §§ 17</span> og <span class=\"Italic\">18</span> indsættes som nyt pkt. efter 1. punktum følgende:</p>\n      <p class=\"Aendringspunkt\">»Det samme gælder, hvis medlemmet har fået udbetalt uddannelsesydelse med forbehold.«</p>\n      <p class=\"Aendringspunkt\"><span class=\"Bold\">4.</span> I vejledningen <span class=\"Italic\">Til § 19</span> erstattes 3-5 pkt. med følgende:</p>\n      <p class=\"Aendringspunkt\">»Uddannelsesstedet sender blanketten til a-kassen. Blanketten kan findes på Arbejdsdirektoratets hjemmeside, <span class=\"Underline\">www.adir.dk</span>. A-kassen skal underrette jobcenteret, hvis udbetalingen ophører.«</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 25. juni 2010</P><P CLASS=SIGN1 ALIGN=\"CENTER\">Vibeke Dalbro</P><P CLASS=SIGN2 ALIGN=\"RIGHT\">/ Annette Schrum</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "C20100005254"
        },
        {
            "displayName": "Entydig dokumentidentifikation",
            "displayValue": "BE004248"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "30/06/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/06/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0010195"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}