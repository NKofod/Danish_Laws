{
    "id": 47106,
    "title": "Vejledning om autorisation af tandlæger, der er uddannet i udlandet ",
    "documentTypeId": "180",
    "isSagsforlobPeriodValid": false,
    "shortName": "VEJ nr 130 af 22/07/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om autorisation af tandlæger, der er  \r\n\r\n uddannet i udlandet </H1>  \r\n\r\n<P></P>  \r\n\r\n<BR>  \r\n\r\n<B>VEJLEDNING OM AUTORISATION AF TANDLÆGER, DER ER UDDANNET I UDLANDET.</B>  \r\n\r\n<P>(Til udlændingemyndigheder, sygesikrings- og sygehusmyndigheder m.fl. </P>  \r\n\r\n<P> 1. Indledning </P>  \r\n\r\n<P>De følgende regler gælder for autorisation af personer med udenlandsk  \r\n\r\n tandlægeuddannelse, der ønsker at udøve tandlægevirksomhed i Danmark. </P>  \r\n\r\n<P>Det fremgår af tandlægeloven (Lov nr. 276 af 26. maj 1976), at man kun har  \r\n\r\n ret til at betegne sig som tandlæge og udøve virksomhed som tandlæge, hvis  \r\n\r\n man har fået dansk autorisation som tandlæge. </P>  \r\n\r\n<P>Personer med tandlægeuddannelse fra udlandet skal derfor have en dansk  \r\n\r\n autorisation for at kunne arbejde som tandlæge i Danmark, herunder i Grønland  \r\n\r\n og på Færøerne. Autorisation udstedes af Sundhedsstyrelsen, Amaliegade 13,  \r\n\r\n Postboks 2020, 1012 København K, som undersøger, om uddannelseskrav og andre  \r\n\r\n betingelser for autorisation er opfyldte. Ansøgning om autorisation skal  \r\n\r\n derfor stiles til Sundhedsstyrelsen. </P>  \r\n\r\n<P>Ansøgningen skal være skriftlig. Der anvendes ikke særligt  \r\n\r\n ansøgningsskema. Sundhedsstyrelsen skal modtage de nødvendige dokumenter i  \r\n\r\n original eller bekræftet kopi. Det sidste betyder, at overensstemmelse mellem  \r\n\r\n original og kopi er bekræftet af en dansk ambassade/konsulat eller en  \r\n\r\n offentlig myndighed i ansøgerens hjemland eller af uddannelseslandets  \r\n\r\n ambassade/konsulat eller en offentlig myndighed i Danmark. </P>  \r\n\r\n<P>Der stilles iøvrigt forskellige krav til dokumentation, afhængig af i  \r\n\r\n hvilket land ansøgeren er statsborger, og hvor uddannelsen er gennemført.  \r\n\r\n</P>  \r\n\r\n<P>Autorisation som tandlæge i de nordiske lande og uddannelse som tandlæge i  \r\n\r\n EF-staterne er gensidigt anerkendte. Det samme gælder for  \r\n\r\n specialtandlægeuddannelser, såfremt specialet eksisterer i det land, hvor der  \r\n\r\n søges. Der er anerkendt to tandlægespecialer i Danmark, nemlig  \r\n\r\n hospitalsodontologi (tand-, mund- og kæbekirugi) og ortodonti  \r\n\r\n (tandregulering). Tandlægeuddannelser fra andre lande bliver vurderet  \r\n\r\n individuelt. </P>  \r\n\r\n<P>Derfor opdeles ansøgerne i tre grupper, og vejledningen er delt op i  \r\n\r\n afsnit, hvor hvert afsnit beskriver, hvilke krav der stilles til hver af de  \r\n\r\n tre grupper af ansøgere. </P>  \r\n\r\n<P> 2. Nordiske statsborgere, der er omfattet af overenskomst om  \r\n\r\n fællesnordisk arbejdsmarked for bl.a. tandlæger. </P>  \r\n\r\n<P> 2.1.1. Autorisation som tandlæge (ubegrænset) udstedes af  \r\n\r\n Sundhedsstyrelsen til ansøgere, </P>  \r\n\r\n<P CLASS=PUNKT> <B>1.</B> der har bestået tandlægeeksamen i Norge, Island,  \r\n\r\n Sverige eller Finland </P>  \r\n\r\n<P CLASS=PUNKT> <B>2.</B> der har bestået prøve i medicinsk, odontologisk  \r\n\r\n lovgivning og forordningslære ved en dansk tandlægehøjskole, </P>  \r\n\r\n<P CLASS=PUNKT> <B>3.</B> og der har et tilfredsstillende kendskab til dansk,  \r\n\r\n norsk eller svensk. </P>  \r\n\r\n<P> 2.2.2. Begrænset autorisation kan udstedes til ansøgere, uden at disse  \r\n\r\n opfylder pkt. 2 ovenfor, såfremt de har fået tilsagn om en bestemt stilling  \r\n\r\n hos en autoriseret tandlæge. En sådan begrænset autorisation udstedes  \r\n\r\n maksimalt for 6 måneder. Der vil dog i særlige tilfælde være mulighed for  \r\n\r\n forlængelse i yderligere 6 måneder. Det kræves herefter, at ansøgeren  \r\n\r\n opfylder betingelserne for ubegrænset autorisation. </P>  \r\n\r\n<P>Begrænset autorisation udstedes kun i forbindelse med ansættelse i  \r\n\r\n underordnede stillinger. </P>  \r\n\r\n<P> 2.2. Tilladelse til at betegne sig som specialtandlæge udstedes af  \r\n\r\n Sundhedsstyrelsen til tandlæger, der i Finland, Norge, Sverige eller Island  \r\n\r\n har fået tilladelse til at betegne sig som specialtandlæge. Det er en  \r\n\r\n forudsætning, at tandlægen har ubegrænset autorisation i Danmark, og at det  \r\n\r\n pågældende område er anerkendt som speciale i Danmark. </P>  \r\n\r\n<P> 3. EF-statsborgere, der er omfattet af de Europæiske Fællesskabers  \r\n\r\n Direktiver 78/686/EØF og 78/687/EØF, jf. Indenrigsministeriets bekendtgørelse  \r\n\r\n nr. 33 af 25. januar 1980. </P>  \r\n\r\n<P> 3.1.1. Autorisation som tandlæge (ubegrænset) udstedes af  \r\n\r\n Sundhedsstyrelsen til ansøgere, der er i besiddelse af et af de certificater,  \r\n\r\n der er nævnt i Direktiv 78/686/EØF. </P>  \r\n\r\n<P>Ansøgere, der har aflagt afsluttende eksamen eller er påbegyndt  \r\n\r\n uddannelsen før direktivet er gennemført i hjemlandet, skal fremlægge  \r\n\r\n attestation for, enten at uddannelsen opfylder kravene i Direktiv 78/687/EØF,  \r\n\r\n eller at han/hun faktisk og retmæssigt har udøvet virksomhed som tandlæge i  \r\n\r\n mindst 3 på hinanden følgende år ud af de 5 år, der er gået forud for  \r\n\r\n ansøgningstidspunktet. </P>  \r\n\r\n<P> 3.2. Tilladelse til at betegne sig som specialtandlæge udstedes af  \r\n\r\n Sundhedsstyrelsen, såfremt tandlægen har fået ubegrænset autorisation som  \r\n\r\n tandlæge i Danmark og er anerkendt som specialtandlæge i ortodonti eller  \r\n\r\n hospitalsodontologi i en anden EF-stat. </P>  \r\n\r\n<P>Hvis certifikatet for specialtandlægeuddannelsen er udstedt, eller  \r\n\r\n uddannelsen er påbegyndt, før direktivet er gennemført i hjemlandet, skal  \r\n\r\n ansøgeren fremlægge attestation for, at uddannelsen opfylder kravene i  \r\n\r\n Direktiv 78/687/EØF, eller at han/hun har udøvet virksomhed som  \r\n\r\n specialtandlæge i det dobbelte af det tidsrum, der svarer til forskellen  \r\n\r\n mellem den faktiske gennemgående uddannelse og direktivets krav. </P>  \r\n\r\n<P> 3.3. Ansøgere skal dokumentere at have ret til at udøve virksomhed som  \r\n\r\n tandlæge i hjemlandet. Der skal foreligge en erklæring herom fra EF  \r\n\r\n informationskontoret i hjemlandet. </P>  \r\n\r\n<P> 4. Ansøgere, der ikke er omfattet af de særlige regler for nordiske  \r\n\r\n statsborgere og EF-statsborgere. </P>  \r\n\r\n<P> 4.1.1. Autorisation (ubegrænset) udstedes af Sundhedsstyrelsen til  \r\n\r\n ansøgere, </P>  \r\n\r\n<P CLASS=PUNKT> <B>1.</B> der har uddannelse, der kan ligestilles med den  \r\n\r\n danske uddannelse </P>  \r\n\r\n<P CLASS=PUNKT> <B>2.</B> der har bestået en prøve ved en dansk  \r\n\r\n tandlægehøjskole i medicinsk, odontologisk lovgivning og forordningslære,  \r\n\r\n</P>  \r\n\r\n<P CLASS=PUNKT> <B>3.</B> der kan dokumentere sprogkundskaber i dansk  \r\n\r\n svarende til det niveau, der kræves ved Studieskolens prøver i dansk for ud~  \r\n\r\n lændinge, Danskprøve 2. </P>  \r\n\r\n<P CLASS=PUNKT> <B>4.</B> og der har særlig tilknytning til Danmark, det vil  \r\n\r\n sige </P>  \r\n\r\n<P>- personer, der er danske statsborgere </P>  \r\n\r\n<P>- personer, der har varig opholds- og arbejdstilladelse i Danmark, og </P>  \r\n\r\n<P>- personer, der har flygtningestatus i Danmark. </P>  \r\n\r\n<P> 4.1.2. Begrænset autorisation udstedes af Sundhedsstyrelsen til ansøgere  \r\n\r\n med udenlandsk uddannelse og med særlig tilknytning til Danmark, jf. pkt.  \r\n\r\n 4.1.1. </P>  \r\n\r\n<P>Den begrænsede autorisation gives på følgende betingelser og med følgende  \r\n\r\n begrænsninger: </P>  \r\n\r\n<P CLASS=PUNKT> <B>1.</B> At ansøgeren har gennemgået en uddannelse, der kan  \r\n\r\n ligestilles med en dansk uddannelse. Dette vurderes af Sundhedsstyrelsen i  \r\n\r\n samråd med Tandlægehøjskolen i København eller Tandlægehøjskolen i Århus.  \r\n\r\n</P>  \r\n\r\n<P CLASS=PUNKT> <B>2.</B> At ansøgeren kan dokumentere, at han/hun har fået  \r\n\r\n tilsagn om en stilling hos en autoriseret tandlæge. </P>  \r\n\r\n<P CLASS=PUNKT> <B>3.</B> At ansøgeren kan dokumentere det for den konkrete  \r\n\r\n stilling nød~ vendige kendskab til det danske sprog. Dette vurderes som ud~  \r\n\r\n gangspunkt af ansættelsesstedet. </P>  \r\n\r\n<P>For ansøgere uden særlig tilknytning til Danmark, jf. ovenfor, kan  \r\n\r\n Sundhedsstyrelsen udstede begrænset autorisation efter ovenstående regler,  \r\n\r\n såfremt ansøgeren kan dokumentere opholds- og arbejdstilladelse i Danmark.  \r\n\r\n</P>  \r\n\r\n<P>Den begrænsede autorisation gælder kun den stilling, som ansøgeren har  \r\n\r\n fået tilsagn om i forbindelse med ansøgningen. Ved nyansættelse, evt. i samme  \r\n\r\n stilling, skal der igen søges om begrænset autorisation. </P>  \r\n\r\n<P>Begrænset autorisation udstedes kun i forbindelse med ansættelse i  \r\n\r\n underordnede stillinger. Begrænset autorisation udstedes maksimalt for 1 år.  \r\n\r\n Der vil dog i særlige tilfælde være mulighed for forlængelse i yderligere 1  \r\n\r\n år. Det kræves herefter, at ansøgeren opfylder betingelserne for ubegrænset  \r\n\r\n autorisation. </P>  \r\n\r\n<P> 4.2. Tilladelse til at betegne sig som specialtandlæge udstedes af  \r\n\r\n Sundhedsstyrelsen, såfremt tandlægen har fået ubegrænset autorisation som  \r\n\r\n tandlæge i Danmark og har gennemført en uddannelse, der svarer til den  \r\n\r\n uddannelse, der kræves af danske tandlæger for at opnå  \r\n\r\n specialtandlægeanerkendelse. </P>  \r\n\r\n<P>Ansættelser i udlandet kan indgå i det godkendte uddannelsesforløb. Disse  \r\n\r\n ansættelser skal være godkendt af Sundhedsstyrelsen. </P>  \r\n\r\n<P> 4.3. Ansøgere skal have følgende dokumentation. </P>  \r\n\r\n<P>Bevis for gennemgået tandlægeuddannelse, samt dokumentation for  \r\n\r\n uddannelsens indhold. Sammen med beviset skal foreligge en oversættelse til  \r\n\r\n dansk eller engelsk. Oversættelsen skal være udført af den  \r\n\r\n uddannelsesinstitution eller myndighed, der har udstedt beviset eller af en  \r\n\r\n autoriseret translatør eller af en repræsentant for dansk ambassade eller  \r\n\r\n konsulat. </P>  \r\n\r\n<P> 4.4. Ansøgere, hvis udenlandske tandlægeuddannelse ikke kan ligestilles  \r\n\r\n med en dansk tandlægeuddannelse, skal henvende sig til Tandlægehøjskolen i  \r\n\r\n København eller Århus for at få vejledning om mulighederne for at søge  \r\n\r\n optagelse på tandlægestudiet. </P>  \r\n\r\n<P>Såfremt tandlægehøjskolerne tilbyder post-graduate kurser til tandlæger,  \r\n\r\n hvis uddannelse ikke ækvivalerer med en dansk tandlægeuddannelse, kan  \r\n\r\n Sundhedsstyrelsen give tilladelse til, at de pågældende arbejder som kliniske  \r\n\r\n assistenter, såfremt tandlægehøjskolerne påtager sig ansvaret for de  \r\n\r\n pågældendes virksomhedsudøvelse. Tilladelsen vil blive begrænset til at gælde  \r\n\r\n den konkrete kursusperiode. </P>  \r\n\r\n<P> 5. Afsluttende bemærkninger. </P>  \r\n\r\n<P> 5.1 De i det foregående nævnte autorisationer er i alle tilfælde  \r\n\r\n betingede af, at der ikke hos ansøgeren foreligger omstændigheder, som nævnt  \r\n\r\n i tandlægelovens § 2, stk. 2 (legemlig eller sjælelig mangel eller udvist  \r\n\r\n grov uduelighed). </P>  \r\n\r\n<P> 5.2. Nærmere oplysninger om udstedelse af tandlægeautorisationer på  \r\n\r\n baggrund af udenlandske uddannelser kan fås ved henvendelse til  \r\n\r\n Sundhedsstyrelsen, 2. afd., tlf. 33 91 16 01. Sundhedsstyrelsens 2. afd.  \r\n\r\n fungerer endvidere som EF-informationskontor i henhold til EF-direktiverne  \r\n\r\n for tandlægeuddannelsen. </P>  \r\n\r\n<P> 5.3. Sundhedsstyrelsen kan ikke være behjælpelig med at skaffe arbejde  \r\n\r\n som tandlæge. Ledige stillinger som tandlæge annonceres i Tandlægebladet, der  \r\n\r\n udgives af Dansk Tandlægeforening, Amaliegade 17, 1004 København K, tlf. 33  \r\n\r\n 15 77 11, eller i Tandlægernes Nye Tidsskrift, der udgives af Tandlægernes  \r\n\r\n Nye Landsforening, Store Strandstræde 21, 2., 1255 København K, tlf. 33 14 00  \r\n\r\n 65. </P>  \r\n\r\n<P> 5.4. Vejledningen er gældende fra 1. september 1991,  \r\n\r\n Indenrigsministeriets cirkulære nr. 140 af 11. juni 1970 bortfalder samtidig.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsstyrelsen, den 22. juli 1991  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Palle Juul-Jensen </P>  \r\n\r\n<P CLASS=MINISTER ALIGN=RIGHT>/Lene Skak-Iversen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/08/1991"
        },
        {
            "displayName": "Accession",
            "displayValue": "C19910013060"
        },
        {
            "displayName": "Entydig dokumentidentifikation",
            "displayValue": "CM005875"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "22/07/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen 2. afd. j.nr. 1430-38-1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}