{
    "id": 37314,
    "title": "Afgrænsning af løn- og arbejdsforhold i begrebet erhvervsvirksomhed (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 10002 af 27/06/1962",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Foreningen til beskyttelse af videnskabeligt arbejde (nu Akademikernes  \r\n\r\n Centralorganisation) fandt, at de af foreningen fastsatte regler om  \r\n\r\n minimumhonorarer og -takster for forskellige typer videnskabeligt arbejde var  \r\n\r\n undtaget fra monopolloven, da der var tale om løn og arbejdsforhold. Dette  \r\n\r\n synspunkt blev ikke imødekommet, da taksterne antagelig blev anvendt af en  \r\n\r\n betydelig større kreds end foreningens medlemmer og således nærmere kunne  \r\n\r\n sammenlignes med andre liberale erhvervs takstfastsættelser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgrænsning af løn- og arbejdsforhold i begrebet  \r\n\r\n erhvervsvirksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>Foreningen til Beskyttelse af videnskabeligt Arbejde, hvis formål er  \r\n\r\n &#187;at opnå rimelige lønninger og honorarer for udførelse af videnskabeligt  \r\n\r\n arbejde&#171; og som er registreret under register nr. 1923, har anmodet om  \r\n\r\n at måtte blive slettet af monopoltilsynets register subsidiært om godkendelse  \r\n\r\n af forhøjelse af visse af foreningens takster med 1/6 svarende til den pr. 1.  \r\n\r\n april 1962 for foreningens tjenestemandsansatte medlemmer opnåede  \r\n\r\n lønfremgang. De gældende takster er fastsat med virkning fra april 1959. </P>  \r\n\r\n<P>Honorartaksterne angår: </P>  \r\n\r\n<P>I. Videnskabelige og populærvidenskabelige værker. </P>  \r\n\r\n<P>II. Vejledende regler vedrørende redaktionsarbejde. </P>  \r\n\r\n<P>III. Minimumsregler vedrørende medlemmernes videnskabelige og  \r\n\r\n populærvidenskabelige bidrag til tidsskrifter. </P>  \r\n\r\n<P>IV. Minimumsregler for betalte videnskabelige eller populærvidenskabelige  \r\n\r\n foredrag. </P>  \r\n\r\n<P>V. Oversættelser. </P>  \r\n\r\n<P>VI. Timeløn. </P>  \r\n\r\n<P>VII. Undervisning. </P>  \r\n\r\n<P>VIII. Omvisninger på museer, samlinger og lignende. </P>  \r\n\r\n<P>For så vidt angår punkterne VI-VIII, har tilsynet i juni 1959 i  \r\n\r\n forbindelse med godkendelse af de gældende takster meddelt foreningen, at  \r\n\r\n taksterne for disse kategorier udelukkende finder anvendelse i egentlige  \r\n\r\n arbejdsforhold, og at reguleringen af disse takster falder uden for  \r\n\r\n monopolloven, jfr. lovens § 2, stk. 2. Foreningen mener, at dette synspunkt  \r\n\r\n med rette også kunne anlægges for de fleste af de øvrige takster under  \r\n\r\n punkterne I-V. </P>  \r\n\r\n<P>Det område, foreningens takster dækker, varierer fra tilfælde, som nærmer  \r\n\r\n sig til løn- og arbejdsforhold, til tilfælde, hvor taksternes anvendelse  \r\n\r\n ligger nogenlunde på linie med de takster, der er fastsat af andre liberale  \r\n\r\n erhverv. Taksterne finder antagelig anvendelse for en langt større kreds af  \r\n\r\n akademikere end foreningens ca. 1.800 medlemmer og taksterne har formentlig,  \r\n\r\n selv om der ses bort fra eventuelle løn- og arbejdsforhold, betydning for  \r\n\r\n takstniveauet for de ydelser, reglerne omfatter. </P>  \r\n\r\n<P>Tilsynet har således ikke ment at kunne slette foreningen af registret,  \r\n\r\n men har dog under hensyn til ydelsernes karakter og de forhold, hvorunder de  \r\n\r\n præsteres, ment at kunne meddele foreningen dispensation fra bestemmelserne i  \r\n\r\n monopollovens § 24, stk. 1, for pligten til at indhente tilsynets godkendelse  \r\n\r\n af påtænkte forhøjelser af foreningens minimumstakster og aftaleregler, punkt  \r\n\r\n I-V. Samtidig har tilsynet taget de ansøgte takstforhøjelser til  \r\n\r\n efterretning. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører § 2, stk. 2, i monopolloven, der blev ophævet 1/1-1990",
        "(* 1) Monopoltilsynets Meddelelser 1962, s. 260-261."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19621000201"
        },
        {
            "displayName": "Entydig dokumentidentifikation",
            "displayValue": "CA005249"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10002"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "27/06/1962"
        },
        {
            "displayName": "Administrerende myndighed",
            "displayValue": "Monopolrådet"
        },
        {
            "displayName": "Ressortministeriets journalnummer",
            "displayValue": "1:189-2-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}