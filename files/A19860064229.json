{
    "id": 59264,
    "title": "Bekendtgørelse af lov om folketingets ombudsmand ",
    "documentTypeId": "30",
    "isSagsforlobPeriodValid": false,
    "shortName": "LBK nr 642 af 17/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om folketingets ombudsmand  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 203 af 11. juni 1954, jfr.  \r\n\r\n lovbekendtgørelse nr. 342 af 1. december 1961, med de ændringer, der følger  \r\n\r\n af lov nr. 258 af 9. juni 1971. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter hvert folketingsvalg samt ved  \r\n\r\n embedsledighed vælger folketinget en ombudsmand, som på folketingets vegne  \r\n\r\n har indseende med statens civile og militære forvaltning samt kommunernes  \r\n\r\n forvaltning. Uden for området for ombudsmandens virksomhed falder den del af  \r\n\r\n forvaltningen, der varetages af dommere, justitssekretærer, chefen for  \r\n\r\n skiftekontoret under Københavns byret, protokolsekretærer i højesteret og  \r\n\r\n fuldmægtige ved domstolene. </P>  \r\n\r\n<P CLASS=STK> <I>Stk. 2. </I> Den hidtidige ombudsmand fortsætter i sin  \r\n\r\n stilling, indtil det efter nyvalg sammentrædende folketing har foretaget valg  \r\n\r\n af ombudsmand efter stk. 1, 1. pkt., og den eventuelt nyvalgte ombudsmand har  \r\n\r\n tiltrådt stillingen. Ombudsmandens funktionsperiode kan dog ikke uden  \r\n\r\n folketingets samtykke overstige 6 måneder efter afholdelsen af valg til  \r\n\r\n folketinget. </P>  \r\n\r\n<P CLASS=STK> <I>Stk. 3. </I> Afgår ombudsmanden ved døden, bestemmer  \r\n\r\n folketingets ombudsmandsudvalg, hvem der skal udøve hans funktioner, indtil  \r\n\r\n folketinget har valgt en ny ombudsmand. </P>  \r\n\r\n<P CLASS=STK> <I>Stk. 4. </I> Hvis ombudsmanden ikke længere nyder  \r\n\r\n folketingets tillid, kan folketinget afskedige ham. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ombudsmanden, som ikke må være medlem af  \r\n\r\n folketinget, skal have den juridiske uddannelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Folketinget fastsætter almindelige bestemmelser  \r\n\r\n for ombudsmandens virksomhed. Iøvrigt er han i udøvelsen af sit hverv  \r\n\r\n uafhængig af folketinget. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ombudsmandens virksomhed omfatter ministrene,  \r\n\r\n statens tjenestemænd og alle andre personer, som virker i statens tjeneste,  \r\n\r\n jfr. dog § 1, stk. 1. </P>  \r\n\r\n<P CLASS=STK> <I>Stk. 2. </I> Endvidere er personer, der virker i kommunernes  \r\n\r\n tjeneste, omfattet af ombudsmandens virksomhed, for så vidt angår de  \r\n\r\n sagsområder, hvor der er hjemmel for rekurs til en statsmyndighed. Den  \r\n\r\n samlede kommunalbestyrelses virksomhed er ikke undergivet ombudsmanden, jfr.  \r\n\r\n dog § 6, sidste stk. </P>  \r\n\r\n<P CLASS=STK> <I>Stk. 3. </I> Ombudsmanden skal ved udøvelsen af sine  \r\n\r\n beføjelser tage hensyn til de særlige vilkår, hvorunder det kommunale styre  \r\n\r\n virker. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ombudsmanden har indseende med, om de i § 4  \r\n\r\n nævnte personer gør sig skyldige i fejl eller forsømmelse under udøvelsen af  \r\n\r\n deres tjeneste. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Klager over de i § 4 nævnte personer kan  \r\n\r\n indgives til ombudsmanden af enhver. Den, som er berøvet sin personlige  \r\n\r\n frihed, har ret til i lukket skrivelse at rette henvendelse til ombudsmanden.  \r\n\r\n</P>  \r\n\r\n<P CLASS=STK> <I>Stk. 2. </I> En klage skal være navngivet. Den skal indgives  \r\n\r\n inden 1 år efter, at forholdet er begået. </P>  \r\n\r\n<P CLASS=STK> <I>Stk. 3. </I> Klage over afgørelser, der kan ændres af højere  \r\n\r\n administrativ myndighed, kan ikke indgives til ombudsmanden, forinden den  \r\n\r\n højere myndighed har truffet afgørelse i sagen. Den i stk. 2 nævnte frist  \r\n\r\n regnes da fra denne myndigheds afgørelse. </P>  \r\n\r\n<P CLASS=STK> <I>Stk. 4. </I> Ombudsmanden afgør, om en klage giver  \r\n\r\n tilstrækkelig anledning til undersøgelser. </P>  \r\n\r\n<P CLASS=STK> <I>Stk. 5. </I> Ombudsmanden kan af egen drift optage en sag  \r\n\r\n til undersøgelse. I så fald gælder de i § 4, stk. 2, nævnte begrænsninger  \r\n\r\n ikke, for så vidt der er tale om krænkelse af væsentlige retlige interesser.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> De i § 4 nævnte personer er forpligtet til at  \r\n\r\n meddele ombudsmanden de oplysninger og til at fremlægge de dokumenter og  \r\n\r\n protokoller, han i sit hvervs medfør forlanger. </P>  \r\n\r\n<P CLASS=STK> <I>Stk. 2. </I> Ombudsmandens krav på oplysninger i medfør af  \r\n\r\n stk. 1 er undergivet begrænsninger svarende til retsplejelovens § 169, stk. 1  \r\n\r\n og stk. 3, § 170, stk. 1, hovedreglen i § 170, stk. 4, og § 749. </P>  \r\n\r\n<P CLASS=STK> <I>Stk. 3. </I> Såfremt ombudsmanden ønsker at fremme en klage  \r\n\r\n over nogen af de i § 4 nævnte personer, skal klagen, medmindre aldeles  \r\n\r\n afgørende hensyn til sagens oplysning taler derimod, snarest muligt  \r\n\r\n forelægges den pågældende. Er denne statstjenestemand, kan han til enhver tid  \r\n\r\n forlange, at sagen overgår til behandling efter de i lov om lønninger og  \r\n\r\n pensioner m.v. til statens tjenestemænd § 17, jfr. § 18, fastsatte  \r\n\r\n bestemmelser. Er han kommunal tjenestemand, kan han, såfremt der i vedtægt  \r\n\r\n for den pågældende kommune er givet bestemmelser om disciplinær forfølgning,  \r\n\r\n forlange, at sagen overgår til behandling efter disse bestemmelser. </P>  \r\n\r\n<P CLASS=STK> <I>Stk. 4. </I> Ombudsmanden kan indkalde personer til for  \r\n\r\n retten at afgive vidnesbyrd om forhold, som er af betydning for hans  \r\n\r\n undersøgelse. Herom gælder retsplejelovens regler om efterforskningsforhør,  \r\n\r\n jfr. retsplejelovens kap. 74. Retsmøderne er ikke offentlige. Den person, som  \r\n\r\n en klage angår, er berettiget til selv og med bisidder at overvære sådanne  \r\n\r\n vidneførsler. Justitsministeren giver regler for, hvem der kan optræde som  \r\n\r\n bisidder. De for statstjenestemænd til enhver tid gældende regler om  \r\n\r\n afholdelse af udgifter til bisidder m.v. ved disciplinær forfølgning finder  \r\n\r\n tilsvarende anvendelse. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ombudsmanden skal iagttage tavshed med hensyn  \r\n\r\n til de forhold, som han i sit hvervs medfør bliver bekendt med, såfremt  \r\n\r\n hemmeligholdelse ifølge sagens natur er påkrævet. Tavshedspligten ophører  \r\n\r\n ikke, når han fratræder sin stilling. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ombudsmanden kan pålægge anklagemyndigheden at  \r\n\r\n rejse forundersøgelse eller tiltale ved de almindelige domstole for  \r\n\r\n forbrydelser i offentlig tjeneste eller hverv, jfr. dog Danmarks Riges  \r\n\r\n Grundlov af 5. juni 1953 §§ 16 og 60 (rigsretten). </P>  \r\n\r\n<P CLASS=STK> <I>Stk. 2. </I> Ombudsmanden kan pålægge vedkommende statslige  \r\n\r\n styrelse at rejse disciplinærsag. Er der i en kommunal vedtægt givet  \r\n\r\n bestemmelser om disciplinær forfølgning, kan han pålægge vedkommende  \r\n\r\n kommunale myndighed at rejse disciplinærsag. </P>  \r\n\r\n<P CLASS=STK> <I>Stk. 3. </I> Iøvrigt kan ombudsmanden altid overfor den  \r\n\r\n pågældende fremsætte sin opfattelse af sagen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Får ombudsmanden kundskab om fejl eller  \r\n\r\n forsømmelser af større betydning, som er begået af nogen af de i § 4  \r\n\r\n omhandlede personer, giver han meddelelse herom til folketinget og til  \r\n\r\n vedkommende minister. Er fejlen eller forsømmelsen begået af nogen af de i §  \r\n\r\n 4, stk. 2, nævnte personer, giver han tillige meddelelse til vedkommende  \r\n\r\n kommunalbestyrelse. </P>  \r\n\r\n<P CLASS=STK> <I>Stk. 2. </I> Ombudsmanden afgiver en årlig beretning til  \r\n\r\n folketinget om sin virksomhed. Beretningen trykkes og offentliggøres. </P>  \r\n\r\n<P CLASS=STK> <I>Stk. 3. </I> Såfremt ombudsmanden giver meddelelse om en sag  \r\n\r\n til folketinget, en minister eller en kommunalbestyrelse, eller han  \r\n\r\n fremdrager en sag i sin årlige beretning, skal han i meddelelsen eller  \r\n\r\n beretningen give oplysning om, hvad den pågældende har anført til sit  \r\n\r\n forsvar. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bliver ombudsmanden opmærksom på mangler ved  \r\n\r\n gældende love eller administrative bestemmelser, skal han give folketinget og  \r\n\r\n vedkommende minister meddelelse herom. Med hensyn til mangler ved kommunale  \r\n\r\n bestemmelser skal han tillige give meddelelse til vedkommende  \r\n\r\n kommunalbestyrelse. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ombudsmanden lønnes som højesteretsdommer.  \r\n\r\n Derudover kan der efter omstændighederne tilstås ham et personligt tillæg.  \r\n\r\n Han har ret til ventepenge og pension efter regler svarende til de i loven om  \r\n\r\n vederlag og pension m.v. for ministre §§ 3-7 indeholdte bestemmelser. </P>  \r\n\r\n<P CLASS=STK> <I>Stk. 2. </I> Ombudsmanden må ikke uden samtykke af et  \r\n\r\n udvalg, som folketinget har overdraget at træffe afgørelse herom, have hverv  \r\n\r\n i offentlige eller private virksomheder, foretagender eller institutioner.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ombudsmanden kan med 6 måneders varsel forlange  \r\n\r\n sig afskediget til udgangen af en måned. </P>  \r\n\r\n<P CLASS=STK> <I>Stk. 2. </I> Ombudsmanden afskediges fra udgangen af den  \r\n\r\n måned, hvori han fylder 70 år. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Afskediges ombudsmanden uden varsel, eller må  \r\n\r\n han efter et folketingsvalg fratræde uden varsel, fordi han ikke genvælges,  \r\n\r\n bevarer han sin hidtidige lønning i 3 måneder fra udgangen af den måned,  \r\n\r\n hvori han fratræder. Afgår ombudsmanden ved døden inden denne periodes udløb,  \r\n\r\n tilkommer den del af lønindtægten, som ikke er udbetalt ved dødsfaldet, hans  \r\n\r\n ægtefælle eller, hvis ombudsmanden ikke efterlader sig ægtefælle, dem af hans  \r\n\r\n børn, der er berettiget til børnepension. Stk. 2. Så længe der udbetales  \r\n\r\n lønindtægt, sker der ikke udbetaling af ventepenge eller pension. </P>  \r\n\r\n<P CLASS=STK> <I>Stk. 3. </I> § 3, stk. 2, i lov om vederlag og pension m.v.  \r\n\r\n for ministre finder tilsvarende anvendelse på lønindtægten i henhold til stk.  \r\n\r\n 1. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ombudsmanden antager og afskediger selv sine  \r\n\r\n medhjælpere. Disses antal, lønning og pension fastsættes i overensstemmelse  \r\n\r\n med de i folketingets forretningsorden indeholdte regler. De med  \r\n\r\n ombudsmandshvervet forbundne udgifter afholdes på folketingets budget. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Denne lov træder i kraft den 1. november 1954.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> i lov nr. 142 af 17. maj 1961 om ændringer i lov  \r\n\r\n om folketingets ombudsmand indeholder følgende bestemmelse: </P>  \r\n\r\n<P>&#187;Denne lov træder i kraft den 1. april 1962. Klager over den  \r\n\r\n kommunale forvaltning kan alene indgives vedrørende forhold, der ligger efter  \r\n\r\n dette tidspunkt.&#171; </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> i lov nr. 258 af 9. juni 1971 om ændring af lov  \r\n\r\n om folketingets ombudsmand indeholder følgende bestemmelse: &#187;Denne lov  \r\n\r\n træder i kraft den 1. juli 1971&#171;. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 17. september  \r\n\r\n 1986 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Bo Vesterdorf </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/1986"
        },
        {
            "displayName": "Accession",
            "displayValue": "A19860064229"
        },
        {
            "displayName": "Entydig dokumentidentifikation",
            "displayValue": "CM018216"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "642"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "17/09/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. L.A. 1986-532-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}