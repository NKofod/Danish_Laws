{
    "id": 186167,
    "title": "Bekendtgørelse af lov om ophørsstøtte til jordbrugere",
    "documentTypeId": "30",
    "isSagsforlobPeriodValid": true,
    "shortName": "LBK nr 25 af 04/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om ophørsstøtte til jordbrugere</p>\r\n<p class=\"Indledning2\">Herved bekendtgøres lov om ophørsstøtte til jordbrugere, jfr. lovbekendtgørelse nr. 1813 af 14. december 2015, med den ændring, der følger af § 53 i lov nr. 1715 af 27. december 2016.<a class=\"FodnoteHenvisning\" name=\"Henvisning_id95eeda1c-d12c-46b1-b46e-8f559dc87239\" href=\"#id95eeda1c-d12c-46b1-b46e-8f559dc87239\">1)</a></p>\r\n<p class=\"Indledning2\">Den bekendtgjorte lovtekst vedrørende § 16 a træder i kraft den 1. februar 2017, jf. § 24, stk. 1, i lov nr. 1715 af 27. december 2016 om Miljø- og Fødevareklagenævnet.</p>\r\n<p class=\"Paragraf\" id=\"ideb89ee31-efbe-475a-a88b-c7e36d768e42\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Miljø- og fødevareministeren<a class=\"FodnoteHenvisning\" name=\"Henvisning_id8be86fdb-2ec5-4629-836f-6174a225a31f\" href=\"#id8be86fdb-2ec5-4629-836f-6174a225a31f\">2)</a> kan inden for en ramme, der fastsættes på de årlige bevillingslove, yde ophørsstøtte til ejere og forpagtere af jordbrugsbedrifter.</p>\r\n<p class=\"Stk2\">\r\n   <span class=\"StkNr\" id=\"idf5a1931f-ca94-4d19-9a4a-05420822d6a8\">Stk. 2.</span> Ophørsstøtten kan ydes til de i stk. 1 nævnte personer, der ophører med landbrugs- og gartnerivirksomhed i perioden fra den 1. januar 1994 til den 31. december 1998.</p>\r\n<p class=\"Paragraf\" id=\"id2214bf81-5deb-4a6f-b9e0-9515d2d707b4\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ophørsstøtte kan ydes til ansøgere, der på ophørstidspunktet</p>\r\n<p class=\"Liste1\">\r\n   <span class=\"Liste1Nr\" id=\"id25925778-e1bd-4821-abda-969dd3adf254\">1)</span> er fyldt 55 år, men ikke 67 år,</p>\r\n<p class=\"Liste1\">\r\n   <span class=\"Liste1Nr\" id=\"id4aebb05d-78bc-42ef-91e2-8a09f04d462f\">2)</span> har haft jordbrug som hovederhverv i de forudgående 10 år og</p>\r\n<p class=\"Liste1\">\r\n   <span class=\"Liste1Nr\" id=\"idcbb7fa84-ab27-404e-8500-53bf73b6ea68\">3)</span> ophører med al erhvervsmæssig landbrugs- og gartnerivirksomhed.</p>\r\n<p class=\"Stk2\">\r\n   <span class=\"StkNr\" id=\"id6937bea1-21d2-4673-b38a-6deb6dd6223c\">Stk. 2.</span> Bedriftens arealer skal i hele støtteperioden, dog i mindst 5 år fra ophørstidspunktet, være afhændet eller bortforpagtet til en overtager, der er godkendt af miljø- og fødevareministeren.</p>\r\n<p class=\"Stk2\">\r\n   <span class=\"StkNr\" id=\"ida2104708-14c1-4eba-bef7-9100eb0fc6a4\">Stk. 3.</span> Afhændelsen eller bortforpagtningen af bedriftens arealer, jf. stk. 2, kan tidligst ske 6 måneder før og senest på ophørstidspunktet, jf. stk. 1. Hvis bedriftens arealer afhændes eller bortforpagtes til en eller flere overtagere med forskellige overtagelsestidspunkter, vil alle arealer, der er afhændet inden for en af ansøger fastsat afviklingsperiode på indtil 6 måneder før ophørstidspunktet, være omfattet af bedriftens arealer, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"id5c90746b-7a48-4e45-bd2a-2ab223d2b616\">Stk. 4.</span> Den, der køber støttemodtagers jordbrugsbedrift med henblik på udvidelse af sin egen jordbrugsbedrift, kan frasælge eller bortforpagte de til jordbrugsbedriften tilhørende bygninger med op til 1 ha af bedriftens areal til en køber eller forpagter, der ikke er godkendt som overtager efter loven, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"id9caa2075-cbdb-4453-9357-0d9e7fafdc54\">Stk. 5.</span> Miljø- og fødevareministeren fastsætter nærmere regler om de i stk. 1-4 nævnte betingelser.</p>\r\n<p class=\"Paragraf\" id=\"id0650a30d-f53f-4151-ac38-343f122cc412\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> For ansøgere, der ved ægtefællens død har overtaget bedriften, anses kravet om jordbrug som hovederhverv i de forudgående 10 år, jf. § 2, stk. 1, nr. 2, for opfyldt, hvis</p>\r\n<p class=\"Liste1\">\r\n   <span class=\"Liste1Nr\" id=\"idaad46b26-0536-49b2-b395-05cd565e14bf\">1)</span> overtagelsen er sket mindst 3 år forud for ophørstidspunktet,</p>\r\n<p class=\"Liste1\">\r\n   <span class=\"Liste1Nr\" id=\"id56885411-60e8-4160-ad2b-cbc412e14c98\">2)</span> ansøger siden overtagelsen har haft jordbrug som hovederhverv og</p>\r\n<p class=\"Liste1\">\r\n   <span class=\"Liste1Nr\" id=\"id9801a1b0-e780-4696-a859-c7bf56635d98\">3)</span> ansøger i 10 år forud for ophørstidspunktet har erhvervet sin indkomst som medarbejdende ægtefælle på den afdøde ægtefælles bedrift eller selv har drevet bedriften med jordbrug som hovederhverv.</p>\r\n<p class=\"Stk2\">\r\n   <span class=\"StkNr\" id=\"id3013ebfb-eca8-48c7-b044-478e157aad22\">Stk. 2.</span> Miljø- og fødevareministeren kan fastsætte nærmere regler om de i stk. 1 nævnte betingelser.</p>\r\n<p class=\"Paragraf\" id=\"id04d90962-c826-42fa-b1fb-6c6a6a7124a6\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> De ved ophøret frigjorte arealer skal overtages af en jordbruger, der</p>\r\n<p class=\"Liste1\">\r\n   <span class=\"Liste1Nr\" id=\"ideab94465-a1e4-4492-b6a2-d1cb21f90ff4\">1)</span> opfylder de uddannelseskrav, der fastsættes af miljø- og fødevareministeren,</p>\r\n<p class=\"Liste1\">\r\n   <span class=\"Liste1Nr\" id=\"id89edf8ad-e5c1-43ac-a83a-f32347d1190e\">2)</span> forpligter sig til at have jordbrug som hovederhverv i 5 år fra overtagelsen og</p>\r\n<p class=\"Liste1\">\r\n   <span class=\"Liste1Nr\" id=\"idc3754fc8-d4f0-4d83-93c7-678065e43748\">3)</span> ikke er ansøgers ægtefælle eller samlever.</p>\r\n<p class=\"Stk2\">\r\n   <span class=\"StkNr\" id=\"ide0f3df96-2773-4c84-ba85-8adf603825eb\">Stk. 2.</span> Fra overtagelsen og i hele støtteperioden skal overtagers bedrift</p>\r\n<p class=\"Liste1\">\r\n   <span class=\"Liste1Nr\" id=\"ide8a5cc43-158a-4f8e-b866-fbf5b79ad792\">1)</span> være udvidet med mindst 10 ha og</p>\r\n<p class=\"Liste1\">\r\n   <span class=\"Liste1Nr\" id=\"id350319dc-1784-42d0-9e31-68fe745a499a\">2)</span> have en jordbrugsmæssig produktion, der kræver en årlig arbejdsindsats af overtager på mindst en årsarbejdsenhed.</p>\r\n<p class=\"Stk2\">\r\n   <span class=\"StkNr\" id=\"id5d404c5f-8fef-4131-a271-346773f2b5f5\">Stk. 3.</span> Miljø- og fødevareministeren fastsætter nærmere regler om de i stk. 1 og 2 nævnte betingelser, herunder om frigjorte arealer under 10 ha.</p>\r\n<p class=\"Paragraf\" id=\"id8c172e1a-fe2b-45bf-9672-fdd0e6d0ef84\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Miljø- og fødevareministeren kan bestemme, at frigjorte arealer kan afhændes ved jordfordeling eller indgå i en almindelig udveksling af jordlodder.</p>\r\n<p class=\"Stk2\">\r\n   <span class=\"StkNr\" id=\"id6c3570c1-0d0d-4b6b-bdae-8f72f44ae9ba\">Stk. 2.</span> Miljø- og fødevareministeren kan bestemme, at frigjorte arealer kan afhændes til et direktorat under miljø- og fødevareministeren eller en af miljø- og fødevareministeren godkendt institution. Arealerne skal videreafhændes til jordbrugere, der opfylder betingelserne i § 4, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id37b90101-5107-484e-b215-de96f6f31f89\">Stk. 3.</span> Miljø- og fødevareministeren fastsætter nærmere regler om betingelser for ophørsstøtte ved afhændelse af arealer efter stk. 1 og 2.</p>\r\n<p class=\"Paragraf\" id=\"id630f7c69-6f3f-4598-857f-8eb9f54cc156\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Frigjorte arealer, der ikke kan overdrages efter reglerne i §§ 4 og 5, skal overdrages til anvendelse uden for landbrug og gartneri.</p>\r\n<p class=\"Stk2\">\r\n   <span class=\"StkNr\" id=\"id6228636f-551f-464c-8995-a43d17825d2e\">Stk. 2.</span> Miljø- og fødevareministeren fastsætter nærmere regler for frigjorte arealer, der overdrages efter stk. 1.</p>\r\n<p class=\"Paragraf\" id=\"id612289f3-700d-456e-9f7b-6b0dce87b4c2\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Frigjorte arealer, der overtages efter reglerne i §§ 4 og 5, skal fra overtagelsen og i hele støtteperioden, dog i mindst 5 år fra ophørstidspunktet, dyrkes jordbrugsmæssigt og miljømæssigt forsvarligt.</p>\r\n<p class=\"Stk2\">\r\n   <span class=\"StkNr\" id=\"idc93b3d04-6210-47b6-97af-9673fe0a4f44\">Stk. 2.</span> Frigjorte arealer, der overtages efter reglerne i § 6, skal fra overtagelsen og i hele støtteperioden anvendes således, at hensynet til miljø og natur tilgodeses. Arealerne må ikke anvendes til landbrugs- eller gartnerimæssige formål.</p>\r\n<p class=\"Stk2\">\r\n   <span class=\"StkNr\" id=\"id5db9d261-e490-4ec9-838b-77d23f31a103\">Stk. 3.</span> Miljø- og fødevareministeren kan fastsætte nærmere regler om de i stk. 1 og 2 nævnte betingelser.</p>\r\n<p class=\"Paragraf\" id=\"id85868897-d234-41da-8244-b9890e780ef1\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Overtagere efter §§ 4 og 5 skal fra overtagelsen og i hele støtteperioden på forlangende afgive erklæring om, hvorvidt betingelserne i henhold til §§ 4 og 5 og § 7, stk. 1, fortsat opfyldes.</p>\r\n<p class=\"Stk2\">\r\n   <span class=\"StkNr\" id=\"ide45bbe61-d690-450a-bcf7-2e7f6434cb8b\">Stk. 2.</span> Overtagere efter § 6 skal fra overtagelsen og i hele støtteperioden på forlangende afgive erklæring om, hvorvidt betingelserne i henhold til § 7, stk. 2, fortsat opfyldes.</p>\r\n<p class=\"Stk2\">\r\n   <span class=\"StkNr\" id=\"id9d59b18e-0f56-4580-864a-747dea870db8\">Stk. 3.</span> Hvis de i §§ 4-7 nævnte betingelser ikke længere opfyldes, skal overtager inden 3 måneder,</p>\r\n<p class=\"Liste1\">\r\n   <span class=\"Liste1Nr\" id=\"id0fa7c471-7802-4e62-8031-ac0c2b49ab50\">1)</span> hvis denne ejer de frigjorte arealer, afhænde eller bortforpagte arealerne til en anden overtager, der er godkendt af miljø- og fødevareministeren, eller,</p>\r\n<p class=\"Liste1\">\r\n   <span class=\"Liste1Nr\" id=\"idda4f15ce-fdf8-4242-b2cc-f013328e74c6\">2)</span> hvis denne forpagter de frigjorte arealer, bringe forpagtningsforholdet til ophør.</p>\r\n<p class=\"Stk2\">\r\n   <span class=\"StkNr\" id=\"ida6d438fc-46a1-4264-adcf-93d37db1b1dd\">Stk. 4.</span> Hvis overtager ikke overholder den i stk. 3 nævnte frist, kan miljø- og fødevareministeren meddele den pågældende påbud om inden 1 måned at opfylde de i stk. 3, nr. 1 og 2, nævnte betingelser. Miljø- og fødevareministeren kan i særlige tilfælde forlænge denne frist.</p>\r\n<p class=\"Stk2\">\r\n   <span class=\"StkNr\" id=\"id1a9ff7cb-fc7d-46e6-a4e7-0a0b8174f9a4\">Stk. 5.</span> Frigjorte arealer, hvor forpagtningsforholdet er bragt til ophør efter stk. 3 eller 4, skal af ejeren inden en af miljø- og fødevareministeren fastsat frist afhændes eller bortforpagtes til en overtager, der er godkendt af miljø- og fødevareministeren.</p>\r\n<p class=\"Paragraf\" id=\"id1df84d02-12b1-42d6-93bf-a3cee93a7691\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Det er en betingelse for udbetaling af ophørsstøtte, at de i §§ 4-8 omhandlede betingelser er tinglyst som deklaration på den eller de faste ejendomme, som omfatter bedriftens arealer, jf. § 2, stk. 2.</p>\r\n<p class=\"Stk2\">\r\n   <span class=\"StkNr\" id=\"idc38332c6-24a7-4f30-93e9-79423dc65592\">Stk. 2.</span> Miljø- og fødevareministeren kan fastsætte nærmere regler om de i stk. 1 nævnte betingelser.</p>\r\n<p class=\"Paragraf\" id=\"id68317f72-2c4f-4243-b868-f14c35398a1e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> I ophørsstøtten indgår</p>\r\n<p class=\"Liste1\">\r\n   <span class=\"Liste1Nr\" id=\"idf1f74c10-bc99-4a84-8e2c-93cab77f0122\">1)</span> en årlig godtgørelse på 35.920 kr. og</p>\r\n<p class=\"Liste1\">\r\n   <span class=\"Liste1Nr\" id=\"id6a8e534e-8f09-49dc-b41b-d22ee2a9970e\">2)</span> en årlig præmie på 2.245 kr. pr. ha frigjort areal.</p>\r\n<p class=\"Stk2\">\r\n   <span class=\"StkNr\" id=\"idc2b7afb5-dc91-4651-93ba-3309c81511c2\">Stk. 2.</span> Støttebeløbet kan højst udgøre 89.800 kr. om året pr. bedrift.</p>\r\n<p class=\"Stk2\">\r\n   <span class=\"StkNr\" id=\"id8ac4621e-7e73-4dd0-a5d6-2dc3d2653883\">Stk. 3.</span> Miljø- og fødevareministeren kan regulere ophørsstøtten efter stk. 1 og 2.</p>\r\n<p class=\"Paragraf\" id=\"ide3c0c082-81bb-4bdb-8b6b-fefbc3e46d30\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ophørsstøtten udbetales i 10 år, dog kun indtil støttemodtageren fylder 67 år.</p>\r\n<p class=\"Stk2\">\r\n   <span class=\"StkNr\" id=\"id3eb72236-c386-460b-af1e-d1e34c437c68\">Stk. 2.</span> Ophørsstøtten udbetales dog i mere end 10 år, hvis ansøger ikke er fyldt 57 år på ophørstidspunktet. Det samlede støttebeløb kan højst udgøre et beløb svarende til den samlede støtteudbetaling efter stk. 1.</p>\r\n<p class=\"Paragraf\" id=\"id46beb7a6-05d7-4d20-8a4d-9d040696727f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> I det omfang ophørsstøtte, arbejdsindkomst og dagpenge ved sygdom sammenlagt overstiger det maksimale beløb, der kan udbetales i henhold til lov om arbejdsløshedsforsikring m.v., reduceres ophørsstøtten.</p>\r\n<p class=\"Stk2\">\r\n   <span class=\"StkNr\" id=\"id4aeb43e0-47ba-4257-902d-176253f239f2\">Stk. 2.</span> I det omfang støttemodtageren modtager anden indkomst fra det offentlige, der ikke er arbejdsindkomst, dagpenge ved sygdom, jf. lov om dagpenge ved sygdom eller fødsel, eller kontanthjælp, jf. lov om social bistand, reduceres ophørsstøtten.</p>\r\n<p class=\"Stk2\">\r\n   <span class=\"StkNr\" id=\"id34f390ce-1989-483d-87b5-664fe6c1cd9d\">Stk. 3.</span> Miljø- og fødevareministeren fastsætter nærmere regler om reduktion af ophørsstøtten efter stk. 1 og 2.</p>\r\n<p class=\"Paragraf\" id=\"idfadb5b59-9b8c-477f-b2e5-8cb1d52aaa40\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Miljø- og fødevareministeren kan fastsætte regler om indgivelse af ansøgning om ophørsstøtte og om ophørsstøttens udbetaling, herunder at udbetalingen skal ske til en af ansøger oprettet konto i et pengeinstitut.</p>\r\n<p class=\"Paragraf\" id=\"idf22df0f9-d776-407d-a6b6-1553b881de8e\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Miljø- og fødevareministeren kan efter ansøgning tillade, at støttemodtagerens efterlevende ægtefælle overtager ophørsstøtten.</p>\r\n<p class=\"Paragraf\" id=\"ida1cdc3d2-c452-4b88-971d-b4184fccf647\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Aftaler om overdragelse af krav på ophørsstøtte er ugyldige.</p>\r\n<p class=\"Stk2\">\r\n   <span class=\"StkNr\" id=\"id585cd051-6e66-45f5-8f6c-95a5b533d811\">Stk. 2.</span> Ophørsstøtten og krav herpå kan ikke gøres til genstand for kreditorforfølgning eller anden retsforfølgning, medmindre der er forløbet 3 måneder fra den dag, beløbet kunne kræves udbetalt.</p>\r\n<p class=\"Stk2\">\r\n   <span class=\"StkNr\" id=\"idc16bc43d-50ae-4d4b-ad79-941979bb860d\">Stk. 3.</span> Den udbetalende myndighed kan ikke notere transport i ophørsstøtten.</p>\r\n<p class=\"Paragraf\" id=\"id0f30f7e6-0d76-40cb-a232-89312a387fe8\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Henlægger miljø- og fødevareministeren sine beføjelser efter loven til en myndighed under ministeriet, kan ministeren fastsætte regler om adgangen til at klage over myndighedens afgørelser, herunder om, at klage ikke kan indbringes for en anden administrativ myndighed, og om myndighedernes adgang til at genoptage en sag, efter at der er indgivet klage.</p>\r\n<p class=\"Stk2\">\r\n   <span class=\"StkNr\" id=\"idb4a2a96f-b362-4190-858a-c11ec35b8540\">Stk. 2.</span> Miljø- og fødevareministeren kan efter forhandling med vedkommende minister henlægge sine beføjelser efter loven til en anden statslig myndighed eller institution. Ministeren kan i forbindelse hermed fastsætte regler om adgangen til at klage over disse myndigheders eller institutioners afgørelser, herunder om, at klage ikke kan indbringes for anden administrativ myndighed, og om myndighedens eller institutionens adgang til at genoptage en sag, efter at der er indgivet klage.</p>\r\n<p class=\"Paragraf\" id=\"id4ce65656-2f81-4733-af77-726bf73395ca\">\r\n   <span id=\"P16a\">\r\n   </span>\r\n   <span class=\"ParagrafNr\" id=\"Par16a\">§ 16 a.</span> Afgørelser truffet i henhold til denne lov eller regler udstedt i medfør heraf kan, hvis ikke andet er fastsat i loven eller i henhold til regler udstedt i medfør heraf, påklages til Miljø- og Fødevareklagenævnet, som behandler sagen i afdelingen omhandlet i § 3, stk. 1, nr. 4, i lov om Miljø- og Fødevareklagenævnet, og kan dermed ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"id9d2eb406-a45f-4071-a1e1-414c4612c2f2\">Stk. 2.</span> Klage til Miljø- og Fødevareklagenævnet indgives skriftligt til den myndighed, der har truffet afgørelsen, ved anvendelse af digital selvbetjening, jf. dog § 21, stk. 2-4, i lov om Miljø- og Fødevareklagenævnet. Myndigheden skal, hvis den vil fastholde afgørelsen, snarest og som udgangspunkt ikke senere end 3 uger efter modtagelsen af klagen videresende klagen til klageinstansen. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra myndigheden med dennes bemærkninger til sagen og de i klagen anførte klagepunkter.</p>\r\n<p class=\"Paragraf\" id=\"id9eca9dbe-795f-4628-af73-210ee5026ba5\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Med henblik på at kontrollere gennemførte foranstaltninger efter loven har miljø- og fødevareministeren eller den, ministeren bemyndiger dertil, mod behørig legitimation adgang uden retskendelse til bedrifter, der omfatter frigjorte arealer efter denne lov, og til støttemodtagernes ejendomme. På tilsvarende måde har miljø- og fødevareministeren eller den, ministeren bemyndiger dertil, adgang til støttemodtagernes, overtagernes og bedrifternes regnskaber, forretningsbøger m.m.</p>\r\n<p class=\"Stk2\">\r\n   <span class=\"StkNr\" id=\"ida3732fa8-3102-457a-9f7d-5bde5f572c7e\">Stk. 2.</span> Politiet yder nødvendig bistand ved udøvelsen af beføjelser efter stk. 1.</p>\r\n<p class=\"Stk2\">\r\n   <span class=\"StkNr\" id=\"id11caaebd-4eaf-4d84-a686-a58c9335957f\">Stk. 3.</span> Justitsministeren kan efter forhandling med miljø- og fødevareministeren fastsætte nærmere regler om den i stk. 2 nævnte bistand.</p>\r\n<p class=\"Stk2\">\r\n   <span class=\"StkNr\" id=\"id92f1bd7d-2917-4db8-b322-36ee79ab6503\">Stk. 4.</span> Ejendommenes og bedrifternes indehavere eller forpagtere og de på bedrifterne beskæftigede personer har pligt til at yde den fornødne vejledning og hjælp ved kontrollens gennemførelse, og det i stk. 1 nævnte materiale skal på de kontrollerende myndigheders begæring udleveres til de kontrollerende myndigheder.</p>\r\n<p class=\"Stk2\">\r\n   <span class=\"StkNr\" id=\"idf83a6979-711a-47e9-9a01-5d7ced5be8c0\">Stk. 5.</span> Til brug for kontrollen kan miljø- og fødevareministeren indhente fornødne oplysninger hos told- og skatteforvaltningen.</p>\r\n<p class=\"Stk2\">\r\n   <span class=\"StkNr\" id=\"iddea6611c-0b6f-487c-a8a0-e998e58b428e\">Stk. 6.</span> Til brug for kontrollen kan miljø- og fødevareministeren få terminaladgang til oplysninger i indkomstregisteret, jf. lov om et indkomstregister § 7.</p>\r\n<p class=\"Stk2\">\r\n   <span class=\"StkNr\" id=\"id8df27617-286c-4300-b03e-f02e55cf75da\">Stk. 7.</span> Stk. 6 omfatter alle oplysninger, som har betydning for beregning af ophørsstøtten, jf. § 12, stk. 1 og 2.</p>\r\n<p class=\"Paragraf\" id=\"idb682c88a-2de6-4d3a-b8b5-51e4f70b2f3a\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Har støttemodtageren givet urigtige eller vildledende oplysninger eller fortiet oplysninger af betydning for sagens afgørelse, kan miljø- og fødevareministeren bestemme, at den ydede ophørsstøtte helt eller delvist skal tilbagebetales.</p>\r\n<p class=\"Stk2\">\r\n   <span class=\"StkNr\" id=\"id77337239-ae5f-4359-82ca-08abd6a998ca\">Stk. 2.</span> Støttemodtageren skal i hele støtteperioden på forlangende afgive erklæring om, hvorvidt betingelserne i § 2, stk. 1, nr. 3, og § 2, stk. 2, fortsat opfyldes.</p>\r\n<p class=\"Stk2\">\r\n   <span class=\"StkNr\" id=\"id7ea29e5e-c1c9-4aef-b8fa-977a99287dca\">Stk. 3.</span> Støttemodtageren er i hele støtteperioden pligtig at underrette miljø- og fødevareministeren, hvis betingelserne i § 2, stk. 1, nr. 3, og § 2, stk. 2, ikke længere opfyldes.</p>\r\n<p class=\"Stk2\">\r\n   <span class=\"StkNr\" id=\"id7df20429-9132-4049-90ed-a0ae2762a814\">Stk. 4.</span> Miljø- og fødevareministeren kan bestemme, at ophørsstøtten bortfalder, og at den ydede ophørsstøtte helt eller delvist skal tilbagebetales med tillæg af renter, hvis betingelserne i § 2, stk. 1, nr. 3, og § 2, stk. 2, ikke længere opfyldes.</p>\r\n<p class=\"Stk2\">\r\n   <span class=\"StkNr\" id=\"idf54d87d6-3b21-4166-8a27-75e520737b63\">Stk. 5.</span> Miljø- og fødevareministeren kan fastsætte nærmere regler om beregningen af renten efter stk. 4.</p>\r\n<p class=\"Paragraf\" id=\"id4854b1fa-e577-4344-ad70-a739252eae3e\">\r\n   <span id=\"P19-19a\">\r\n   </span>\r\n   <span class=\"ParagrafNr\" id=\"Par19-19a\">§§ 19-19 a.</span> (Ophævet)</p>\r\n<p class=\"Paragraf\" id=\"id23a1deda-8666-4ae7-9102-5747e8bfc506\">\r\n   <span id=\"P19b\">\r\n   </span>\r\n   <span class=\"ParagrafNr\" id=\"Par19b\">§ 19 b.</span> Tilbagesøgningskrav i forbindelse med tilskud, der er finansieret af såvel nationale midler som EU-midler, forældes i deres helhed efter de regler, der er fastsat i de gældende forordninger.</p>\r\n<p class=\"Paragraf\" id=\"id78015c74-89d4-470c-823f-7ca270c72c1b\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Den, der til brug for afgørelser, der træffes i henhold til de i denne lov eller de i medfør af denne lov fastsatte regler, giver urigtige eller vildledende oplysninger eller fortier oplysninger af betydning for afgørelsen, straffes med bøde, medmindre højere straf er forskyldt efter anden lovgivning. Det samme gælder den, der handler i strid med vilkår, der er fastsat i en sådan afgørelse.</p>\r\n<p class=\"Stk2\">\r\n   <span class=\"StkNr\" id=\"idec0778ee-f8c8-41b6-969a-c2a896ea53cb\">Stk. 2.</span> Den, der i øvrigt undlader at give oplysninger, som den pågældende har pligt til at give i henhold til denne lov eller regler fastsat i medfør af loven, straffes med bøde. Det samme gælder den, som giver urigtige eller vildledende oplysninger om sådanne forhold, medmindre højere straf er forskyldt efter anden lovgivning.</p>\r\n<p class=\"Stk2\">\r\n   <span class=\"StkNr\" id=\"id1aa7d322-b5d2-45fa-9cdf-f5d0837f1f14\">Stk. 3.</span> Den, der overtræder § 8, stk. 3, straffes med bøde. Den, der undlader at efterkomme påbud efter § 8, stk. 4, straffes med bøde. Den, der undlader at efterkomme en fastsat frist efter § 8, stk. 5, straffes med bøde.</p>\r\n<p class=\"Stk2\">\r\n   <span class=\"StkNr\" id=\"id4a0e6fe6-aadd-4624-b610-cf00802076c1\">Stk. 4.</span> Den, der overtræder § 17, stk. 4, straffes med bøde.</p>\r\n<p class=\"Stk2\">\r\n   <span class=\"StkNr\" id=\"ida3f96ebe-3751-4186-9ec2-c45d351c119e\">Stk. 5.</span> I regler, der fastsættes i medfør af loven, kan der fastsættes straf af bøde for overtrædelse af bestemmelserne i reglerne.</p>\r\n<p class=\"Stk2\">\r\n   <span class=\"StkNr\" id=\"id9f8336d7-db59-4c6e-a1f0-83b79e504c02\">Stk. 6.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"id5d735781-a881-4482-b45e-94034ef00cb1\">Stk. 7.</span> Skønnes overtrædelsen ikke at ville medføre højere straf end bøde, kan miljø- og fødevareministeren tilkendegive, at sagen kan afgøres uden retslig forfølgning. Det er en betingelse herfor, at den, der har begået overtrædelsen, erklærer sig skyldig i overtrædelsen og erklærer sig rede til inden for en nærmere angivet frist, der efter begæring kan forlænges, at betale en i tilkendegivelsen angivet bøde.</p>\r\n<p class=\"Stk2\">\r\n   <span class=\"StkNr\" id=\"id0c4977bf-58a5-4d0a-b75c-df492a3798ac\">Stk. 8.</span> For så vidt angår den i stk. 7 nævnte tilkendegivelse, finder bestemmelsen om tiltalerejsning i retsplejelovens § 895 tilsvarende anvendelse.</p>\r\n<p class=\"Paragraf\" id=\"id59255541-7cff-4b18-80f0-25bb6fce87b5\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> (Udeladt)</p>\r\n<p class=\"Paragraf\" id=\"id1671e438-4089-4381-8ec2-4f4b7aaadc28\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> (Udeladt)</p>\r\n<p class=\"Paragraf\" id=\"id01012d21-d6d0-40e9-a2b9-55ea1811194e\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Miljø- og fødevareministeren fastsætter tidspunktet for lovens ikrafttræden, herunder at ophørsstøtte kan udbetales med virkning fra den 1. januar 1994.<a class=\"FodnoteHenvisning\" name=\"Henvisning_id927b5f1a-ddfa-46e1-b0ff-64a46b7d3e61\" href=\"#id927b5f1a-ddfa-46e1-b0ff-64a46b7d3e61\">3)</a></p>\r\n<p class=\"Paragraf\" id=\"id894ae88a-1f76-4b2e-93fe-2d6f1c51a02d\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1715 af 27. december 2016 om Miljø- og Fødevareklagenævnet<a class=\"FodnoteHenvisning\" name=\"Henvisning_id6c8e93cc-3132-4a7d-b229-33562dfe3839\" href=\"#id6c8e93cc-3132-4a7d-b229-33562dfe3839\">4)</a> indeholder følgende ikrafttrædelses- og overgangsbestemmelse:</p>\r\n<p class=\"Paragraf\" id=\"id1ee37d9f-26c4-490c-8083-6d3d98b1a681\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Loven træder i kraft den 1. februar 2017.</p>\r\n<p class=\"Stk2\">\r\n   <span class=\"StkNr\" id=\"id6e85f301-473b-446f-ae13-0c0a28bc799c\">Stk. 2.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"id78be95f4-cd39-490b-81b1-16ebe611562e\">Stk. 3.</span> Erhvervsministeren<a class=\"FodnoteHenvisning\" name=\"Henvisning_id2e265f99-1122-49e5-b3f1-1785e09efc1c\" href=\"#id2e265f99-1122-49e5-b3f1-1785e09efc1c\">5)</a> kan efter høring af miljø- og fødevareministeren fastsætte overgangsregler.</p>\r\n<p class=\"Stk2\">\r\n   <span class=\"StkNr\" id=\"id09477969-22b2-4a33-95f4-c1a9125e784e\">Stk. 4.</span> (Udelades)</p>\r\n<p class=\"Stk2\">\r\n   <span class=\"StkNr\" id=\"idba57f03b-8993-4c0e-ba8e-299b2fadd85e\">Stk. 5.</span> Regler, der er fastsat i henhold til hidtil gældende regler, forbliver i kraft, indtil de ophæves eller afløses af regler fastsat med hjemmel i denne lov. Overtrædelse af reglerne straffes efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"id4ff80bab-8791-4568-8955-df18b2031fe0\">Stk. 6.</span> Verserende klagesager i Natur- og Miljøklagenævnet eller Klagecenter for Fødevarer, Landbrug og Fiskeri, der ikke er færdigbehandlet ved denne lovs ikrafttræden, færdigbehandles og afgøres af Miljø- og Fødevareklagenævnet efter reglerne i denne lov. Dette gælder dog ikke verserende klagesager ved Natur- og Miljøklagenævnet, som ved lovens ikrafttræden skal færdigbehandles og afgøres af Planklagenævnet, jf. § 1 i lov om Planklagenævnet.</p>\r\n<p class=\"Stk2\">\r\n   <span class=\"StkNr\" id=\"id12b611d4-61f9-4571-a4dd-5faacb2d1d8c\">Stk. 7.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">NaturErhvervstyrelsen, den 4. januar 2017</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Dorthe Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id95eeda1c-d12c-46b1-b46e-8f559dc87239\" href=\"#Henvisning_id95eeda1c-d12c-46b1-b46e-8f559dc87239\">1)</a> Denne lovbekendtgørelse gengiver alene ikrafttrædelses- og overgangsbestemmelsen i lov nr. 1715 af 27. december 2016. De bemærkninger om ikrafttrædelsesbestemmelser for de tidligere vedtagne ændringer af loven, der fremgår af lovbekendtgørelse nr. 1813 af 14. december 2015, er ikke gengivet i denne lovbekendtgørelse.</p>\r\n<p class=\"Fodnote\">\r\n   <a class=\"FodnoteNr\" name=\"id8be86fdb-2ec5-4629-836f-6174a225a31f\" href=\"#Henvisning_id8be86fdb-2ec5-4629-836f-6174a225a31f\">2)</a> Ved kongelig resolution af 28. juni 2015 blev Miljøministeriet og Ministeriet for Fødevarer, Landbrug og Fiskeri sammenlagt til et Miljø- og Fødevareministerium, jf. bekendtgørelse nr. 1229 af 3. november 2015 om ændring i forretningernes fordeling mellem ministrene.</p>\r\n<p class=\"Fodnote\">\r\n   <a class=\"FodnoteNr\" name=\"id927b5f1a-ddfa-46e1-b0ff-64a46b7d3e61\" href=\"#Henvisning_id927b5f1a-ddfa-46e1-b0ff-64a46b7d3e61\">3)</a> Loven er trådt i kraft den 1. august 1994, jf. bekendtgørelse nr. 702 af 25. juli 1994.</p>\r\n<p class=\"Fodnote\">\r\n   <a class=\"FodnoteNr\" name=\"id6c8e93cc-3132-4a7d-b229-33562dfe3839\" href=\"#Henvisning_id6c8e93cc-3132-4a7d-b229-33562dfe3839\">4)</a> Lovændringen vedrører indsættelse af § 16 a.</p>\r\n<p class=\"Fodnote\">\r\n   <a class=\"FodnoteNr\" name=\"id2e265f99-1122-49e5-b3f1-1785e09efc1c\" href=\"#Henvisning_id2e265f99-1122-49e5-b3f1-1785e09efc1c\">5)</a> Ved kongelig resolution af 28. november 2016 er betegnelsen Erhvervs- og Vækstministeriet ændret til Erhvervsministeriet, jf. bekendtgørelse nr. 1777 af 23. december 2016.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/01/2017"
        },
        {
            "displayName": "Accession",
            "displayValue": "A20170002529"
        },
        {
            "displayName": "Entydig dokumentidentifikation",
            "displayValue": "CK001130"
        },
        {
            "displayName": "Dato for førstegangsindlæggelse",
            "displayValue": "06/01/2017"
        },
        {
            "displayName": "Dato for indlæggelse",
            "displayValue": "06/01/2017"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "04/01/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />NaturErhvervstyrelsen, j.nr. 16-0122-000028"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}