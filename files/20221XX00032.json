{
    "id": 233123,
    "title": "Skriftlig fremsættelse (5. oktober 2022) - L 7",
    "documentTypeId": "380",
    "isSagsforlobPeriodValid": true,
    "shortName": "2022/1 SF.L L 7",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (5. oktober 2022)</p>\r\n<p class=\"Fremsaetter\">\r\n   <span class=\"Bold\">Skatteministeren</span> (Jeppe Bruus):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om beskatning af fortjeneste ved afståelse af fast ejendom, afskrivningsloven, investorfradragsloven og forskellige andre love (Lagerbeskatning af selskabers ejendomsavancer og fastholdelse af loft over investorfradraget)</p>\r\n<p class=\"ForslagsNummer\">(Lovforslag nr. L 7)</p>\r\n<p class=\"TekstGenerel\">Lovforslaget skal gennemføre to af finansieringselementerne i den aftale om ”en ny ret til tidlig pension”, som blev indgået imellem Regeringen (Socialdemokratiet), Dansk Folkeparti, Socialistisk Folkeparti og Enhedslisten den 10. oktober 2020.</p>\r\n<p class=\"TekstGenerel\">Danske lønmodtagere har med retten til Tidlig Pension, der blev indført ved lov nr. 2202 af 29. december 2020 og som har kunnet opnås med virkning fra den 1. januar 2022, fået styrket deres rettigheder markant. Personer med lange og hårde arbejdsliv kan nu trække sig tilbage på en ordentlig og værdig måde. Med retten til Tidlig Pension sikres, at de, der har været længst tid på arbejdsmarkedet og har bidraget til velfærdssamfundet gennem et langt arbejdsliv, nu har mulighed for at stoppe med at arbejde, inden de er slidt helt ned.</p>\r\n<p class=\"TekstGenerel\">Det ene finansieringselement, som lovforslaget har til hensigt at udmønte, vedrører lagerbeskatning af selskabers ejendomsavancer, så løbende værdistigninger eller -fald på ejendommene medregnes til indkomstopgørelsen.</p>\r\n<p class=\"TekstGenerel\">Det foreslås, at lagerbeskatningen kun skal omfatte ejendomme, der udlejes i overvejende omfang, dvs. mere end 50 pct. Ejendomme, der anvendes i selskabets egen drift til fx lager, produktion eller domicil, vil derfor ikke skulle omfattes af lagerbeskatningen. Der foreslås undtagelser for udlejning til visse særlige formål, fx korttidsudlejning og momspligtig udlejning, hvilket omfatter udlejning af bl.a. hotelværelser og parkeringspladser.</p>\r\n<p class=\"TekstGenerel\">Derudover vil selskabers udlejning til aktionærer og andelshavere, når der til kapitalandelen er knyttet en brugsret, være undtaget.</p>\r\n<p class=\"TekstGenerel\">Lagerbeskatningen foreslås kun at skulle gælde for selskaber og koncerner med større ejendomsporteføljer. Det foreslås således, at lagerbeskatningen kun skal gælde, hvis porteføljen af udlejningsejendomme overstiger en samlet handelsværdi på 100 mio. kr. (2023-niveau). Grænsen foreslås at gælde for selskaber i et interessefællesskab, der samlet set ejer udlejningsejendomme, der overstiger en handelsværdi på 100 mio. kr. Beløbsgrænsen vil blive reguleret årligt, så den følger den økonomiske udvikling.</p>\r\n<p class=\"TekstGenerel\">Fonde og foreninger omfattet af fondsbeskatningsloven foreslås ikke omfattet af lagerbeskatningen.</p>\r\n<p class=\"TekstGenerel\">Der foreslås også en undtagelse, hvorefter livsforsikringsselskaber og selskaber, hvis indkomst medregnes hos et livsforsikringsselskab, ikke omfattes.</p>\r\n<p class=\"TekstGenerel\">Det andet finansieringselement vedrører, at loftet over investorfradraget fra og med 2023 vil være uændret i forhold til det nuværende niveau. Investorfradraget vil derfor fortsat gælde for investeringerne op til 400.000 kr. for direkte investeringer og 125.000 kr. for indirekte investeringer.</p>\r\n<p class=\"TekstGenerel\">Det foreslås, at loven træder i kraft den 1. januar 2023. Lovforslaget er omfattet af de fælles ikrafttrædelsesdatoer.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2022/1 LF 7",
            "stateLabel": "Bortfaldet",
            "references": [
                {
                    "shortName": "2022/1 SF.L L 7",
                    "title": "Skriftlig fremsættelse (5. oktober 2022) - L 7",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 233123,
                    "eliUri": "/eli/ft/20221XX00032",
                    "externalLink": ""
                },
                {
                    "shortName": "2022/1 LSF 7",
                    "title": "Forslag til Lov om ændring af lov om beskatning af fortjeneste ved afståelse af fast ejendom, afskrivningsloven, investorfradragsloven og forskellige andre love (Lagerbeskatning af selskabers ejendomsavancer og fastholdelse af loft over investorfradraget)",
                    "presentationName": "Lovforslag som fremsat",
                    "documentTypeId": 400,
                    "documentId": 233122,
                    "eliUri": "/eli/ft/202212L00007",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20221/lovforslag/l7/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/10/2022"
        },
        {
            "displayName": "Accession",
            "displayValue": "20221XX00032"
        },
        {
            "displayName": "Entydig dokumentidentifikation",
            "displayValue": "AN015719"
        },
        {
            "displayName": "Dato for førstegangsindlæggelse",
            "displayValue": "06/10/2022"
        },
        {
            "displayName": "Dato for indlæggelse",
            "displayValue": "06/10/2022"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 7"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}