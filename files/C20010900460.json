{
    "id": 130698,
    "title": "Vejledning om Arbejdshygiejniske dokumentationsmålinger - Vejledning om krav til dokumentationsmålinger, der skal kunne bruges som dokumentation over for Arbejdstilsynet - At-vejledning D.7.2 - Maj 2001 - Erstatter At-anvisning 4.3.0.1 af maj 1996",
    "documentTypeId": "180",
    "isSagsforlobPeriodValid": true,
    "shortName": "VEJ nr 9004 af 01/05/2001",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Vejledning om Arbejdshygiejniske dokumentationsmålinger - Vejledning om krav til dokumentationsmålinger, der skal kunne bruges som dokumentation over for Arbejdstilsynet - At-vejledning D.7.2 - Maj 2001 - Erstatter At-anvisning 4.3.0.1 af maj 1996</p>\n      <p class=\"TekstV\">Arbejdstilsynet pålægger i visse tilfælde arbejdsgiveren at foretage målinger, der dokumenterer arbejdsforholdene. Målingerne kan være periodiske eller enkeltstående.</p>\n      <p class=\"TekstV\">Desuden kan Arbejdstilsynet kræve, at arbejdsgiveren får foretaget undersøgelser og prøver for at konstatere, om arbejdsforholdene er sikkerheds- og sundhedsmæssigt forsvarlige.</p>\n      <p class=\"TekstV\">Vejledningen omfatter den dokumentation, der vedrører:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Luftens indhold af gasser, dampe, støv og andre partikulære luftforureninger fra stoffer og materialer.</p>\n        <p class=\"Liste1\"><span class=\"Liste1Nr\" id=\"\">–</span> Koncentrationen af sundhedsskadelige stoffer eller deres metabolitter i biologiske væsker.</p>\n        <p class=\"Liste1\"><span class=\"Liste1Nr\" id=\"\">–</span> Omfanget af biokemiske forandringer i biologiske væsker.</p>\n      </p>\n      <p class=\"TekstV\">Arbejdstilsynet kræver, at en dokumentationsmåling udføres som en detaljeret måling eller på en anden lige så kvalificeret måde. Det vil sige, at målingerne skal give en detaljeret beskrivelse af eksponeringen i forhold til grænseværdien.</p>\n      <p class=\"TekstV\">Dokumentationsmålinger udføres i overensstemmelse med Dansk Standards standarder på området, herunder bl.a.:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> DS/EN 689, Luftundersøgelse - Arbejdspladsluft, vejledning i vurdering af eksponering ved inhalation af kemiske stoffer i forhold til grænseværdier og målestrategi.</p>\n        <p class=\"Liste1\"><span class=\"Liste1Nr\" id=\"\">–</span> DS/EN 482, Luftundersøgelse - Arbejdspladsluft, almene ydeevnekrav til metoder til bestemmelse af koncentrationen af kemiske stoffer i luft.</p>\n      </p>\n      <p class=\"TekstV\">Vejledning i arbejdshygiejniske undersøgelser af luftforurening kan fx fås i AMI vejledning nr. 5/1990. Vejledning i biologisk monitering kan fx fås i AMI vejledning nr. 25/1987.</p>\n      <p class=\"TekstV\">Dokumentationsmåling af lufthastigheder foretages efter nedenstående vejledning eller efter en vejledning, der fordrer lignende kvalitet:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> DS/ISO 7726, Termiske omgivelser - Krav til instrumenter og målemetoder for termiske størrelser.</p>\n      </p>\n      <p class=\"TekstV\"><span class=\"Bold\">1.</span> <span class=\"Bold\">Luftforureningsmålinger</span></p>\n      <p class=\"TekstV\"><span class=\"Bold\">1.1.</span> <span class=\"Bold\">Prøvetagning</span></p>\n      <p class=\"TekstV\">Det skal kunne dokumenteres, hvilken strategi der er brugt til at fastlægge:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Antal målepositioner</p>\n        <p class=\"Liste1\"><span class=\"Liste1Nr\" id=\"\">–</span> Antal prøver, som skal udtages på den enkelte måleposition</p>\n        <p class=\"Liste1\"><span class=\"Liste1Nr\" id=\"\">–</span> Målingernes hyppighed, det vil sige antal måledage pr. år</p>\n        <p class=\"Liste1\"><span class=\"Liste1Nr\" id=\"\">–</span> Brugt måleudstyr</p>\n        <p class=\"Liste1\"><span class=\"Liste1Nr\" id=\"\">–</span> Nøjagtighed af den brugte prøvetagnings- og analysemetode</p>\n        <p class=\"Liste1\"><span class=\"Liste1Nr\" id=\"\">–</span> Vurderingskriterier for måleresultater.</p>\n      </p>\n      <p class=\"TekstV\">Det tekniske udstyr, der bruges til prøvetagning, skal være i overensstemmelse med de retningslinjer, der er beskrevet i standarderne på området. Måleudstyret skal kalibreres efter samme retningslinjer. Endelig skal resultatet af kalibreringen kunne dokumenteres, fx i en logbog, hvor datoen for og resultatet af kalibreringen er angivet.</p>\n      <p class=\"TekstV\">Luftforureningsprøver skal foretages af akkrediterede laboratorier eller af andre af Arbejdstilsynet anerkendte institutioner, der kan foretage undersøgelserne med lignende kvalitet.</p>\n      <p class=\"TekstV\"><span class=\"Bold\">1.2.</span> <span class=\"Bold\">Analyse</span></p>\n      <p class=\"TekstV\">Analyser skal foretages af akkrediterede laboratorier eller af andre af Arbejdstilsynet anerkendte institutioner, der kan foretage undersøgelser med lignende kvalitet.</p>\n      <p class=\"TekstV\"><span class=\"Bold\">1.3.</span> <span class=\"Bold\">Rapportering af luftforureningsmålinger</span></p>\n      <p class=\"TekstV\">Rapporter om luftforureningsmålinger skal</p>\n      <p>\n        <p class=\"Liste1\"><span class=\"Liste1Nr\" id=\"\">–</span> beskrive formålet med undersøgelsen</p>\n        <p class=\"Liste1\"><span class=\"Liste1Nr\" id=\"\">–</span> angive antallet af målepositioner i eksponeringszonen</p>\n        <p class=\"Liste1\"><span class=\"Liste1Nr\" id=\"\">–</span> indeholde en statistisk vurdering af måleresultater i forhold til grænseværdien (1)</p>\n        <p class=\"Liste1\"><span class=\"Liste1Nr\" id=\"\">–</span> angive, hvordan virksomhedens sikkerhedsorganisation har været inddraget i undersøgelsen</p>\n        <p class=\"Liste1\"><span class=\"Liste1Nr\" id=\"\">–</span> indeholde prøvningsrapporter og måleresultater, der i form og indhold skal svare til bilag 1 i denne vejledning.</p>\n      </p>\n      <p class=\"TekstV\">Ved akkrediterede analyser skal rapporten desuden</p>\n      <p>\n        <p class=\"Liste1\"><span class=\"Liste1Nr\" id=\"\">–</span> indeholde en erklæring om, at prøvningsresultaterne udelukkende gælder for de analyserede prøver</p>\n        <p class=\"Liste1\"><span class=\"Liste1Nr\" id=\"\">–</span> påføres det akkrediterede laboratoriums logo og akkrediteringsnummer.</p>\n      </p>\n      <p class=\"TekstV\"><span class=\"Bold\">2.</span> <span class=\"Bold\">Biologiske målinger</span></p>\n      <p class=\"TekstV\"><span class=\"Bold\">2.1.</span> <span class=\"Bold\">Prøvetagning</span></p>\n      <p class=\"TekstV\">Det tekniske udstyr, der bruges til prøvetagning, skal være i overensstemmelse med de tekniske krav, der beskrives i afsnit 2.1.1. om tekniske krav til udstyr til udtagning af veneblodprøver.</p>\n      <p class=\"TekstV\">Blodprøver skal tages af en person, der er uddannet læge, hospitalslaborant eller sygeplejerske med lov til at foretage blodprøver. Bekendtgørelsen om arbejde med stoffer og materialer oplyser herom.</p>\n      <p class=\"TekstV\"><span class=\"Bold\">2.1.1.</span> <span class=\"Bold\">Tekniske krav til udstyr til udtagning af veneblodprøver</span></p>\n      <p class=\"TekstV\">Arbejdet med udtagning af veneblodprøver skal tilrettelægges, så der er truffet effektive foranstaltninger mod HIV-infektion (2).</p>\n      <p class=\"TekstV\">Til venepunktur skal der sædvanligvis bruges en kanyle af rustfrit stål. Stålkanyler, der er smurt med silikone, er egnede ved prøvetagning til Cr, Ni, osv. Rustfrit stål afgiver imidlertid tungmetaller som fx chrom og nikkel. Derfor kan det i visse tilfælde være nødvendigt at bruge specielle kanyler, hvor det opsamlede veneblod ikke kommer i kontakt med rustfrit stål. Analyselaboratoriet kan oplyse om den mest hensigtsmæssige metode til at udtage og opsamle veneblodet. Det stof, der skal måles, afgør, hvilken metode der er mest hensigtsmæssig.</p>\n      <p class=\"TekstV\">Der bruges specielle glas med undertryk til at opsamle veneblod. Ved venepunktur fyldes glasset svarende til undertrykket. Brug af specielle glas med undertryk nedsætter risikoen for kontaminering. Når der tages blodprøver, må proppen ikke fjernes fra glassene. Instruktionen om prøvetagning, der følger med glasset, skal efterleves.</p>\n      <p class=\"TekstV\">Andre blodprøveglas kan bruges, hvis renheden er kontrolleret. Det er nødvendigt at kontrollere proppens renhed og egnethed, fordi den kan kontaminere eller absorbere stoffer. Desuden skal man sikre sig, at blodet ikke bliver forurenet af omgivelserne.</p>\n      <p class=\"TekstV\"><span class=\"Bold\">2.1.2.</span> <span class=\"Bold\">Udtagning af kapillarblodprøve</span></p>\n      <p class=\"TekstV\">Ved prøveudtagning til spormetaller bruges specielt rensede metalfri glas, som er kontrolleret for eventuelle urenheder.</p>\n      <p class=\"TekstV\">Til spormetalanalyser bruges der normalt Na-heparin som antikoagulans, da EDTA kan tilføre prøven urenheder. Til serumanalyser bruges der normalt glas uden tilsætning af antikoagulans.</p>\n      <p class=\"TekstV\">Til kapillarblodprøveudtagning skal der bruges en steril lancet, som er fremstillet til at perforere åren.</p>\n      <p class=\"TekstV\">Til opsamling af kapillarblod skal der bruges kapillarrør, der er behandlet med antikoagulans. Kapillarrørene skal være rene og kontrolleret for kontaminering.</p>\n      <p class=\"TekstV\">Ved brug af kapillarblod er det vigtigt at sikre, at prøven blandes grundigt med antikoagulans.</p>\n      <p class=\"TekstV\"><span class=\"Bold\">2.1.3.</span> <span class=\"Bold\">Indsamling af urinprøver</span></p>\n      <p class=\"TekstV\">Til arbejdsmiljøundersøgelser opsamles urinprøver på udvalgte tidspunkter, fx om morgenen eller ved arbejdstids ophør.</p>\n      <p class=\"TekstV\">Urinen skal opsamles direkte i egnede beholdere. Urinflaskernes renhed skal være kontrolleret. Der kan sædvanligvis bruges urinflasker af polyethylen eller polypropylen. Ved spormetalanalyser skal flaskerne være rensede efter forskrifterne. Visse stoffer kan absorberes til ovennævnte plastmateriale, fx opløsningsmidler. I disse tilfælde skal der bruges glasflasker.</p>\n      <p class=\"TekstV\"><span class=\"Bold\">2.2.</span> <span class=\"Bold\">Analyse</span></p>\n      <p class=\"TekstV\">Analyser skal foretages af akkrediterede laboratorier eller af andre af Arbejdstilsynet anerkendte institutioner, der kan foretage undersøgelserne med lignende kvalitet.</p>\n      <p class=\"TekstV\"><span class=\"Bold\">2.3.</span> <span class=\"Bold\">Rapportering af biologiske målinger</span></p>\n      <p class=\"TekstV\">Rapporter om biologiske målinger skal følge de krav, der gælder for arbejdsmedicinske undersøgelser. Bekendtgørelsen om arbejdsmedicinske undersøgelser efter lov om arbejdsmiljø oplyser herom. Desuden skal rapporterne</p>\n      <p>\n        <p class=\"Liste1\"><span class=\"Liste1Nr\" id=\"\">–</span> beskrive formålet med undersøgelsen</p>\n        <p class=\"Liste1\"><span class=\"Liste1Nr\" id=\"\">–</span> indeholde en statistisk vurdering af måleresultaterne i forhold til grænseværdien, typiske værdier o.l.</p>\n        <p class=\"Liste1\"><span class=\"Liste1Nr\" id=\"\">–</span> angive, hvordan virksomhedens sikkerhedsorganisation har været inddraget i undersøgelsen</p>\n        <p class=\"Liste1\"><span class=\"Liste1Nr\" id=\"\">–</span> indeholde prøvningsrapporter, der i form og indhold svarer til bilag 2 i denne vejledning.</p>\n      </p>\n      <p class=\"TekstV\"><span class=\"Bold\">Læs også Arbejdstilsynets vejledninger om:</span></p>\n      <p>(1) Grænseværdier for stoffer og materialer(2) AIDS og forebyggelse af HIV-infektion</p>\n      <p class=\"TekstV\"><span class=\"Bold\">Læs også branchearbejdsmiljørådenes vejledninger mv.</span></p>\n      <p class=\"TekstV\">Branchearbejdsmiljørådenes vejledninger kan findes på</p>\n      <p>www.bar-web.dk</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Beskæftigelsesministeriet, den 1. maj 2001</P><P CLASS=SIGN1 ALIGN=\"CENTER\">Inger Støjberg</P><P CLASS=SIGN2 ALIGN=\"RIGHT\"></P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p><img alt=\"BE4054_1_1.jpg Size: (457 X 600)\" border=\"no\" name=\"BE4054_1_1\" src=\"/image.aspx?id=130698&img=BE4054_1_1.jpg\"><img alt=\"BE4054_1_2.jpg Size: (457 X 621)\" border=\"no\" name=\"BE4054_1_2\" src=\"/image.aspx?id=130698&img=BE4054_1_2.jpg\"><img alt=\"BE4054_1_3.jpg Size: (457 X 616)\" border=\"no\" name=\"BE4054_1_3\" src=\"/image.aspx?id=130698&img=BE4054_1_3.jpg\"><img alt=\"BE4054_1_4.jpg Size: (457 X 609)\" border=\"no\" name=\"BE4054_1_4\" src=\"/image.aspx?id=130698&img=BE4054_1_4.jpg\"></p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/04/2010"
        },
        {
            "displayName": "Accession",
            "displayValue": "C20010900460"
        },
        {
            "displayName": "Entydig dokumentidentifikation",
            "displayValue": "BE004054"
        },
        {
            "displayName": "Dato for førstegangsindlæggelse",
            "displayValue": "22/04/2010"
        },
        {
            "displayName": "Dato for indlæggelse",
            "displayValue": "22/04/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9004"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/05/2001"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "kæftigelsesmin.,<br />Arbejdstilsynet, j.nr."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}