{
    "id": 74483,
    "title": "Cirkulære om praktik i gymnasiet, på studenterkursus og på kursus til højere forberedelseseksamen (Til rektorer og forstandere for samtlige gymnasieskoler, studenterkurser og hf-kurser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22135 af 29/11/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om praktik i gymnasiet, på  \r\n\r\n studenterkursus og på kursus til højere forberedelseseksamen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorer og forstandere for  \r\n\r\n samtlige gymnasieskoler, </P>  \r\n\r\n<P CLASS=TITEL-KOMMENTAR ALIGN=CENTER>studenterkurser og hf-kurser) </P>  \r\n\r\n<BR>  \r\n\r\n<P>Direktoratet ønsker med dette cirkulære at give nogle vejledende  \r\n\r\n retningslinjer for praktik. </P>  \r\n\r\n<P>Praktik indgår som et naturligt element i undervisningsforløb på  \r\n\r\n skolen/kursus og kan dermed også indgå i eksamenspensum. Gennem en grundig  \r\n\r\n forberedelse og efterbehandling skal der opnås et samspil mellem teori og  \r\n\r\n praksis. Praktikkens form og indhold skal sikre, at eleverne optræder i andre  \r\n\r\n end de sædvanlige elevroller, og at de så vidt muligt udfører realistiske og  \r\n\r\n meningsfulde opgaver af praktisk art. </P>  \r\n\r\n<P>Det understreges, at samtlige fag og studievejledningen kan deltage i  \r\n\r\n praktik. </P>  \r\n\r\n<P>Praktikkens generelle mål kan være </P>  \r\n\r\n<P>- at skabe sammenhæng mellem praktisk arbejde og elevernes teoretiske  \r\n\r\n viden og derved underbygge denne, </P>  \r\n\r\n<P>- at øge elevernes kendskab til forhold vedrørende produktionsprocesser,  \r\n\r\n teknologi og arbejdsmiljø, </P>  \r\n\r\n<P>- at øge elevernes kendskab til arbejdsplads-, arbejdsmarkeds- og  \r\n\r\n organisationsforhold, </P>  \r\n\r\n<P>- at støtte eleverne i erhvervs- og studievalg ved bl.a. at lade dem  \r\n\r\n opleve arbejdsvilkår i forskellige typer af jobs, </P>  \r\n\r\n<P>- at give eleverne kendskab til andre miljøer end dem, de selv kommer fra  \r\n\r\n og </P>  \r\n\r\n<P>- at øge kontakten mellem skolen og andre dele af samfundet. </P>  \r\n\r\n<P>I forbindelse med planlægning og tilrettelæggelse af praktikophold bør man  \r\n\r\n gøre sig klart, hvilke af målene der lægges vægt på i det enkelte tilfælde.  \r\n\r\n</P>  \r\n\r\n<P>For at gøre praktikopholdene så værdifulde som muligt skal der være såvel  \r\n\r\n en for- som en efterbehandling i undervisningen på skolen. Praktik kan  \r\n\r\n organiseres i de enkelte fag, men det kan ofte være hensigtsmæssigt at  \r\n\r\n udnytte de tværfaglige muligheder i et samarbejde mellem flere fag og  \r\n\r\n eventuelt studievejledningen. Flere forskellige praktikformer kan være  \r\n\r\n relevante, og der kan i forskellige dele af landet være varierende behov og  \r\n\r\n muligheder, ligesom hensynet til sammenhængen med undervisningen i den  \r\n\r\n enkelte klasse indebærer, at der benyttes forskellige modeller. Under indtryk  \r\n\r\n af udviklingen på arbejdsmarkedet og i samfundet som helhed vil det desuden  \r\n\r\n være nødvendigt med en løbende udvikling af praktiktyper og indhold. </P>  \r\n\r\n<P>Praktik udgør et naturligt led i rækken af udadvendte aktiviteter som fx.  \r\n\r\n virksomheds- og institutionsbesøg, besøg i organisationer og foreninger,  \r\n\r\n benyttelse af gæstelærere fra arbejdsmarkedets organisationer m.v.,  \r\n\r\n samarbejde med andre skoleformer og forskellige praktiske aktiviteter i  \r\n\r\n tilknytning til undervisningen, samt de former for udadrettede aktiviteter,  \r\n\r\n som giver eleverne kendskab til forskellige fritidsmuligheder, kulturelle  \r\n\r\n tilbud og til de demokratiske processer i samfundet m.v. Praktik kan finde  \r\n\r\n sted på alle former for arbejdspladser, herunder også private og offentlige  \r\n\r\n institutioner, organisationer, foreninger, andre skole- og uddannelsesformer  \r\n\r\n m.v. </P>  \r\n\r\n<P>Det påhviler rektor at påse, at der sker en hensigtsmæssig koordinering af  \r\n\r\n praktikarrangementerne. I det enkelte lokalområde bør der ved ophold på  \r\n\r\n virksomheder og institutioner ske en koordinering i forhold til andre skoler.  \r\n\r\n Afhængig af praktiktype har involverede faglærere og studievejledere ansvaret  \r\n\r\n for planlægningen og gennemførelsen af det enkelte arrangement. </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852213509"
        },
        {
            "displayName": "Entydig dokumentidentifikation",
            "displayValue": "CM033688"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22135"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "29/11/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF J. nr. 30-00-16/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}