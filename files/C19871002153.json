{
    "id": 66572,
    "title": "Obligatoriske kurser ved navigations- og skipperskoler Til navigations- og skipperskolerne. (* 1) ",
    "documentTypeId": "930",
    "isSagsforlobPeriodValid": false,
    "shortName": "RTL nr 10021 af 09/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Obligatoriske kurser ved navigations- og  \r\n\r\n skipperskoler Til navigations- og skipperskolerne. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til bekendtgørelse om generelle bestemmelser for afholdelse af  \r\n\r\n eksaminer ved navigations- og skipperskoler fastsættes som betingelse for  \r\n\r\n indstilling til de ved disse skoler afholdte eksaminer, at de af direktøren  \r\n\r\n foreskrevne kurser er gennemført med tilfredsstillende resultat. </P>  \r\n\r\n<P>De enkelte obligatoriske kurser er omhandlet i særlige rundskrivelser, og  \r\n\r\n formålet med denne rundskrivelse er i oversigtsform at klarlægge, hvilke  \r\n\r\n kurser der i henhold til bekendtgørelsen skal være gennemført som betingelse  \r\n\r\n for indstilling til eksamen, og at beskrive de administrative rutiner, der  \r\n\r\n kræves gennemført, for at skolerne overfor direktoratet kan dokumentere, at  \r\n\r\n disse kurser er gennemført som foreskrevet. </P>  \r\n\r\n<P> Kystskippereksamen, fiskerskippereksamen af 3. grad. </P>  \r\n\r\n<P CLASS=PUNKT> <B>1.</B> Kursus i praktisk brandbekæmpelse. Kurset er  \r\n\r\n omhandlet i rundskrivelse om motorlære og brandbekæmpelse. Kurset er et  \r\n\r\n tre-dages kursus, der afholdes ved godkendte brandskoler. </P>  \r\n\r\n<P CLASS=PUNKT> <B>2.</B> Kursus i motorbetjening. Kurset er omhandlet i  \r\n\r\n rundskrivelse om motorlære og brandbekæmpelse. </P>  \r\n\r\n<P>Kurset skal være gennemført i henhold til sønæringsloven, hvorefter  \r\n\r\n ihændehaver af sønæringsbevis anses at have duelighedsbevis i motorpasning.  \r\n\r\n Betingelse herfor er, at kurset er gennemført,  <B>og at eksamen er  \r\n\r\n bestået.</B>  </P>  \r\n\r\n<P CLASS=PUNKT> <B>3.</B> Kursus i brotjeneste. Kurset afholdes på  \r\n\r\n øvelsesskibe, jvf. rundskrivelse om brotjeneste og rundskrivelse om  \r\n\r\n navigation. </P>  \r\n\r\n<P CLASS=PUNKT> <B>4.</B> Sikkerhedskursus. Kurset er omhandlet i særlig  \r\n\r\n rundskrivelse herom. Kurset afholdes normalt i forbindelse med togt med  \r\n\r\n øvelsesskib. </P>  \r\n\r\n<P> Sætterskippereksamen, fiskeskippereksamen af 1. grad. </P>  \r\n\r\n<P CLASS=PUNKT> <B>1.</B> Kursus i brotjeneste. Se tilsvarende kursus under  \r\n\r\n kystskippereksamen og fiskeskippereksamen af 3. grad. Kurset er en  \r\n\r\n videreudvikling af tidligere kursus under hensyntagen til de med ovennævnte  \r\n\r\n eksaminer forbundne øgede rettigheder. </P>  \r\n\r\n<P> <B>Administration ved skippereksaminerne.</B>  </P>  \r\n\r\n<P>Gennemført kursus i praktisk brandbekæmpelse med tilfredsstillende  \r\n\r\n resultat dokumenteres ved indsendelse til direktoratet af &#187;fortegnelse  \r\n\r\n over uddannelsesbeviser&#171; (kursus C). Fortegnelsen indsendes, når kurset  \r\n\r\n er gennemført, jvf. rundskrivelse om uddannelsesbeviser. Såfremt en  \r\n\r\n kursusdeltager ikke har gennemført de i kurset indlagte øvelser i røgdykning,  \r\n\r\n skal dette anføres på fortegnelsen under &#187;bemærkninger&#171;. Under  \r\n\r\n forudsætning af gennemført kursus og  <B>af bestået eksamen</B>  udstedes af  \r\n\r\n direktoratet et uddannelsesbevis i forebyggelse af brand og brandbekæmpelse.  \r\n\r\n</P>  \r\n\r\n<P>For de resterende kurser indsendes til direktoratet efter gennemført  \r\n\r\n kursus med tilfredstillende resultat en dateret navneliste over de elever,  \r\n\r\n der har gennemført kurset. </P>  \r\n\r\n<P>Dokumentationen underskrives af den, der afholdt kurset. </P>  \r\n\r\n<P> Skibsførereksamen. </P>  \r\n\r\n<P CLASS=PUNKT> <B>1.</B> Kursus i praktisk brandbekæmpelse. Se under  \r\n\r\n kystskippereksamen og fiskeskippereksamen af 3. grad. Kurset lægges i 2.  \r\n\r\n eller 3. skibsførerklasse. </P>  \r\n\r\n<P CLASS=PUNKT> <B>2.</B> Lederkursus i brandbekæmpelse. Kurset afholdes i  \r\n\r\n henhold til rundskrivelse om maskinlære og brandbekæmpelse til  \r\n\r\n skibsførereksamen. Kurset afholdes efter kursus i praktisk brandbekæmpelse i  \r\n\r\n 2. eller 3. skibsførerklasse. </P>  \r\n\r\n<P CLASS=PUNKT> <B>3.</B> Kursus i motorbetjening. Se under  \r\n\r\n kystskippereksamen og fiskeskippereksamen af 3. grad. Kurset lægges i 2.  \r\n\r\n skibsførerklasse. </P>  \r\n\r\n<P CLASS=PUNKT> <B>4.</B> Kursus i brotjeneste i 2. skibsførerklasse og i 3.  \r\n\r\n skibsførerklasse. Kursets indhold er beskrevet i rundskrivelse om navigation  \r\n\r\n til skibsførerereksamen og rundskrivelse om brotjeneste. </P>  \r\n\r\n<P CLASS=PUNKT> <B>5.</B> Sikkerhedskursus. Kurset er omhandlet i særlig  \r\n\r\n rundskrivelse herom. Kurset lægges i 2. skibsførerklasse. </P>  \r\n\r\n<P CLASS=PUNKT> <B>6.</B> Kursus i arbejdsledelse. Kurset gennemføres som et  \r\n\r\n koncentreret ugekursus i henhold til særlig rundskrivelse herom. Kurset  \r\n\r\n lægges i 3. skibsførerklasse. </P>  \r\n\r\n<P CLASS=PUNKT> <B>7.</B> Radarsimulatorkursus. Kurset afholdes i henhold til  \r\n\r\n rundskrivelse om radarsimulatorkursus. Kurset lægges i 2. skibsførerklasse.  \r\n\r\n</P>  \r\n\r\n<P> <B>8. ARPA-simulatorkursus.</B>  Kurset afholdes i henhold til  \r\n\r\n rundskrivelse om ARPA-simulatorkursus. Kurset lægges i 3. skibsførerklasse.  \r\n\r\n</P>  \r\n\r\n<P> <B>Administration ved skibsførereksamen.</B>  </P>  \r\n\r\n<P>For samtlige kurser gælder, at indberetning til direktoratet fra skolerne  \r\n\r\n om gennemførte kurser med tilfredsstillende resultat sker på særlig formular  \r\n\r\n samtidig med indstilling til 2. deleksamen for de kurser, der afholdes inden  \r\n\r\n denne eksamen, og samtidig med indstilling til afsluttende deleksamen for de  \r\n\r\n kurser, der afholdes i 3. skibsførerklasse. Formularen underskrives af  \r\n\r\n skolens forstander. Dokumentation fra eksterne kursussteder opbevares på  \r\n\r\n skolen. </P>  \r\n\r\n<P>Foruden ovennævnte formular indsendes for kursus 1, 7 og 8 formularen  \r\n\r\n &#187;fortegnelse over uddannelsesbeviser&#171; samtidig med indstilling til  \r\n\r\n afsluttende deleksamen, jvf. rundskrivelse om udstedelse af  \r\n\r\n uddannelsesbeviser. </P>  \r\n\r\n<P>Kurserne nævnt ovenfor er obligatoriske for indstilling til eksamen. I  \r\n\r\n tilfælde, hvor der foreligger ekstraordinære omstændigheder, kan det efter  \r\n\r\n skriftlig ansøgning fra skolen tillades, at indstilling til eksamen sker,  \r\n\r\n uanset at et kursus ikke er gennemført. En sådan tilladelse vil i alle  \r\n\r\n tilfælde medføre, at eksamensbevis tilbageholdes, indtil det pågældende  \r\n\r\n kursus er gennemført med tilfredsstillende resultat, med mindre den  \r\n\r\n pågældende dokumenterer på anden måde at have erhvervet de samme kundskaber  \r\n\r\n eller færdigheder, som er målet med vedkommende kursus. </P>  \r\n\r\n<P>Såfremt en elev på nærmere angivet dato har gennemført et kursus med  \r\n\r\n tilfredsstillende resultat, anses dette kursus fortsat for gennemført i tre  \r\n\r\n år regnet fra datoen for gennemført kursus til datoen for udløb af  \r\n\r\n indstillingsfrist til den deleksamen, hvortil kurset er obligatorisk. Såfremt  \r\n\r\n et kursus efter skolens valg kan lægges i 2. eller i 3. skibsførerklasse,  \r\n\r\n regnes til datoen for indstilling til 2. deleksamen. Indstilling til eksamen  \r\n\r\n senere end tre år efter gennemført obligatorisk kursus vil ikke blive  \r\n\r\n accepteret. </P>  \r\n\r\n<P>Dog anses kursus i brotjeneste under alle forhold for bortfaldet, hvis den  \r\n\r\n eksamen, for hvilken kurset er obligatorisk, ikke bestås. </P>  \r\n\r\n<P>En betingelse for at en elev kan anses at have gennemført et kursus med  \r\n\r\n tilfredsstillende resultat er, at den pågældende har fulgt kurset i fuldt  \r\n\r\n omfang. Dog skal et kortere varende fravær med en for skolen acceptabel grund  \r\n\r\n ikke være til hinder for, at kurset kan anses for gennemført. Såfremt en  \r\n\r\n kursusdeltager, ved sin adfærd under kurset eller på grund af forsømmelser,  \r\n\r\n efter kursuslederens bedømmelse ikke vil kunne gennemføre kurset med  \r\n\r\n tilfredsstillende resultat, skal dette snarest meddeles på den pågældende  \r\n\r\n gennem skolens forstander med angivelse af årsagen til denne bedømmelse. </P>  \r\n\r\n<P>Rundskrivelse nr. 9/85 ophæves. </P>  \r\n\r\n<P>Niels J. Bagge </P>  \r\n\r\n</DIV>",
    "isHistorical": true,
    "editorialNotes": [
        "(* 1) Rundskrivelse 23/87"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19871002153"
        },
        {
            "displayName": "Entydig dokumentidentifikation",
            "displayValue": "CM025714"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10021"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "09/09/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "173-1-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}