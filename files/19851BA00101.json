{
    "id": 106061,
    "title": "1985 BSF 101   FORSLAG TIL FOLKETINGSBESLUTNING OM ÆNDRING AF UDSKIFTNINGSPERIODEN FOR   BILER, SOM ER ANSKAFFET MED STØTTE EFTER BISTANDSLOVENS § 58 ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 101 </P>  \r\n\r\n<P></P>  \r\n\r\n<P>Forslag til folketingsbeslutning om ændring af udskiftningsperioden for  \r\n\r\n biler, som er anskaffet med støtte efter bistandslovens § 58 </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer socialministeren til snarest og inden den 1. </P>  \r\n\r\n<P>april 1986 at ændre bekendtgørelse nr. 645 af 19. december 1983 om </P>  \r\n\r\n<P>støtte til køb af bil efter bistandslovens § 58, således at der </P>  \r\n\r\n<P>kan ydes støtte til udskiftning af bil, hvortil der er ydet støtte </P>  \r\n\r\n<P>til anskaffelsen mindst 4 år tidligere. </P>  \r\n\r\n<P>Støttemodtageren skal afdrage et beløb svarende til 1/2 pct. af </P>  \r\n\r\n<P>anskaffelsessummen pr. måned, indtil halvdelen af det ydede </P>  \r\n\r\n<P>rentefri lån er betalt. </P>  \r\n\r\n<P>Ejer ansøgeren på ansøgningstidspunktet en bil, hvortil der er ydet </P>  \r\n\r\n<P>støtte, skal salgssummen for denne bil anvendes til at nedbringe </P>  \r\n\r\n<P>restgælden til halvdelen. Overskydende beløb tilfalder </P>  \r\n\r\n<P>støttemodtageren. </P>  \r\n\r\n<P>Den anden halvdel afskrives af kommunen med 1/48 pr. måned, og en </P>  \r\n\r\n<P>eventuel yderligere restgæld efter salg af bilen afskrives på en </P>  \r\n\r\n<P>gang som uerholdelig. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>VS' folketingsgruppe har i de seneste måneder fået usædvanlig mange </P>  \r\n\r\n<P>henvendelser fra mennesker med et handicap, og de skriver om mange </P>  \r\n\r\n<P>forskellige ting, som de vil foreslå ændret; men er der en ting, </P>  \r\n\r\n<P>som de alle er enige om, og som de alle prioriterer særdeles højt, </P>  \r\n\r\n<P>så er det reglerne om udskiftningsperioden for invalidebiler. </P>  \r\n\r\n<P>Mange mennesker med handicap betragter det som en decideret trussel </P>  \r\n\r\n<P>mod deres liv, at de bringes ud i et valg mellem at frasige sig </P>  \r\n\r\n<P>det helt nødvendige motorkøretøj med manglende stabilitet til </P>  \r\n\r\n<P>følge eller at bevare det med så voldsomme ekstraudgifter i </P>  \r\n\r\n<P>køretøjets sidste leveår, at det alvorligt truer deres leveniveau. </P>  \r\n\r\n<P>Der er nu engang ikke meget sjov ved at skulle anvende det meste af </P>  \r\n\r\n<P>eller måske endog hele nettofortjenesten fra et job til dækning af </P>  \r\n\r\n<P>udgifterne på det køretøj, som kører en hen på jobbet. </P>  \r\n\r\n<P>Efter forslaget skal reglerne om støtte til erhvervelse af </P>  \r\n\r\n<P>motorkøretøjer efter bistandslovens § 58 (invalidebiler) ændres, </P>  \r\n\r\n<P>så der kan ydes støtte til en ny bil hvert 4. år - mod nu hvert 6. </P>  \r\n\r\n<P>år. </P>  \r\n\r\n<P>Baggrunden for forslaget er, at de nuværende regler, siden de blev </P>  \r\n\r\n<P>indført for 5 år siden, har vist sig uhensigtsmæssige for </P>  \r\n\r\n<P>brugerne. Netop fordi invalidebiler er så uundværlige for dem i </P>  \r\n\r\n<P>deres dagligdag, vil de typisk blive belastet mere end tilsvarende </P>  \r\n\r\n<P>biler af andre brugere. En person med et handicap vil f.eks. være </P>  \r\n\r\n<P>tvunget til at anvende sin bil ved selv korte ture, hvor andre </P>  \r\n\r\n<P>mennesker måske ville gå eller bruge et kollektivt </P>  \r\n\r\n<P>transportmiddel. Det fører til en øget belastning i form af flere </P>  \r\n\r\n<P>starter og - især - flere koldstarter. </P>  \r\n\r\n<P>En invalidebil, der er 4, 5 eller 6 år gammel, vil derfor ofte være </P>  \r\n\r\n<P>ringere end en bil af samme alder, der har været benyttet af en </P>  \r\n\r\n<P>person uden handicap. Brugeren belastes derfor af flere </P>  \r\n\r\n<P>reparationsudgifter og vil oftere og oftere befinde sig i en </P>  \r\n\r\n<P>situation, hvor han eller hun er uden transportmulighed, fordi </P>  \r\n\r\n<P>bilen er på værksted. </P>  \r\n\r\n<P>De to sidste år, før de nuværende regler giver mulighed for </P>  \r\n\r\n<P>udskiftning af bilen, er derfor uforholdsmæssigt kostbare for </P>  \r\n\r\n<P>brugeren, og dertil kommer det helt uacceptable, at brugeren under </P>  \r\n\r\n<P>hver reparation berøves sin mobilitet. Dette kan være ganske </P>  \r\n\r\n<P>alvorligt, hvis han eller hun er i færd med at etablere sig på </P>  \r\n\r\n<P>arbejdsmarkedet, ligesom det i al almindelighed er uheldigt for </P>  \r\n\r\n<P>den samlede handicappolitik, hvis personer med handicap får ry for </P>  \r\n\r\n<P>at være ustabile i jobsituationen, når sandheden jo vitterlig er </P>  \r\n\r\n<P>den, at det er bilen, der er ustabil. </P>  \r\n\r\n<P>Samfundets generelle bedømmelse af ældre biler viser sig jo bl.a. </P>  \r\n\r\n<P>også ved, at der kræves syn efter 5 år, og dette åremål skal ses i </P>  \r\n\r\n<P>sammenhæng med, at invalidebiler som nævnt - alt andet lige - er </P>  \r\n\r\n<P>ringere end andre biler med en tilsvarende alder. </P>  \r\n\r\n<P>Forslagsstillerne betragter invalidebiler som hjælpemidler på linje </P>  \r\n\r\n<P>med alle andre hjælpemidler efter bistandslovens § 58. Men </P>  \r\n\r\n<P>tildelingen af en invalidebil bør være særlig liberal, idet den </P>  \r\n\r\n<P>kompenserer for en manglende evne til at bevæge sig og dermed </P>  \r\n\r\n<P>fungere i samfundet og for samfundets manglende opfyldelse af sin </P>  \r\n\r\n<P>naturlige forpligtelse til at gøre offentlige transportmidler </P>  \r\n\r\n<P>tilgængelige for alle. </P>  \r\n\r\n<P>Forslagsstillerne er opmærksomme på, at socialministeriet over for </P>  \r\n\r\n<P>folketingets socialudvalg tidligere har afvist bemærkninger </P>  \r\n\r\n<P>svarende til begrundelsen for nærværende beslutningsforslag (bl.a. </P>  \r\n\r\n<P>i forbindelse med behandlingen af lovforslag om ændring af lov om </P>  \r\n\r\n<P>social bistand i folketingsåret 1983-84, jfr. (L 42 - bilag 2)). </P>  \r\n\r\n<P>Ministeriet skrev bl.a.: </P>  \r\n\r\n<P>&#187;Udskiftningsperioden på minimum 6 år blev indført i 1981, og i </P>  \r\n\r\n<P>forbindelse med ændringen (fra 4 år) oplyste Statens </P>  \r\n\r\n<P>Bilinspektion, at en udvidelse af perioden på 2 år ikke ville give </P>  \r\n\r\n<P>anledning til betænkelighed ud fra trafiksikkerhedsmæssige hensyn. </P>  \r\n\r\n<P>Endvidere skønnede bilinspektionen, at forslaget ikke ville </P>  \r\n\r\n<P>medføre forøgede reparationsudgifter. Over for  \r\n\r\n &#187;bilarbejdsgruppen&#171; </P>  \r\n\r\n<P>er det af Dansk Automobilforhandlerforening oplyst, at den </P>  \r\n\r\n<P>gennemførte forlængelse af klausulperioden ikke indvirker </P>  \r\n\r\n<P>nævneværdigt på faldet i brugtvognsprisen, ligesom kravet om syn </P>  \r\n\r\n<P>efter 5 år heller ikke tillægges megen betydning for dette </P>  \r\n\r\n<P>spørgsmål. På denne baggrund fandt arbejdsgruppen ingen anledning </P>  \r\n\r\n<P>til at foreslå ændringer i klausulperiodens længde.' </P>  \r\n\r\n<P>Vi mener imidlertid ikke, at socialministeriet har ret i disse </P>  \r\n\r\n<P>betragtninger. For det første er de &#187;sagkyndige udtalelser&#171; </P>  \r\n\r\n<P>afgivet på forkerte forudsætninger. Det er muligt, at de er </P>  \r\n\r\n<P>korrekte, hvad angår biler i al almindelighed, men de er i hvert </P>  \r\n\r\n<P>fald ikke korrekte, hvad angår invalidebiler. For det andet er </P>  \r\n\r\n<P>bilinspektionens skøn over reparationsudgifterne efterhånden gjort </P>  \r\n\r\n<P>helt til skamme, idet adskillige personer med handicap kan </P>  \r\n\r\n<P>fortælle om voldsomme reparationsudgifter i bilens 4. og 5. </P>  \r\n\r\n<P>leveår. Blandt de mange, som har rettet henvendelse til </P>  \r\n\r\n<P>forslagsstillerne, kan bl.a. nævnes en person med 54.000 kr. i </P>  \r\n\r\n<P>reparationsudgifter på kun et år. Det er en ganske alvorlig </P>  \r\n\r\n<P>udgiftspost for en person, som er totalt afhængig af sit </P>  \r\n\r\n<P>motorkøretøj. </P>  \r\n\r\n<P>En af de mulige konsekvenser er, at brugeren af et sådant </P>  \r\n\r\n<P>motorkøretøj lader det stå i garagen, indtil det bliver gammelt </P>  \r\n\r\n<P>nok til en udskiftning. I mellemtiden bliver han eller hun i sit </P>  \r\n\r\n<P>hjem; men dette kan næppe være særlig tilstræbelsesværdigt inden </P>  \r\n\r\n<P>for handicappolitikken! </P>  \r\n\r\n<P>Som følge af forslagets tilbageføring af reglerne, så en invalidebil </P>  \r\n\r\n<P>kan udskiftes allerede efter fire år, må der tillige foretages </P>  \r\n\r\n<P>ændringer i tilbagebetalingsreglerne. For at opnå den størst </P>  \r\n\r\n<P>mulige analogi til reglerne før 1983 foreslås det, at 1/2 pct. af </P>  \r\n\r\n<P>anskaffelsessummen betales som afdrag hver måned, i princippet </P>  \r\n\r\n<P>indtil halvdelen af anskaffelsessummen er betalt. Såfremt bilen </P>  \r\n\r\n<P>ved salg indbringer et provenu, indbetales yderligere så stor en </P>  \r\n\r\n<P>del af dette, at brugeren har betalt i alt halvdelen af </P>  \r\n\r\n<P>anskaffelsessummen tilbage. Den anden halvdel er afdragsfri og </P>  \r\n\r\n<P>afskrives af kommunen med 1/48 pr. måned, og såfremt der efter </P>  \r\n\r\n<P>salg af bilen henstår en udækket saldo, afskrives denne som </P>  \r\n\r\n<P>uerholdelig på en gang. </P>  \r\n\r\n<P>Det antages, at der p.t. er i underkanten af 10.000 støttede </P>  \r\n\r\n<P>køretøjer i Danmark. Såfremt disse udskiftes umiddelbart efter, at </P>  \r\n\r\n<P>det er praktisk muligt, dvs. umiddelbart efter det 6. år - og </P>  \r\n\r\n<P>efter forslaget umiddelbart efter det 4. år - vil antallet af </P>  \r\n\r\n<P>udskiftninger øges fra ca. 1.700 til ca. 2.500 pr. år. </P>  \r\n\r\n<P>Socialministeriet har i en besvarelse af et spørgsmål fra </P>  \r\n\r\n<P>folketingets socialudvalg oplyst, at en sådan ændring, efter at </P>  \r\n\r\n<P>den er indkørt, vil føre til en varig udgiftsforøgelse på ca. 25 </P>  \r\n\r\n<P>pct. af den samlede årlige låneinvestering. Forslagsstillerne </P>  \r\n\r\n<P>skønner, at merudgiften i 1986-priser vil være af </P>  \r\n\r\n<P>størrelsesordenen 40 mill. kr. pr. år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00101"
        },
        {
            "displayName": "Entydig dokumentidentifikation",
            "displayValue": "CL005700"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}