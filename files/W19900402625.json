{
    "id": 35428,
    "title": "Tvist om ansvar for vandskader i en ejendom under ombygning og for forsinkelser ved byggeriet.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 4026 af 03/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en bygning skete der betydelige vandskader i tilslutning til et  \r\n\r\n regnskyl, fordi arbejdet med trægulve m.m. udførtes inden bygningens lukning.  \r\n\r\n Da det var hovedentreprenørens beslutning om rækkefølgen i byggeprocessen,  \r\n\r\n som fastholdtes trods tømrerens advarsler og som skyldtes byggeriets  \r\n\r\n forsinkelse, fandtes det, at ansvaret for skaderne i forholdet mellem  \r\n\r\n hovedentreprenør og tømrer måtte påhvile hovedentreprenøren. Endvidere  \r\n\r\n fandtes det, at tilsynsførende ingeniør havde undladt at opfylde sine  \r\n\r\n tilsynsforpligtelser med hensyn til byggeriets tilrettelæggelse, som i  \r\n\r\n forholdet mellem hovedentreprenør og bygherre måtte medføre, at bygherren  \r\n\r\n selv måtte bære en del af ansvaret for skaderne. Endelig tilkendtes der  \r\n\r\n bygherren et dagbodsbeløb, der skyldtes hovedentreprenørens forsinkelse med  \r\n\r\n byggeriet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tvist om ansvar for vandskader i en ejendom  \r\n\r\n under ombygning og for forsinkelser ved byggeriet.(* 1) </H1>  \r\n\r\n<P></P>  \r\n\r\n<BR>  \r\n\r\n<P>KENDELSE </P>  \r\n\r\n<P>i </P>  \r\n\r\n<P>Voldgiftssag nr. C 2543 </P>  \r\n\r\n<P>A/S Ka, y-sted, </P>  \r\n\r\n<P>mod </P>  \r\n\r\n<P>A, z-by, og </P>  \r\n\r\n<P>Voldgiftssag nr. C 2640 </P>  \r\n\r\n<P>Kb ApS, z-by, </P>  \r\n\r\n<P>mod </P>  \r\n\r\n<P>A/S Ka </P>  \r\n\r\n<P>Procestilvarslet: </P>  \r\n\r\n<P>C A/S, z-by </P>  \r\n\r\n<P>I 1988 lod A, (i det følgende kaldet bygherren), foretage en større  \r\n\r\n ombygning af ejendommen x i z-by med A/S Ka, y-sted, som hovedentreprenør.  \r\n\r\n Til udførelse af tømrerentreprisen antoges Kb ApS, z-by. I sommeren 1988 -  \r\n\r\n inden byggeriets afslutning -, skete der ret betydelige vandskader i  \r\n\r\n bygningen, og der opstod tvist mellem parterne om årsagen hertil og om, hvem  \r\n\r\n der havde ansvaret for skaderne. Der opstod endvidere tvist om, hvorvidt  \r\n\r\n hovedentreprenøren var i forsinkelse med byggeriet, således at der skulle  \r\n\r\n udløses dagbøder. </P>  \r\n\r\n<P>Tvistighederne har givet anledning til, at hovedentreprenøren har indbragt  \r\n\r\n en sag for Voldgiftsnævnet overfor bygherren, og at tømreren har indbragt en  \r\n\r\n sag for Voldgiftsnævnet overfor hovedentreprenøren. I forbindelse hermed har  \r\n\r\n den projekterende, tilsynsførende ingeniør, B, A/S, z-by, været  \r\n\r\n procestilvarslet. Sagerne har for voldgiftsretten været behandlet under eet,  \r\n\r\n hvorunder også ingeniøren har været repræsenteret. </P>  \r\n\r\n<P>I sagen mellem hovedentreprenøren og bygherren har hovedentreprenøren  \r\n\r\n påstået bygherren dømt til at betale ialt 542.516,65 kr. med nærmere angivne  \r\n\r\n renter. Beløbet fremkommer således: </P>  \r\n\r\n<PRE>  \r\n\r\n Udgifter til reparation af skaderne                  273.157,49 kr.  \r\n\r\n Desuden kræver hovedentreprenøren betaling  \r\n\r\n af et af bygherren tilbageholdt beløb på             269.359,16 kr.  \r\n\r\n Ialt                                                 542.516,65 kr.  \r\n\r\n                                                      --------------  \r\n\r\n</PRE>  \r\n\r\n<P>Bygherren har påstået frifindelse og har herudover nedlagt påstand om  \r\n\r\n selvstændig dom over hovedentreprenøren på 110.883 kr. med nærmere angivne  \r\n\r\n renter. Bygherren har gjort gældende, at reparationsudgifterne på 273.157,49  \r\n\r\n kr. er ham uvedkommende, og at han har et selvstændigt krav på 31 dagbøder a  \r\n\r\n 12.265,90 kr. </P>  \r\n\r\n<PRE>  \r\n\r\n eller ialt                                           380.242,00 kr.  \r\n\r\n hvorfra skal gå det tilbageholdte beløb på           269.359,00 kr.  \r\n\r\n Ialt                                                 110.883,00 kr.  \r\n\r\n</PRE>  \r\n\r\n<P>I sagen mellem tømreren og hovedentreprenøren har tømreren påstået  \r\n\r\n hovedentreprenøren dømt til betaling af reparationsudgifterne samt  \r\n\r\n forskellige andre udgifter med ialt 353.927,47 kr. med nærmere angivne  \r\n\r\n renter. Hovedentreprenøren har påstået frifindelse og har herved henvist til,  \r\n\r\n at tømreren har ansvaret for vandskaderne og for eventuelle forsinkelser ved  \r\n\r\n byggeriet, således at tømreren selv må bære reparationsudgifterne og desuden  \r\n\r\n må friholde hovedentreprenøren for et eventuelt dagbødekrav fra bygherrens  \r\n\r\n side. </P>  \r\n\r\n<P>Under sagens behandling for voldgiftsretten har der fundet en omfattende  \r\n\r\n bevisførelse sted og er blevet dokumenteret et ligeledes omfattende  \r\n\r\n bilagsmateriale. </P>  \r\n\r\n<P>Voldgiftsretten skal udtale: </P>  \r\n\r\n<P>Det ligger fast, at bygningen under regnskyllet den 25. juni 1988 var uden  \r\n\r\n tag og afdækning i den del, der vender mod i, at membranen over  \r\n\r\n gårdhavearealet flere steder var utæt, og at skotrenden over midterbygninigen  \r\n\r\n ikke var færdiggjort. Efter de forklaringer, der samstemmende er afgivet af  \r\n\r\n flere personer, som kunne iagttage forholdene, mens regnskyllet stod på og  \r\n\r\n umiddelbart derefter, findes det endvidere utvivlsomt, at vandskaderne på  \r\n\r\n bygningen i tilslutning til regnskyllet den 25. juni 1988 i det væsentlige  \r\n\r\n skyldes, at vand er trængt ind i bygningen fra de nævnte områder fra oven og  \r\n\r\n kun i mindre omfang - om overhovedet - skyldes opstuvning fra afløbssystemet.  \r\n\r\n Det må endvidere antages, at den skade, der efterfølgende skete på gulvet på  \r\n\r\n 1. sal i bygningen mod ii, skyldes manglende afpropning af et kondensrør.  \r\n\r\n</P>  \r\n\r\n<P>Det har rummet en åbenbar risiko netop for de skader, som faktisk skete  \r\n\r\n efter regnskyllet den 25. juni 1988, at arbejdet med trægulve, lofter og  \r\n\r\n forskellige installationer m.v. blev udført,inden bygningen var lukket.  \r\n\r\n Beslutningen om denne rækkefølge i byggeprocessen blev truffet af  \r\n\r\n hovedentreprenøren, og den blev fastholdt overfor tømreren trods dennes både  \r\n\r\n mundtlige og skriftlige advarsler. Baggrunden herfor må antages at have  \r\n\r\n været, at byggeriet var forsinket, og at hovedentreprenøren for at undgå  \r\n\r\n dagbøder i anledning af forsinkelsen har ment at kunne fremme byggeriets  \r\n\r\n færdiggørelse ved den nævnte fremgangsmåde og har satset på, at vejret ikke  \r\n\r\n ville give problemer, før bygningen var under tag. Tømrerens forslag om, at  \r\n\r\n der til imødegåelse af risikoen for regnskader i hvert fald blev udlagt en  \r\n\r\n membran over hele det øverste dæk blev ikke fulgt, og der blev heller ikke  \r\n\r\n fra hovedentreprenørens side truffet andre foranstaltninger i så henseende  \r\n\r\n forud for den 24. juni 1988, da C blev anmodet om at opsætte presenninger  \r\n\r\n over den åbne del af bygningen mod i. </P>  \r\n\r\n<P>På denne baggrund findes det ikke at kunne pådrage tømreren noget ansvar  \r\n\r\n for skaderne, at anmodningen om opsætning af presenninger ikke blev fulgt, da  \r\n\r\n det viste sig forbundet med praktiske vanskeligheder at fastgøre  \r\n\r\n presenningerne forsvarligt, men i forholdet mellem hovedentreprenøren og  \r\n\r\n tømreren må ansvaret for skaderne fuldtud påhvile hovedentreprenøren, som  \r\n\r\n ligeledes har ansvaret for den manglende afpropning af kondensrøret. </P>  \r\n\r\n<P>Tømreren har derfor krav på at få arbejdet med reparationerne efter  \r\n\r\n vandskaderne betalt af hovedentreprenøren. Arbejdet er udført som  \r\n\r\n regningsarbejde, og da der ikke er grundlag for at kritisere regningen, tager  \r\n\r\n voldgiftsretten i det hele tømrerens påstand i sagen mod hovedentreprenøren  \r\n\r\n til følge. </P>  \r\n\r\n<P>I den sag, hovedentreprenøren har anlagt mod bygherren, udgør en del af  \r\n\r\n kravet udgifterne til udbedringen af skaderne. Da det er fastslået, at  \r\n\r\n skaderne i det væsentlige må tilskrives hovedentreprenørens egne uforsvarlige  \r\n\r\n dispositioner, kan denne del af kravet mod bygherren som udgangspunkt ikke  \r\n\r\n tages til følge. Det er imidlertid fra hovedentreprenørens side yderligere  \r\n\r\n anført, at der også må påhvile den tilsynsførende ingeniør et ansvar bl.a. på  \r\n\r\n grund af mangelfuld udførelse af tilsynet, og at dette svigt fra ingeniøren,  \r\n\r\n som var bygherrens repræsentant, må medføre, at bygherren selv må bære en del  \r\n\r\n af ansvaret. </P>  \r\n\r\n<P>Det må på dette punkt lægges til grund, at ingeniøren intet har foretaget  \r\n\r\n sig i anledning af den valgte rækkefølge i byggeprocessen, men at ingeniøren  \r\n\r\n - som han selv har udtrykt det - ikke ønskede at blande sig i  \r\n\r\n hovedentreprenørens dispositioner. Ingeniørens standpunkt er videre, at  \r\n\r\n hovedentreprenøren havde påtaget sig en forpligtelse til at færdiggøre  \r\n\r\n byggeriet til et bestemt tidspunkt. Det måtte være tilsynet uvedkommende,  \r\n\r\n hvordan hovedentreprenøren løste denne opgave, og tilsynet måtte gå ud fra,  \r\n\r\n at hovedentreprenøren selv traf de nødvendige foranstaltninger til at imødegå  \r\n\r\n den særlige risiko. </P>  \r\n\r\n<P>Voldgiftsretten finder ikke at kunne give ingeniøren medhold i dette  \r\n\r\n standpunkt, men må fastslå, at ingeniøren har undladt at opfylde sine  \r\n\r\n tilsynsforpligtigelser med hensyn til byggeriets tilrettelæggelse på en sådan  \r\n\r\n måde, at det må pådrage ham et medansvar, som i forholdet mellem  \r\n\r\n hovedentreprenøren og bygherren må medføre, at bygherren selv må bære 1/3 af  \r\n\r\n ansvaret for de skete skader bortset fra de skader, der skyldes den manglende  \r\n\r\n afpropning af kondensrøret, og som parterne er enige om at ansætte til  \r\n\r\n 25.875,27 kr. incl. moms. </P>  \r\n\r\n<P>Kravet overfor bygherren for udbedring af skaderne er på 273.157,49 kr. I  \r\n\r\n overensstemmelse med, hvad der er anført fra bygherrens side, må det antages,  \r\n\r\n at nogle af de udgifter, der er medgået, skyldes en forcering af arbejdet,  \r\n\r\n som hovedentreprenøren beordrede på grund af sin egen hidtidige forsinkelse,  \r\n\r\n og som derfor ikke bør belastes bygherren. Det samlede krav ansættes herefter  \r\n\r\n skønsmæssigt til 200.000,00 kr. incl. moms, hvoraf hovedentreprenøren selv  \r\n\r\n skal bære de 25.875,27 kr. og 2/3 af resten med 116.083,16 kr. eller ialt  \r\n\r\n 141.958,43 kr., således at den del af reparationsudgifterne, som bygherren  \r\n\r\n skal godtgøre hovedentreprenøren, bliver 58.041,57 kr. </P>  \r\n\r\n<P>Om det af bygherren rejste dagbødekrav skal voldgiftsretten udtale: </P>  \r\n\r\n<P>Allerede fordi hovedentreprenøren, som det er fastslået, selv bærer den  \r\n\r\n væsenligste del af ansvaret for vandskaderne, kan der ikke indrømmes  \r\n\r\n hovedentreprenøren tidsfristforlængelse i anledning af det ekstraordinære  \r\n\r\n regnskyl den 25. juni 1988, og der er heller ikke iøvrigt grundlag for at  \r\n\r\n indrømme hovedentreprenøren tidsfristforlængelse. </P>  \r\n\r\n<P>Det blev på et byggemøde den 9. juni 1988 aftalt, at byggeriet den 27.  \r\n\r\n juni 1988 skulle være så langt fremme, at inventar kunne installeres. Fristen  \r\n\r\n blev ikke overholdt, og en del af bygherrens dagbodskrav vedrører  \r\n\r\n overskridelsen af denne mellemfrist. Der var i parternes oprindelige aftale  \r\n\r\n ikke fastsat mellemfrister og derfor heller ikke sanktioner for overskridelse  \r\n\r\n af mellemfrister, og der blev heller ikke truffet aftale herom i forbindelse  \r\n\r\n med fastsættelsen af fristen. Det blev på et møde den 30. juni 1988 angivet,  \r\n\r\n at der ville blive stillet krav om dagbøder på grund af overskridelsen af  \r\n\r\n tidsplanen, men på byggemødet den 2. august 1988 blev antallet af dagbøder  \r\n\r\n ved aflevering af byggeriet den 9. august 1988 opgjort til 18, og i en  \r\n\r\n skrivelse af 11. august 1988 fra ingeniøren til hovedentreprenøren blev  \r\n\r\n antallet af dagbøder ligeledes opgjort til 18. Kravet om 31 dagbøder er først  \r\n\r\n fremsat under skriftvekslingen i voldgiftssagen. Der findes på denne baggrund  \r\n\r\n ikke at kunne gives bygherren medhold i kravet om dagbøder for overskridelse  \r\n\r\n af mellemfristen. </P>  \r\n\r\n<P>Antallet af dagbøder er under de angivne forudsætninger opgjort til 18 a  \r\n\r\n 12.265,90 kr., og det beløb, der tilkommer bygherren for dagbøder, udgør  \r\n\r\n herefter 220.786,20 kr., som der ikke er holdepunkter for at nedsætte hverken  \r\n\r\n ud fra et af hovedentreprenøren fremsat synspunkt om, at det overstiger det  \r\n\r\n af bygherren lidte tab, eller på andet grundlag. Da hovedentreprenøren i  \r\n\r\n forvejen var i forsinkelse med byggeriet, kan det ikke pålægges tilsynet og  \r\n\r\n dermed bygherren at bære nogen del af dagbodsbeløbet. </P>  \r\n\r\n<P>Mellemværendet mellem hovedentreprenøren og bygherren kan herefter opgøres  \r\n\r\n således: </P>  \r\n\r\n<PRE>  \r\n\r\n Bygherrens tilgodehavende for dagbøder      220.786,20 kr.  \r\n\r\n med fradrag af bygherrens andel af  \r\n\r\n reparationsudgifterne                        58.041,57 kr.  \r\n\r\n                                             --------------  \r\n\r\n Bygherren tilgode                           162.744,63 kr.  \r\n\r\n                                             --------------  \r\n\r\n Bygherren har tilbageholdt                  269.359,16 kr.  \r\n\r\n men får kun tilkendt                        162.744,63 kr.  \r\n\r\n                                             --------------  \r\n\r\n således at bygherren skal betale            106.614,53 kr.  \r\n\r\n                                             ==============  \r\n\r\n</PRE>  \r\n\r\n<P>Med sædvanlig procesrente af 44.893,39 kr. fra den 1. august 1988 til den  \r\n\r\n 3. november 1988 og af 106.614,53 kr. fra den 1. august 1988 til den 3.  \r\n\r\n november 1988 og af 106.614,53 kr. fra den 4. november 1988, til betaling  \r\n\r\n sker. </P>  \r\n\r\n<P>Det bemærkes for en fuldstændigheds skyld, at dagbodsbeløbet, der  \r\n\r\n udelukkende er opstået på grund af hovedentreprenørens egne forhold, hverken  \r\n\r\n helt eller delvis kan overvæltes på tømreren i forholdet mellem ham og  \r\n\r\n hovedentreprenøren. </P>  \r\n\r\n<P>Der kan ikke under denne sag hverken ved omkostningsfastsættelsen eller på  \r\n\r\n anden måde tages stilling til berettigelsen af de krav, ingeniøren har  \r\n\r\n fremsat overfor bygherren i anledning af ingeniørens merarbejde i forbindelse  \r\n\r\n med vandskaderne og i forbindelse med ekstra byggemøder med videre på grund  \r\n\r\n af anmodninger om tidsfristforlængelse. THI BESTEMMES: </P>  \r\n\r\n<P>A skal til A/S Ka betale 106.614,53 kr. med sædvanlig procesrente af  \r\n\r\n 44.893,39 kr. fra den 1. august 1988 til den 3. november 1988 og af  \r\n\r\n 106.614,53 kr. fra den 4. november 1988, til betaling sker. </P>  \r\n\r\n<P>A/S Ka skal til Kb ApS, betale 353.927,47 kr. med sædvanlig procesrente af  \r\n\r\n 345.022,69 kr. fra den 23. september 1988 til den 3. november 1988, af  \r\n\r\n 350.950,67 kr. fra den 4. november 1988 til den 19. november 1988 og af  \r\n\r\n 353.927,47 kr. fra den 20. november 1988, til betaling sker. </P>  \r\n\r\n<P>A/S Ka betaler sagens omkostninger til A med 25.000 kr. og til Kb ApS med  \r\n\r\n 24.000 kr. </P>  \r\n\r\n<P>De angivne beløb skal betales inden 14 dage efter denne kendelses  \r\n\r\n modtagelse. </P>  \r\n\r\n<P>I sagen mellem A/S Ka og A betaler parterne henholdsvis 2/3 og 1/3 af de  \r\n\r\n med voldgiftsrettens behandling af sagen forbundne omkostninger. </P>  \r\n\r\n<P>I sagen mellem Kb ApS og A/S Ka betaler A/S Ka samtlige de med  \r\n\r\n voldgiftsrettens behandling af sagen forbundne omkostninger. </P>  \r\n\r\n<P>Omkostningerne til voldgiftsretten betales efter opgørelse og påkrav fra  \r\n\r\n Voldgiftsnævnet. </P>  \r\n\r\n<P>København, den 3. august 1990 </P>  \r\n\r\n<P>Knud Toppenberg Peter J. Rørdam Per H. Villadsen </P>  \r\n\r\n<P>p.v.c. </P>  \r\n\r\n<P>G. Stark </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Kendelser om fast ejendom 1991 side 4-7 af Jurist- og Økonomforbundets forlag."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19900402625"
        },
        {
            "displayName": "Entydig dokumentidentifikation",
            "displayValue": "CA003363"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4026"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "03/08/1990"
        },
        {
            "displayName": "Administrerende myndighed",
            "displayValue": "Voldgiftsretten for Bygge- og Anlægsvirksomhed"
        },
        {
            "displayName": "Ressortministeriets journalnummer",
            "displayValue": "Voldgiftssag nr. C 2543 og voldgiftssag nr. C 2640"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}