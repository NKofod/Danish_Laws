{
    "id": 221079,
    "title": "Orientering om generelle midlertidige besøgsrestriktioner på en række sociale tilbud beliggende i Herning, Ikast-Brande, Lemvig, Skive og Viborg kommuner (Til Herning, Ikast-Brande, Lemvig, Skive og Viborg kommuner og sociale tilbud beliggende i kommunerne samt til øvrige relevante myndigheder og organisationer m.v., herunder alle øvrige kommuner)",
    "documentTypeId": "200",
    "isSagsforlobPeriodValid": true,
    "shortName": "SKR nr 9108 af 17/02/2021",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om generelle midlertidige besøgsrestriktioner på en række sociale tilbud beliggende i Herning, Ikast-Brande, Lemvig, Skive og Viborg kommuner</p>\r\n<p class=\"UnderTitel2\">(Til Herning, Ikast-Brande, Lemvig, Skive og Viborg kommuner og sociale tilbud beliggende i kommunerne samt til øvrige relevante myndigheder og organisationer m.v., herunder alle øvrige kommuner)</p>\r\n<p>Styrelsen for Patientsikkerhed har den 12. februar 2021 meddelt Social- og Ældreministeriet, at styrelsen anbefaler generelle midlertidige restriktioner for besøgendes adgang til sociale tilbud m.v., der er beliggende i Herning, Ikast-Brande, Lemvig, Skive og Viborg kommuner. Anbefalingen er begrundet i ustabile/varierende smitteforhold/smittespredning for Coronavirussygdom (Covid-19).</p>\r\n<p>På baggrund af anbefalingen fra Styrelsen for Patientsikkerhed har Social- og Ældreministeriet udstedt <a href=\"eli/accn/B20210022005#A\">bekendtgørelse nr. 220 af 17. februar 2021 om ændring af bekendtgørelse om besøg og mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Coronavirussygdom 2019 (COVID-19)</a>.</p>\r\n<p>Med ændringsbekendtgørelsen indføres bl.a. et generelt forbud mod besøg på indendørs arealer på sociale tilbud i Herning, Ikast-Brande, Lemvig, Skive og Viborg kommuner.</p>\r\n<p>Besøgsrestriktionerne genindføres således i disse kommuner på baggrund af de seneste anbefalinger fra Styrelsen for Patientsikkerhed, som ministeriet modtog den 12. februar 2021.</p>\r\n<p>Besøgsrestriktionerne i kommunerne omfatter dog kun sociale tilbud, som har <span class=\"Italic\">borgere, der tilhører en risikogruppe</span>, og som er omfattet af § 1 i<a href=\"eli/accn/B20200206005#A\"> bekendtgørelse nr. 2060 af 21. december 2020 om besøg og mulighed for lokalt at fastsætte midlertidige besøgsrestriktioner på anbringelsessteder og botilbud m.v. på socialområdet i forbindelse med håndtering af Coronavirussygdom 2019 (COVID-19)</a>. Restriktionerne træder i kraft den 17. februar 2021, kl. 17.</p>\r\n<p>Besøgsrestriktionerne indføres for i forbindelse med smitterisikoen i kommunerne at beskytte udsatte borgere på sociale tilbud mod smitte med COVID-19.</p>\r\n<p class=\"BilagtekstListe\">Følgende typer af tilbud beliggende i Herning, Ikast-Brande, Lemvig, Skive og Viborg kommuner, der har borgere i en risikogruppe på tilbuddet, er omfattet af besøgsrestriktionerne:</p>\r\n<p class=\"Liste1\">\r\n   <span class=\"Liste1Nr\">1.</span> Særlige dagtilbud efter § 32 i lov om social service.</p>\r\n<p class=\"Liste1\">\r\n   <span class=\"Liste1Nr\">2.</span> Særlige klubtilbud efter § 36 i lov om social service.</p>\r\n<p class=\"Liste1\">\r\n   <span class=\"Liste1Nr\">3.</span> Egne værelser, kollegier eller kollegielignende opholdssteder efter § 66, stk. 1, nr. 5, i lov om social service.</p>\r\n<p class=\"Liste1\">\r\n   <span class=\"Liste1Nr\">4.</span> Opholdssteder for børn og unge efter § 66, stk. 1, nr. 6, i lov om social service.</p>\r\n<p class=\"Liste1\">\r\n   <span class=\"Liste1Nr\">5.</span> Døgninstitutioner, herunder delvis lukkede døgninstitutioner og delvis lukkede afdelinger på døgninstitutioner samt sikrede døgninstitutioner og særligt sikrede afdelinger efter § 66, stk. 1, nr. 7, i lov om social service.</p>\r\n<p class=\"Liste1\">\r\n   <span class=\"Liste1Nr\">6.</span> Midlertidige botilbud til voksne efter § 107 i lov om social service.</p>\r\n<p class=\"Liste1\">\r\n   <span class=\"Liste1Nr\">7.</span> Længerevarende botilbud efter § 108 i lov om social service.</p>\r\n<p class=\"Liste1\">\r\n   <span class=\"Liste1Nr\">8.</span> Kvindekrisecentre efter § 109 i lov om social service.</p>\r\n<p class=\"Liste1\">\r\n   <span class=\"Liste1Nr\">9.</span> Forsorgshjem, herberger m.v. efter § 110 i lov om social service.</p>\r\n<p class=\"Liste1\">\r\n   <span class=\"Liste1Nr\">10.</span> Botilbudslignende tilbud omfattet af § 4, stk. 1, nr. 3, i lov om socialtilsyn.</p>\r\n<p>Hvorvidt der på det enkelte tilbud er borgere, der er i en risikogruppe, vurderes af det enkelte tilbuds ledelse ud fra sundhedsfaglige retningslinjer, jf. nedenfor.</p>\r\n<p>På tilbud, der bliver omfattet af disse besøgsrestriktioner, vil det fortsat være muligt at foretage besøg i såkaldte kritiske situationer, herunder bl.a. forældres besøg hos børn. Det samme gælder for besøg af den nære pårørende og besøg af op til to faste besøgs-personer. Læs mere herom i Social- og Ældreministeriets (tidligere Social- og Indenrigsministeriet) <a href=\"eli/accn/C20201004754#A\">orienteringsskrivelse af 21. december 2020 om besøg og mulighed for at indføre midlertidige besøgsrestriktioner på sociale tilbud</a>.</p>\r\n<p>Reglerne om besøgsrestriktioner på sociale tilbud i kommunerne vil blive ophævet i samråd med Styrelsen for Patientsikkerhed, når restriktionerne ikke længere vurderes nødvendige. Der henvises i øvrigt til ovennævnte orienteringsskrivelse af 21. december 2020. Orienteringsskrivelsen indeholder også en nærmere beskrivelse af, hvordan besøg kan tilrettelægges.</p>\r\n<p>Sundhedsmyndighedernes retningslinjer for, hvem der tilhører en risikogruppe, kan ses her: https://www.sst.dk/da/corona/personer-i-oeget-risiko.</p>\r\n<p>Hvis ledelsen på et tilbud er i tvivl om, hvorvidt borgere på tilbuddet tilhører en risikogruppe, kan der være behov for at undersøge dette nærmere, herunder ved evt. kontakt til den pågældendes læge.</p><div class=\"Givet\" id=\"Givet\"><p class=\"Givet\" align=\"center\">Social- og Ældreministeriet, den 17. februar 2021</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/02/2021"
        },
        {
            "displayName": "Accession",
            "displayValue": "C20210910854"
        },
        {
            "displayName": "Entydig dokumentidentifikation",
            "displayValue": "DH000050"
        },
        {
            "displayName": "Dato for førstegangsindlæggelse",
            "displayValue": "18/02/2021"
        },
        {
            "displayName": "Dato for indlæggelse",
            "displayValue": "12/08/2021"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9108"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "17/02/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., j.nr. 2021-1859"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}