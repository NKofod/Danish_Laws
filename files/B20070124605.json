{
    "id": 105068,
    "title": "Bekendtgørelse om specialtandlæger",
    "documentTypeId": "60",
    "isSagsforlobPeriodValid": true,
    "shortName": "BEK nr 1246 af 24/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om specialtandlæger</p><p class=\"Indledning2\">I medfør af § 47, stk. 4, og § 91 i lov nr. 451 af 22. maj 2006 om autorisation af sundhedspersoner og om sundhedsfaglig virksomhed og efter indstilling fra Sundhedsstyrelsen fastsættes:</p><p class=\"ParagrafGruppeOverskrift\">Specialer</p><p class=\"Paragraf\"><span class=\"ParagrafNr\">§ 1.</span> Sundhedsstyrelsen kan meddele tandlæger tilladelse til at betegne sig som specialtandlæge inden for følgende områder af tandplejen:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Ortodonti (tandregulering)</p><p class=\"Liste1\"><span class=\"Liste1Nr\">2)</span> Tand-, mund- og kæbekirurgi</p></div></p><p class=\"Stk2\"><span class=\"StkNr\">Stk. 2.</span> Tandlæger, der har fået tilladelse til at betegne sig som specialtandlæge i et speciale i henhold til tidligere gældende regler, har fortsat ret til at benytte denne betegnelse.</p><p class=\"ParagrafGruppeOverskrift\">Uddannelsen</p><p class=\"Paragraf\"><span class=\"ParagrafNr\">§ 2.</span> Tilladelse til at betegne sig som specialtandlæge i et speciale er betinget af:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Autorisation som tandlæge.</p><p class=\"Liste1\"><span class=\"Liste1Nr\">2)</span> Tilladelse til selvstændigt virke som tandlæge.</p><p class=\"Liste1\"><span class=\"Liste1Nr\">3)</span> En uddannelse, hvor de enkelte forløb er gennemført efter den af Sundhedsstyrelsen godkendte målbeskrivelse for specialet og i overensstemmelse med det fastlagte uddannelsesforløb.</p></div></p><p class=\"Stk2\"><span class=\"StkNr\">Stk. 2.</span> Ud over den klinisk-praktiske uddannelse skal tandlægen gennemgå en af Sundhedsstyrelsen godkendt teoretisk uddannelse.</p><p class=\"Stk2\"><span class=\"StkNr\">Stk. 3.</span> Sundhedsstyrelsen kan meddele tilladelse til, at en person kan betegne sig som specialtandlæge på grundlag af en helt eller delvis tilsvarende uddannelse erhvervet i udlandet, som nævnt i stk. 1.</p><p class=\"ParagrafGruppeOverskrift\">Tilrettelæggelse</p><p class=\"Paragraf\"><span class=\"ParagrafNr\">§ 3.</span> Uddannelse i et speciale skal være opnået ved ansættelse eller ansættelseslignende forhold efter forudgående opslag og ansøgning i stillinger på afdelinger, institutioner eller tandklinikker, der er godkendt af Sundhedsstyrelsen hertil.</p><p class=\"Stk2\"><span class=\"StkNr\">Stk. 2.</span> Sundhedsstyrelsen fastsætter nærmere bestemmelser om uddannelsen i de enkelte specialer.</p><p class=\"Stk2\"><span class=\"StkNr\">Stk. 3.</span> Sundhedsstyrelsen godkender målbeskrivelse for hvert speciale. Målbeskrivelsen angiver, hvilke kompetencer der skal være opnået i et uddannelsesforløb.</p><p class=\"Stk2\"><span class=\"StkNr\">Stk. 4.</span> Sundhedsstyrelsen fastlægger retningslinier for godkendelse af uddannelsesforløb herunder retningslinier for godkendelse af den teoretiske uddannelse.</p><p class=\"Stk2\"><span class=\"StkNr\">Stk. 5.</span> Sundhedsstyrelsen fastlægger retningslinier for evaluering af den uddannelsessøgende og uddannelsesstedet.</p><p class=\"Stk2\"><span class=\"StkNr\">Stk. 6.</span> Sundhedsstyrelsen fastlægger retningslinier for tandlægers adgang til at gennemføre en resterende del af en uddannelse til specialtandlæge, som er afbrudt på grund af sygdom, graviditet, barsel, adoption eller af andre særlige grunde.</p><p class=\"ParagrafGruppeOverskrift\">Dimensionering</p><p class=\"Paragraf\"><span class=\"ParagrafNr\">§ 4.</span> Sundhedsstyrelsen fastlægger antallet af uddannelsesforløb inden for hvert speciale.</p><p class=\"ParagrafGruppeOverskrift\">Dispensation</p><p class=\"Paragraf\"><span class=\"ParagrafNr\">§ 5.</span> Sundhedsstyrelsen kan dispensere fra de bestemmelser, som styrelsen fastsætter i medfør af denne bekendtgørelse.</p><p class=\"ParagrafGruppeOverskrift\">Det nationale råd for tandlægers videreuddannelse</p><p class=\"Paragraf\"><span class=\"ParagrafNr\">§ 6.</span> Der nedsættes et nationalt råd for tandlægers videreuddannelse, der rådgiver myndighederne i spørgsmål om tandlægers videreuddannelse.</p><p class=\"Stk2\"><span class=\"StkNr\">Stk. 2.</span> Rådet består af en formand og 11 medlemmer, der udnævnes for en 4-årig periode. Genudnævnelse kan finde sted.</p><p class=\"Stk2\"><span class=\"StkNr\">Stk. 3.</span> Indenrigs- og sundhedsministeren udnævner efter indstilling fra Sundhedsstyrelsen rådets formand.</p><p class=\"Stk2\"><span class=\"StkNr\">Stk. 4.</span> Sundhedsstyrelsen udnævner rådets medlemmer.</p><p class=\"Stk2\"><span class=\"StkNr\">Stk. 5.</span> Rådet sammensættes således:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> 1 medlem efter indstilling fra Indenrigs- og Sundhedsministeriet</p><p class=\"Liste1\"><span class=\"Liste1Nr\">2)</span> 1 medlem udnævnes direkte af Sundhedsstyrelsen</p><p class=\"Liste1\"><span class=\"Liste1Nr\">3)</span> 1 medlem efter indstilling fra det Odontologiske Institut ved Københavns Universitet</p><p class=\"Liste1\"><span class=\"Liste1Nr\">4)</span> 1 medlem efter indstilling fra det Odontologiske Institut ved Århus Universitet</p><p class=\"Liste1\"><span class=\"Liste1Nr\">5)</span> 1 medlem efter indstilling fra Ministeriet for Videnskab, Teknologi og Udvikling</p><p class=\"Liste1\"><span class=\"Liste1Nr\">6)</span> 1 medlem efter indstilling fra Danske Regioner</p><p class=\"Liste1\"><span class=\"Liste1Nr\">7)</span> 1 medlem efter indstilling fra Kommunernes Landsforening</p><p class=\"Liste1\"><span class=\"Liste1Nr\">8)</span> 4 medlemmer efter indstilling fra de faglige organisationer og selskaber, heraf 1 fra Tandlægeforeningen, 1 fra Tandlægernes Nye Landsforening, 1 fra Foreningen af Specialtandlæger i Tand-, Mund- og Kæbekirurgi og 1 fra Foreningen af Specialtandlæger i Ortodonti.</p></div></p><p class=\"Stk2\"><span class=\"StkNr\">Stk. 6.</span> For hvert medlem udpeges en suppleant, der kan indtræde, når det pågældende medlem har forfald.</p><p class=\"Paragraf\"><span class=\"ParagrafNr\">§ 7.</span> Sundhedsstyrelsen fastsætter regler for rådets virksomhed.</p><p class=\"ParagrafGruppeOverskrift\">Strafbestemmelse</p><p class=\"Paragraf\"><span class=\"ParagrafNr\">§ 8.</span> Tandlæger, der uden at have opnået Sundhedsstyrelsens tilladelse til at betegne sig som specialtandlæge, betegner sig som sådan, straffes med bøde.</p><p class=\"ParagrafGruppeOverskrift\">Ikrafttrædelses- og overgangsbestemmelser</p><p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. november 2007. Udpegning af formand og medlemmer til Det nationale råd for tandlægersvidereuddannelse, jf. § 6, sker med virkning fra 1. januar 2008 for en 4-årig periode.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 693 af 25. september 1998 om specialtandlæger og cirkulære nr. 194 af 29. november 1991 om Specialtandlægenævnet.</p><p class=\"Stk2\"><span class=\"StkNr\">Stk. 3.</span> Uddannelsessøgende tandlæger, der har påbegyndt en undervisningsstilling efter bekendtgørelse nr. 693 af 25. september 1998 om specialtandlæger skal færdiggøre den påbegyndte uddannelse efter denne bekendtgørelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Indenrigs- og Sundhedsministeriet, den 24. oktober 2007</I></P><P CLASS=SIGN1 ALIGN=\"CENTER\">Lars Løkke Rasmussen</P><P CLASS=SIGN2 ALIGN=\"RIGHT\">/ John Erik Pedersen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/11/2007"
        },
        {
            "displayName": "Accession",
            "displayValue": "B20070124605"
        },
        {
            "displayName": "Entydig dokumentidentifikation",
            "displayValue": "AI003469"
        },
        {
            "displayName": "Dato for førstegangsindlæggelse",
            "displayValue": "02/11/2007"
        },
        {
            "displayName": "Dato for indlæggelse",
            "displayValue": "02/11/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1246"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "24/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Indenrigs- og Sundhedsministeriet"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., j.nr. 2007-1500-6"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}