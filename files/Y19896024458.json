{
    "id": 38423,
    "title": "Ejendomsformidling. Sammenlignende reklame. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60244 af 01/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ejendomsmæglerforening anførte i en annonce, hvori man  \r\n\r\n sammenlignede foreningens medlemmer med andre ejendomsmæglere, at deres  \r\n\r\n medlemmer havde Industriministeriets blå stempel og at de handlede huse  \r\n\r\n &#187;med den præcision og faglige stolthed, som tre års studier ved  \r\n\r\n Handelsskolerne og mindst 2 års praktisk erfaring i ejendomshandel  \r\n\r\n giver.&#171;.Forbrugerombudsmanden fandt annoncens overskrift og oplysningen  \r\n\r\n om &#187;Industriministeriets blå stempel&#171; utilbørlig over for andre  \r\n\r\n ejendomsformidlere og i strid med Markedsføringslovens § 1 og § 2, stk. 2,  \r\n\r\n idet Industriministeriet ikke havde givet tilladelse hertil. Da foreningens  \r\n\r\n medlemmer ikke alle havde gennemgået den anførte uddannelse på en  \r\n\r\n Handelsskole, fandt ombudsmanden denne del af annoncen for vildledende. </I>  \r\n\r\n</P>  \r\n\r\n<P> <I>Ombudsmanden udtalte endvidere, at annoncen på grund af dens  \r\n\r\n sammenlignende karakter giver det indtryk, at forbrugeren ved henvendelse til  \r\n\r\n andre ejendomsmæglere ikke kan forvente at få den betjening, der er nævnt som  \r\n\r\n karakteristisk for ejendomsmæglere, og derfor er utilbørlig overfor andre  \r\n\r\n ejendomsformidlere. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendomsformidling. Sammenlignende reklame. (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>3.7.2. Sammenlignende reklame - &#187;Hvilke huse bliver handlet af en  \r\n\r\n højtuddannet specialist&#171;. </P>  \r\n\r\n<P>Foreningen af Danske Ejendomsformidlere klagede over en dagspresseannonce  \r\n\r\n indrykket af Dansk Ejendomsmægler Forening. </P>  \r\n\r\n<P>Annoncens billeddel viste fem paphuse, hvoraf de tre var påført Dansk  \r\n\r\n Ejendomsmægler Forenings logo - et hus med en stjerne mens de resterende to  \r\n\r\n var uden kendetegn. </P>  \r\n\r\n<P>Annoncen lød: </P>  \r\n\r\n<P>&#187;Hvilke huse bliver handlet af en højtuddannet specialist? </P>  \r\n\r\n<P>Alle fem boliger bliver handlet gennem mennesker, som har gjort det til  \r\n\r\n deres levevej at handle med fast ejendom... Men kun tre af dem bliver handlet  \r\n\r\n med Industriministeriets blå stempel. Kun tre af dem bliver handlet med den  \r\n\r\n præcision og faglige stolthed, som tre års studier ved handelskolerne og  \r\n\r\n mindst to års praktisk erfaring i ejendomshandel giver. Fordi kun tre af dem  \r\n\r\n bliver handlet af en statsautoriseret ejendomsmægler. </P>  \r\n\r\n<P>Det er dem med stjernen. </P>  \r\n\r\n<P>Stjernen viser, at handelen er sket gennem et medlem af Dansk  \r\n\r\n Ejendomsmægler Forening. Det er Deres sikkerhed for, at handelen er i  \r\n\r\n hænderne på en fagmand, som frivilligt har underlagt sig strenge normkrav og  \r\n\r\n forretningsetiske regler. </P>  \r\n\r\n<P>Går De efter stjernen i boligannoncerne, er De sikker på en personlig  \r\n\r\n assistance fra en specialist, som til stadighed følger kurser og  \r\n\r\n efteruddannelse. En fagmand, som sætter en ære i at opnå et optimalt resultat  \r\n\r\n for begge parter i en ejendomshandel. </P>  \r\n\r\n<P>En tryg ejendomshandel starter med en stjerne i annoncen.&#171; </P>  \r\n\r\n<P>FO udtalte: &#187;Efter min opfattelse må annoncens overskrift  \r\n\r\n samrnenholdt med brødtekstens oplysning om &#187;Industriministeriets blå  \r\n\r\n stempel&#171;, præcision og faglig stolthed anses for at være utilbørlig over  \r\n\r\n for andre erhvervsdrivende, der handler med fast ejendom, jfr.  \r\n\r\n markedsføringslovens § 1 om god markedsføringsskik og lovens § 2, stk. 2, der  \r\n\r\n forbyder angivelser, der på grund af deres form, eller fordi de angår  \r\n\r\n uvedkommende forhold, er utilbørlige over for andre erhvervsdrivende eller  \r\n\r\n forbrugere. </P>  \r\n\r\n<P>Da Industriministeriet mig bekendt ikke har givet foreningen tilladelse  \r\n\r\n til i annoncer at henvise til, at ejendomme, der sælges gennem  \r\n\r\n ejendomsmægler, handles med &#187;Industriministeriets blå stempel&#171;,  \r\n\r\n skal jeg anmode om, at denne passus udelades i foreningens fremtidige  \r\n\r\n reklamering. </P>  \r\n\r\n<P>Endvidere er jeg afden opfattelse, at annoncen giver det indtryk, at alle  \r\n\r\n ejendomsmæglere, der er medlem af Dansk Ejendomsmægler Forening, har  \r\n\r\n gennemgået de nævnte studier ved Handelshøjskolen, hvilket efter det oplyste  \r\n\r\n ikke er tilfældet. Denne del af annoncen må således anses for at være  \r\n\r\n vildledende og i strid med markedsføringslovens § 2, stk. 1. </P>  \r\n\r\n<P>I fortsættelse af brødtekstens første afsnit anføres det som overskrift  \r\n\r\n til næste afsnit, at &#187;det er dem med stjernen&#171;. </P>  \r\n\r\n<P>I denne forbindelse finder jeg, at annoncen giver indtryk af, at alle  \r\n\r\n medlemmer, der benytter den nævnte stjernemarkering, er ejendomsmæglere og  \r\n\r\n har gennemgået den oven for nævnte uddannelse. Dette indtryk får man, også  \r\n\r\n selv om det anføres, at stjernen kan henvise til et medlem af Associeret  \r\n\r\n Forening eller Foreningen for Associerede Medlemmer. </P>  \r\n\r\n<P>Endelig finder jeg, at sidste afsnit i annoncen under overskriften  \r\n\r\n &#187;det er dem med stjernen&#171; sammenholdt med annoncens hovedoverskrift  \r\n\r\n er utilbørlig over for andre erhversdrivende, der handler med fast ejendom,  \r\n\r\n jfr. markedsføringslovens §§ 1 og 2, stk. 2. </P>  \r\n\r\n<P>Ved min vurdering lægger jeg vægt pa, at annoncen på grund af dens  \r\n\r\n sammenlignende karakter giver det indtryk, at forbrugeren ved henvendelse til  \r\n\r\n andre end ejendomsmæglere ikke kan forvente at få den betjening, der er nævnt  \r\n\r\n som karakteristisk for ejendomsmæglere.' </P>  \r\n\r\n<P>Efterfølgende bekræftede foreningen, at den ved fremtidig reklamering  \r\n\r\n ville iagttage det af FO anførte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>*1) Offentliggjort i forbrugerstyrelsens juridiske årbog 1989, side 43,  \r\n\r\n nr. 3.7.2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19896024458"
        },
        {
            "displayName": "Entydig dokumentidentifikation",
            "displayValue": "CA006358"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60244"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/03/1989"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "89-1624-45"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}