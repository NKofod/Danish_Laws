{
    "id": 36053,
    "title": "Listbroking, markedsføring, samkøring, adresseringsbureauer, forbrugere ",
    "documentTypeId": "240",
    "isSagsforlobPeriodValid": false,
    "shortName": "KEN nr 11241 af 28/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at en virksomhed, der udlejede adresselister over forbrugere  \r\n\r\n ved listbroking (formidling af udlejning af adresselister), skulle iagttage  \r\n\r\n reglerne i lov om private registre m.v. § 4 b om videregivelse af oplysninger  \r\n\r\n om forbrugere til brug for markedsføring. Endvidere antaget, at samkøring af  \r\n\r\n forskellige virksomheders registre over forbrugere ved listbroking, i medfør  \r\n\r\n af lov om private registre m.v. § 4, stk. 4, ikke lovligt kunne finde sted.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Listbroking, markedsføring, samkøring,  \r\n\r\n adresseringsbureauer, forbrugere </H1>  \r\n\r\n<P></P>  \r\n\r\n<BR>  \r\n\r\n<P>Et adresseringsbureau rejste spørgsmålet om, hvorvidt bureauet efter  \r\n\r\n lovændringen fortsat kan formidle adresser på forbrugere ved hjælp af  \r\n\r\n listbroking. </P>  \r\n\r\n<P>Adresseringsbureauet oplyste, at listbroking består i formidling af  \r\n\r\n udlejning af virksomheders adresselister over kunder. Den egentlige  \r\n\r\n videregivelse af adresselister sker således uden om bureauet. Som listbroker  \r\n\r\n sikrer bureauet, at der inden godkendelse af et lejeforhold foreligger  \r\n\r\n skriftlig accept fra listeejer til den pågældende type udsendelse. Bureauet  \r\n\r\n foretager pakning og kuvertering af forsendelserne. </P>  \r\n\r\n<P>Det fremgik af de af bureauet beskrevne eksempler, at der til brug for  \r\n\r\n markedsføring over for forbrugere er behov for at foretage samkøring af to  \r\n\r\n eller flere erhvervsvirksomheders registre med adresselister over kunder. I  \r\n\r\n den anledning bemærkede Registertilsynet, at virksomheder efter lovændringen  \r\n\r\n ifølge lov om private registre m.v. § 4 b, stk. 1, ikke må videregive  \r\n\r\n registrerede oplysninger om forbrugere til andre virksomheder til brug ved  \r\n\r\n markedsføring. Dog kan en sådan videregivelse ske ifølge stk. 2, når  \r\n\r\n betingelserne i § 4 er opfyldt, og den virksomhed, som ønsker at videregive  \r\n\r\n oplysningerne ved kundeforholdets begyndelse eller på et senere tidspunkt,  \r\n\r\n har givet den registrerede tydelig skriftlig meddelelse om, at videregivelse  \r\n\r\n kan finde sted, og den registrerede har givet sit udtrykkelige samtykke til  \r\n\r\n videregivelsen. Ifølge stk. 3 skal meddelelsen indeholde oplysning om, til  \r\n\r\n hvilken type virksomhed oplysningerne agtes givet. </P>  \r\n\r\n<P>Registertilsynet var af den opfattelse, at de virksomheder, der udlejer  \r\n\r\n adresselister over forbrugere ved hjælp af listbroking, skal iagttage  \r\n\r\n reglerne i lov om private registre m.v. § 4 b, således som angivet, herunder  \r\n\r\n også indhente den registreredes udtrykkelige samtykke. Endvidere skal den  \r\n\r\n registrerede have meddelelse om, til hvilken type virksomhed oplysningerne  \r\n\r\n agtes givet. </P>  \r\n\r\n<P>Ved listbroking foretages samkøring af forskellige virksomheders registre  \r\n\r\n over forbrugere. Registertilsynet fandt, at en sådan samkøring efter  \r\n\r\n ikrafttrædelsen den 1. april 1988 af lovændringen i lov om private registre  \r\n\r\n m.v. § 4, stk. 4, ikke længere lovligt kan finde sted. Registertilsynet  \r\n\r\n bemærkede, at tilsynet kun har mulighed for at give tilladelse til samkøring  \r\n\r\n efter bestemmelsen i lovens § 4, stk. 5, såfremt hensynet til de interesser,  \r\n\r\n som samkøringen skal varetage, klart overstiger hensynet til de registrerede  \r\n\r\n personer, og der er givet disse meddelelse om, at samkøring kan finde sted.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1988. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19871124125"
        },
        {
            "displayName": "Entydig dokumentidentifikation",
            "displayValue": "CA003988"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11241"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/12/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1987-100-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}