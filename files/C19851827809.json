{
    "id": 62540,
    "title": "Statsskattedirektoratets cirkulære vedr. den skattemæssige behandling af vindmøller (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18278 af 07/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr. den  \r\n\r\n skattemæssige behandling af vindmøller (*1) </H1>  \r\n\r\n<P></P>  \r\n\r\n<BR>  \r\n\r\n<P>Disse regler gælder både, hvor ejeren aftager strøm direkte fra møllen, og  \r\n\r\n hvor strømmen aftages via elforsyningsnettet. </P>  \r\n\r\n<P CLASS=PUNKT> <B>1.</B> Enkeltejet vindmølle </P>  \r\n\r\n<P>1.1. Ejeren har kun privat strømforbrug på den ejendom, der er tilmeldt  \r\n\r\n som forbruger af strøm fra vindmøllen. </P>  \r\n\r\n<P>1.1.1. Producerer møllen ikke væsentligt mere strøm, end ejeren forbruger,  \r\n\r\n holdes indtægter og udgifter (herunder afskrivning) udenfor  \r\n\r\n indkomstopgørelsen. En eventuel (uvæsentlig= nettoudbetaling fra elværket  \r\n\r\n anses at reducere ikke fradragsberettigede udgifter og er dermed skattefri.  \r\n\r\n</P>  \r\n\r\n<P>Overstiger betalingen (inklusive tilskud efter § 11b i lov nr. 50 af 8.  \r\n\r\n februar 1984 om afgift af elektricitet) fra elværket for solgt strøm  \r\n\r\n væsentligt værdien af ejerens eget strømforbrug, anses strømproduktionen for  \r\n\r\n erhvervsmæssig. Produktionen anses normalt for erhvervsmæssig, når  \r\n\r\n nettoudbetalingen fra elværket udgør mere end 10% af værdien af ejerens eget  \r\n\r\n strømforbrug, beregnet på grundlag af prisen ved køb hos elværket. Faste  \r\n\r\n afgifter til elværket medregnes også ved opgørelsen af værdien af eget  \r\n\r\n strømforbrug. Mindre overskridelser af grænsen på 10% for en enkelt  \r\n\r\n afregningsperiode medfører ikke, at produktionen anses for erhvervsmæssig,  \r\n\r\n hvis overskudsproduktionen over en længere periode er mindre end de nævnte  \r\n\r\n 10%. </P>  \r\n\r\n<P>1.1.2. Producerer møllen væsentligt mere strøm, end ejeren forbruger,  \r\n\r\n indtægtsføres betalingen (inklusive det i punkt 1.1.1. nævnte tilskud) for  \r\n\r\n solgt strøm med fradrag af udgiften til ejerens eget forbrug. </P>  \r\n\r\n<P>Ved opgørelsen af møllens skattepligtige overskud kan der foretages  \r\n\r\n afskrivning på møllen, og driftsomkostninger kan fradrages. </P>  \r\n\r\n<P>Møllen kan afskrives efter afskrivningslovens afsnit II. Den  \r\n\r\n erhvervsmæssige andel beregnes således: </P>  \r\n\r\n<PRE>  \r\n\r\n samlet produktion i kWh - privat forbrug i kWh  \r\n\r\n ---------------------------------------------  \r\n\r\n            samlet produktion i kWh  \r\n\r\n</PRE>  \r\n\r\n<P>Driftsomkostninger fradrages i samme omfang. </P>  \r\n\r\n<P>Tilskud til anskaffelse af en vindmølle efter lov nr. 2 af 2. januar 1981  \r\n\r\n skal fragå i afskrivningsgrundlaget. </P>  \r\n\r\n<P>1.2. Ejeren har såvel privat som erhvervsmæssigt strømforbrug på den  \r\n\r\n ejendom, der er tilmeldt som forbruger af strøm fra vindmøllen. </P>  \r\n\r\n<P>1.2.1. Sælges der ikke mere strøm end angivet i punkt 1.1.1., skal  \r\n\r\n betalingen for solgt strøm ikke indtægtsføres. Ved opgørelsen af, om  \r\n\r\n overskudsproduktionen overstiger de nævnte 10%, medregnes det der omtalte  \r\n\r\n tilskud. </P>  \r\n\r\n<P>Momsregistrerede virksomheder får refunderet elafgiften af det  \r\n\r\n erhvervsmæssige forbrug, dog med regulering for modtaget tilskud. Derfor skal  \r\n\r\n der ved opgørelsen af, om 10%-grænsen er overskredet, alene medregnes  \r\n\r\n tilskud, der overstiger den elafgift, som er betalt af det erhvervsmæssige  \r\n\r\n forbrug. </P>  \r\n\r\n<P>Der kan afskrives efter afskrivningslovens afsnit II med en andel, som  \r\n\r\n svarer til forholdet mellem det erhvervsmæssige kWh-forbrug. Driftsudgifter  \r\n\r\n kan fradrages i samme forhold. </P>  \r\n\r\n<P>Køb af strøm er kun fradragsberettiget i det omfang, udgiften til køb af  \r\n\r\n strøm overstiger indtægten ved salg af strøm. I disse tilfælde kan der  \r\n\r\n fradrages så stor en del af nettoudgiften, som svarer til forholdet mellem  \r\n\r\n det erhvervsmæssige og det samlede forbrug i kWh. </P>  \r\n\r\n<P>1.2.2. Producerer møllen væsentligt mere strøm, end ejeren forbruger såvel  \r\n\r\n erhvervsmæssigt som privat, anvendes reglerne i punkt 1.1.2. </P>  \r\n\r\n<P>Udgiften til ejerens privatforbrug skal således modregnes ved opgørelsen  \r\n\r\n af møllens skattepligtige overskud. </P>  \r\n\r\n<P>Den erhvervsmæssige anvendelse beregnes på grundlag af samlet produktion  \r\n\r\n og privatforbrug i kWh. </P>  \r\n\r\n<P>1.3. Ejeren har alene erhvervsmæssigt strømforbrug på den ejendom, der er  \r\n\r\n tilmeldt som forbruger af strøm fra vindmøllen. </P>  \r\n\r\n<P>Vindmøllen anses for udelukkende erhvervsmæssig. </P>  \r\n\r\n<P>Eventuel nettoudbetaling fra elværket skal indtægtsføres. </P>  \r\n\r\n<P>Der kan afskrives på anskaffelsesudgifterne efter afskrivningslovens  \r\n\r\n afsnit I. </P>  \r\n\r\n<P>Udgifter til køb af strøm er fradragsberettigede. </P>  \r\n\r\n<P CLASS=PUNKT> <B>2.</B> Fællesejet vindmølle </P>  \r\n\r\n<P>Ejes vindmøllen af flere personer i forening, f.eks. et interessentskab,  \r\n\r\n gælder de under punkt 1 anførte regler tilsvarende. </P>  \r\n\r\n<P>Afgørelsen af, om der foreligger erhvervsmæssig virksomhed, skal foretages  \r\n\r\n for hver ejer for sig. Det afgørende er således, om den enkelte ejers andel  \r\n\r\n af salget af strøm overstiger hans forbrug med 10%, jf. punkt 1.1.1. </P>  \r\n\r\n<P>Anses vindmøllen for erhvervsmæssig, skal ejeren anvende reglerne i punkt  \r\n\r\n 1.1.2. </P>  \r\n\r\n<P>Anvender en ejer også strøm i sit erhverv, benyttes reglerne i punkt 1.2.  \r\n\r\n tilsvarende. </P>  \r\n\r\n<P CLASS=PUNKT> <B>3.</B> Ejeren bor uden for forsyningsområdet </P>  \r\n\r\n<P>De foran anførte regler gælder for vindmølleejere, der bor inden for  \r\n\r\n forsyningsområdet for det elselskab, der aftager strømmen. Bor ejeren uden  \r\n\r\n for det nævnte område, gælder de almindelige regler for opgørelse af overskud  \r\n\r\n ved erhvervsmæssig virksomhed. </P>  \r\n\r\n<P CLASS=PUNKT> <B>4.</B> Selskabsejet vindmølle </P>  \r\n\r\n<P>Ejes vindmøllen af et selskab, en forening m.v., omfattes  \r\n\r\n vindmøllevirksomheden af selskabsskattelovens bestemmelser. </P>  \r\n\r\n<P>Udbetaling til aktionærer, andelshavere m.v. skal beskattes som udbytte.  \r\n\r\n</P>  \r\n\r\n<P>Opmærksomheden henledes på, at selskabsejede vindmøller kan være undtaget  \r\n\r\n fra skattepligt efter selskabsskattelovens § 3, stk. 1, nr. 4. </P>  \r\n\r\n<P CLASS=PUNKT> <B>5.</B> Ikrafttrædelse </P>  \r\n\r\n<P>Cirkulæret har virkning fra og med indkomståret 1984. </P>  \r\n\r\n<P>Hvor vindmøllen ikke producerer væsentligt mere strøm, end ejeren  \r\n\r\n forbruger såvel privat som erhvervsmæssigt, jf. punkt 1.2.1., kan ejeren i  \r\n\r\n overensstemmelse med hidtidig praksis i 1984 vælge at indtægtsføre betalingen  \r\n\r\n for solgt strøm og fradrage en tilsvarende større del af driftsudgifter og  \r\n\r\n afskrivninger. Fra og med indkomståret 1985 gælder reglerne i punkt 1.2.1.  \r\n\r\n</P>  \r\n\r\n<P>Vindmøller er hidtil vurderingsmæssigt og afskrivningsmæssigt behandlet  \r\n\r\n dels som insstallation, dels som inventar, idet møllens fundament og tårn  \r\n\r\n betragtes som en installation, og møllens bevægelige dele som inventar.  \r\n\r\n Vindmøller på lejet grund anses dog i det hele for inventar. </P>  \r\n\r\n<P>Fra og med indkommståret 1985 anses vindmøller for driftsmidler, der kan  \r\n\r\n afskrives efter afskrivningslovens afsnit I eller II. Denne praksisændring  \r\n\r\n har virkning for anskaffelser, der foretages i indkomståret 1985 og senere.  \r\n\r\n</P>  \r\n\r\n<P>Hans Westerberg </P>  \r\n\r\n<P>Marianne Mandahl. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 15-1985"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851827809"
        },
        {
            "displayName": "Entydig dokumentidentifikation",
            "displayValue": "CM021549"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18278"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "07/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Ligningsmyndighederne"
        },
        {
            "displayName": "Ressortministeriets journalnummer",
            "displayValue": "J.NR. 370-431-1562 AFD: Forespørgsel KONTOR: 2. kontor"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}