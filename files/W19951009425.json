{
    "id": 40361,
    "title": "Spørgsmål om hjemmel til opkrævning af årsgebyr. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10094 af 08/02/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Spørgsmål om hjemmel til opkrævning af årsgebyr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmål om hjemmel til opkrævning af årsgebyr.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Advokat K, København, har i skrivelser af 7. januar og 24. februar 1994  \r\n\r\n klaget over, at Erhvervs- og Selskabsstyrelsen i skrivelse af 20. december  \r\n\r\n 1993 har bestemt, at alle i Erhvervs- og Selskabsstyrelsen registrerede  \r\n\r\n selskaber skal betale et årsgebyr i henhold til § 6, stk. 1, i bekendtgørelse  \r\n\r\n nr. 301 af 30. april 1992, hvorefter der for indsendelse og bekendtgørelse af  \r\n\r\n årsregnskaber m.v. betales et nærmere fastsat årligt gebyr, selvom  \r\n\r\n selskaberne ikke har eller har været forpligtet til at indsende årsregnskab.  \r\n\r\n</P>  \r\n\r\n<P> <B>Sagens omstændigheder:</B>  </P>  \r\n\r\n<P>I november måned 1993 modtog klageren Advokat K fra Hypotekbanken  \r\n\r\n giroopkrævninger på årsgebyrer til Erhvervs- og Selskabsstyrelsen på ialt kr.  \r\n\r\n 124.100,- for en række selskaber, der alle var stiftet i 1993, men hvor  \r\n\r\n første regnskabsår i ingen af selskaberne var udløbet, hvorfor der heller  \r\n\r\n ikke var indsendt årsregnskab. </P>  \r\n\r\n<P>Ved skrivelse af 2. december 1993 klagede Advokat K til Erhvervs- og  \r\n\r\n Selskabsstyrelsen over opkrævningen med henvisning til, at der efter hans  \r\n\r\n opfattelse hverken var hjemmel hetil i § 6 i bekendtgørelse nr. 301 af 30.  \r\n\r\n april 1992 om takster eller i aktieselskabslovens § 154, stk. 4, eller  \r\n\r\n anpartsselskabslovens § 124, stk. 2, som bekendtgørelsen var udstedt med  \r\n\r\n hjemmel i. </P>  \r\n\r\n<P> <B>Den påklagede afgørelse af 20. december 1993.</B>  </P>  \r\n\r\n<P>I den påklagede afgørelse af 20. december 1993, der ikke indeholder  \r\n\r\n klagevejledning, skrev Erhvervs- og Selskabsstyrelsen: </P>  \r\n\r\n<P>&#187;Årsgebyrerne blev indført den 30. april 1992 samtidig med, at der  \r\n\r\n skete en væsentlig nedsættelse af de gebyrer, der skal betales til styrelsen  \r\n\r\n i forbindelse med registreringsanmeldelser. Det kan f.eks. nævnes, at  \r\n\r\n afgiften på 4 promille, der skulle betales af en kapitalforhøjelse faldt  \r\n\r\n bort, ligesom ændringsanmeldelser blev nedsat fra kr. 900,- til kr. 600,-.  \r\n\r\n</P>  \r\n\r\n<P>Tidligere har kun de virksomheder, der indsendte anmeldelser til styrelsen  \r\n\r\n betalt gebyrer, men da der til stadighed er en del arbejde med at  \r\n\r\n vedligeholde og drive registrene, fandt man det mere rimeligt, at alle  \r\n\r\n registrerede selskaber bidrager til driften (jf. ...for indsendelse og  \r\n\r\n offentliggørelse af årsregnskaber  <B>m.v.</B> ). </P>  \r\n\r\n<P>Endelig bemærkes, at opkrævning på årsgebyrer udsendes en gang årligt, og  \r\n\r\n at gebyret ikke knytter sig til en bestemt regnskabsperiode. </P>  \r\n\r\n<P>De udsendte opkrævninger på årsgebyrer skal således betales.&#171; </P>  \r\n\r\n<P> <B>Den skriftlige forberedelse af sagen i Erhvervsankenævnet.</B>  </P>  \r\n\r\n<P>Ved skrivelser af 7. januar og 24. februar 1994 klagede klageren over  \r\n\r\n afgørelsen til ankenævnet. Erhvervs- og Selskabsstyrelsen har redegjort for  \r\n\r\n sagen i en udtalelse af 4. maj 1994, som klageren har kommenteret i et indlæg  \r\n\r\n af 24. juni 1994. Dette indlæg har styrelsen kommenteret i en supplerende  \r\n\r\n udtalelse af 15. august 1994, som klageren igen har kommenteret i et indlæg  \r\n\r\n af 6. september 1994. Ved skrivelse af 6. oktober 1994 fremkom Erhvervs- og  \r\n\r\n Selskabsstyrelsen med et sidste indlæg, som klageren er gjort bekendt med og  \r\n\r\n har haft lejlighed til at kommentere. Den 7. oktober 1994 afsluttede  \r\n\r\n ankenævnet skriftvekslingen og tog sagen op til afgørelse. </P>  \r\n\r\n<P> <B>Klagen af 7. januar og 24. februar 1994.</B>  </P>  \r\n\r\n<P>Klageren har gjort gældende, at den af Erhvervs- og Selskabsstyrelsen  \r\n\r\n foretagne opkrævning er uberettiget, da den hverken har hjemmel i  \r\n\r\n aktieselskabslovens § 154, stk. 4, henholdsvis anpartsselskabslovens § 124,  \r\n\r\n stk. 4, eller i den i henhold til disse bestemmelser udstedte bekendtgørelse  \r\n\r\n nr. 301 af 30. april 1992. De nævnte bestemmelser indeholder alene  \r\n\r\n bemyndigelse til Erhvervs- og Selskabsstyrelsen til at fastsætte gebyrer for  \r\n\r\n de ydelser, som styrelsen, i kraft af selskabernes positive handlinger,  \r\n\r\n udfører. Der ses derfor ikke efter klagerens opfattelse at være fornøden  \r\n\r\n lovhjemmel til at opkræve et fast årsgebyr f.eks. for selskaber, der ikke har  \r\n\r\n aflagt første årsregnskab. Lovens forarbejder angiver heller ikke støtte  \r\n\r\n herfor. Klageren har henvist til &#187;Dansk Forvaltningsret&#171;, 2. udg.  \r\n\r\n af Poul Andersen s. 390: &#187;Uden særlig Hjemmel kan  \r\n\r\n Forvaltningsmyndighederne naturligvis ikke kræve Gebyrer for deres  \r\n\r\n Ekspeditioner, jfr. Indmin. Det medfører, at opkrævningen er sket i strid med  \r\n\r\n princippet om lovmæssig forvaltning. Da de opkrævede gebyrer ikke modsvares  \r\n\r\n af en tilsvarende speciel modydelse fra Erhvervs- og Selskabsstyrelsen, er  \r\n\r\n gebyrerne - uanset benævnelsen - efter klagerens opfattelse reelt en skat,  \r\n\r\n jf. tillige Alf Ross, Statsforfatningsret, 3. udg. ved Ole Espersen, s. 838.  \r\n\r\n Klageren har også henvist til Justitsministeriets skrivelse af 18. marts  \r\n\r\n 1986, der er citeret i Østre Landsrets dom af 12. februar 1993, samt til  \r\n\r\n Justitsministeriets skrivelse af den 23. januar 1987, citeret i samme dom.  \r\n\r\n Heraf fremgår det ifølge klageren klart, at &#187;gebyr&#171; er betaling for  \r\n\r\n en direkte modydelse, hvilket ikke er tilfældet i den foreliggende sag, idet  \r\n\r\n der ikke ses at foreligge en modydelse fra det offentlige ved opkrævning af  \r\n\r\n årsgebyret for nyregistrerede selskaber, der på opkrævningstidspunktet endnu  \r\n\r\n ikke har aflagt første årsregnskab. Da den således pålagte skat ikke har  \r\n\r\n lovhjemmel, er opkrævningen efter klagerens opfattelse tillige sket i strid  \r\n\r\n med Grundlovens § 43. Under alle omstændigheder må det af love og  \r\n\r\n bekendtgørelsen klart fremgå, hvad der kan opkræves gebyr/skat for.  \r\n\r\n &#187;M.v.&#171; som anført i Aktieselskabslovens § 124, stk. 4, henholdsvis  \r\n\r\n Anpartsselskabslovens § 124, stk. 4, giver ikke et tilstrækkeligt klart  \r\n\r\n grundlag for at opkræve gebyr/skat i de her omhandlede selskaber. Det fremgår  \r\n\r\n endvidere af Erhvervs- og Selskabsstyrelsens egen orientering pr. 1. maj 1992  \r\n\r\n i anledning af den udstedte bekendtgørelse, at &#187;Særskilt anmeldelse om  \r\n\r\n ændring af regnskabsår, selskabsnavn, hjemsted eller revisor er omfattet af  \r\n\r\n et årligt gebyr på kr. 350 for aktieselskaber og kr. 200 for  \r\n\r\n anpartsselskaber.&#171; Denne formulering må ifølge klageren forstås på linie  \r\n\r\n med det ovenfor nævnte. Da de i denne sag omhandlede selskaber ikke har  \r\n\r\n modtaget ydelser fra styrelsen, er der derfor ikke noget grundlag for  \r\n\r\n opkrævning af gebyrer. </P>  \r\n\r\n<P>Klageren har endelig henvist til eksempelvis Bernhard Gomard:  \r\n\r\n Aktieselskaber &amp; Anpartsselskaber, 2. udg., 1992, s. 410. </P>  \r\n\r\n<P> <B>Erhvervs- og Selskabsstyrelsens udtalelse af 4. maj 1994 i anledning  \r\n\r\n af klagen.</B>  </P>  \r\n\r\n<P>I udtalelsen udtalte styrelsen bl. a.: </P>  \r\n\r\n<P>&#187;Styrelsen er enig med advokaten i, at selve optagelsen i styrelsens  \r\n\r\n register er dækket af anmeldelsesgebyret og således ikke omfattet af  \r\n\r\n årsgebyret. </P>  \r\n\r\n<P>Derimod er styrelsen uenig i advokatens påstand om, at styrelsen ikke har  \r\n\r\n hjemmel til at opkræve årsgebyr af registrerede selskaber, som ikke har  \r\n\r\n modtaget ydelser af den af advokaten anførte art fra styrelsen. </P>  \r\n\r\n<P>De omhandlede årsgebyrer er opkrævet i henhold til § 6 i den dagældende  \r\n\r\n bekendtgørelse nr. 301 af 30. april 1992 om Erhvervs- og Selskabsstyrelsens  \r\n\r\n takster for aktie- og anpartsselskaber m.v. (nu § 6 i bekendtgørelse nr. 963  \r\n\r\n af 13. december 1993, som er uændret bortset fra en forhøjelse af årsgebyrets  \r\n\r\n størrelse). </P>  \r\n\r\n<P>I bekendtgørelsen sondres der imellem to former for gebyrer: </P>  \r\n\r\n<P>1) ydelsesrelaterede gebyrer, som opkræves for hver enkelt ydelse (f.eks.  \r\n\r\n registrering af et nystiftet selskab), jf. §§ 1, 2, 3 og § 5, stk. 1, og </P>  \r\n\r\n<P>2) årsgebyrer, jf. § 6. </P>  \r\n\r\n<P>De under 1) anførte ydelser er relativt meget administrationskrævende og  \r\n\r\n er derfor gebyrbelagt i forhold til den faktiske udnyttelse af dem. </P>  \r\n\r\n<P>De under 2) anførte årsgebyrer bidrager til dækning af styrelsens samlede  \r\n\r\n administrationsomkostninger i forbindelse med nogle ydelser, som omtales  \r\n\r\n nærmere nedenfor. </P>  \r\n\r\n<P>§ 6 i bekendtgørelse nr. 301 af 30. april 1992 lyder således: </P>  \r\n\r\n<P>&#187;§ 6. For indsendelse og bekendtgørelse af årsregnskaber m.v. betales  \r\n\r\n et årligt gebyr på 350 kr., for anpartsselskaber dog 200 kr. </P>  \r\n\r\n<P>Stk. 2. Anmeldelse om ændring af regnskabsår, revisor, navn, eller  \r\n\r\n hjemsted dækkes af det i stk. 1 nævnte gebyr. </P>  \r\n\r\n<P>Stk. 3. Gebyret forfalder ved modtagelsen af særskilt opkrævning.  \r\n\r\n Selskaber, der er under opløsning på det tidspunkt, hvor der udsendes  \r\n\r\n opkrævning, skal ikke betale gebyr.&#171; </P>  \r\n\r\n<P>Den nævnte bestemmelse blev udstedt med hjemmel i § 64, stk. 1, i  \r\n\r\n årsregnskabsloven, som affattet ved lovbekendtgørelse nr. 661 af 25.  \r\n\r\n september 1991, som havde følgende ordlyd: </P>  \r\n\r\n<P>&#187;Industriministeren fastsætter bestemmelser om indsendelse og  \r\n\r\n offentliggørelse af årsregnskaber m.v. i henhold til denne lov. For genparter  \r\n\r\n af årsregnskaber m.v. og for bekendtgørelse af modtagelse af årsregnskaber  \r\n\r\n betales afgift efter regler, der fastsættes af industriministeren.&#171; </P>  \r\n\r\n<P>Ved den dagældende bekendtgørelse nr. 146 af 16. marts 1988 (nu  \r\n\r\n bekendtgørelse nr. 690 af 25. august 1993) henlagde industriministeren  \r\n\r\n ovennævnte beføjelser til Erhvervs- og Selskabsstyrelsen. </P>  \r\n\r\n<P>Hjemlen og grundlaget for det af Erhvervs- og Selskabsstyrelsen opkrævede  \r\n\r\n årsgebyr er efterfølgende blevet præciseret i lov nr. 122 af 18. februar 1994  \r\n\r\n om ændring af årsregnskabsloven m.fl. love, hvorefter der i § 64, stk. 1,  \r\n\r\n indsættes et 3. pkt., som lyder således: </P>  \r\n\r\n<P>&#187;Industriministeren fastsætter regler om betaling af et årligt gebyr  \r\n\r\n for administration af årsregnskabsloven og den hermed forbundne  \r\n\r\n undersøgelsesvirksomhed, for administrationen af de selskabsretlige regler  \r\n\r\n vedrørende kapitaltab, aktionærlån m.v. samt for ikke særligt prissatte  \r\n\r\n ydelser.&#171; </P>  \r\n\r\n<P>I bemærkningerne til ovennævnte bestemmelse, jf. lovforslag nr. L 83  \r\n\r\n fremsat den 24. november 1993 af industriministeren, Folketingstidende  \r\n\r\n 1993-94, 1. samling, anføres følgende: </P>  \r\n\r\n<P>&#187;Herudover foreslås det at præcisere hjemlen og grundlaget for  \r\n\r\n opkrævelsen af Erhvervs- og Selskabsstyrelsens årlige gebyr i et <I>3.  \r\n\r\n pkt.</I> i § 64, stk. 1. Det årlige gebyr skal modsvare styrelsens  \r\n\r\n omkostninger ved administration af årsregnskabsloven og den hermed forbundne  \r\n\r\n undersøgelsesvirksomhed. Ligeledes skal styrelsens omkostninger ved  \r\n\r\n administrationen af de selskabsretlige regler, hvis overtrædelse kan fremgå  \r\n\r\n af årsregnskabet, fx kapitaltab, aktionærlån m.v., dækkes. Endelig skal det  \r\n\r\n årlige gebyr dække styrelsens registrering af ændringer, der ikke er prissat.  \r\n\r\n I øjeblikket: Ændringer i et selskabs navn, hjemsted, regnskabsår, revisor  \r\n\r\n eller adresse.&#171; </P>  \r\n\r\n<P>Styrelsen skal på denne baggrund bemærke, at det fremgår af advokat Ks  \r\n\r\n skrivelser - henholdsvis af 2. december 1993 til styrelsen og af 24. februar  \r\n\r\n 1994 til Erhvervsankenævnet - at advokaten fejlagtigt er gået ud fra, at  \r\n\r\n bestemmelsen i § 6 i bekendtgørelse nr. 301 af 30. april 1992 om styrelsens  \r\n\r\n årsgebyrer er udstedt med hjemmel i henholdsvis aktieselskabslovens § 154,  \r\n\r\n stk. 4, og anpartsselskabslovens § 124, stk. 4. Hjemmelen for styrelsens  \r\n\r\n opkrævning af årsgebyrer findes imidlertid ikke i de af advokaten anførte  \r\n\r\n bestemmelser i selskabslovene, men derimod, som styrelsen ovenfor har  \r\n\r\n redegjort for, i årsregnskabslovens § 64, stk. 1, som der også er henvist til  \r\n\r\n i slutningen af bekendtgørelsens indledning. </P>  \r\n\r\n<P>Styrelsen understreger, at man, således som det også fremgår af citatet af  \r\n\r\n lovbemærkningerne, ved ændringen af årsregnskabslovens § 64, stk. 1, ved lov  \r\n\r\n nr. 122 af 18. februar 1994 alene foretog en </P>  \r\n\r\n<P> præcisering af hjemmelsgrundlaget for opkrævningen af årsgebyrerne, idet  \r\n\r\n den før lovændringen gældende § 64, stk. 1, 2. punktum, antoges at indeholde  \r\n\r\n den fornødne hjemmel. </P>  \r\n\r\n<P>For at lette administrationen med opkrævning af årsgebyr har styrelsen  \r\n\r\n valgt, at alle selskaber, der er registreret og ikke under opløsning på  \r\n\r\n opkrævningsdagen - i 1993 den 11. november - skal betale gebyret, uanset hvor  \r\n\r\n lang tid, selskabet har været registreret, idet årsgebyret ikke knytter sig  \r\n\r\n til en bestemt regnskabsperiode. Til gengæld skal selskaber, der er opløst på  \r\n\r\n opkrævningsdagen, ikke betale, selvom de har indsendt regnskab det pågældende  \r\n\r\n år. </P>  \r\n\r\n<P>Styrelsen skal således fastholde, at styrelsen har haft hjemmel til at  \r\n\r\n opkræve årsgebyrer fra advokat Ks selskaber i henhold til § 6 i  \r\n\r\n bekendtgørelse nr. 301 af 30. april 1992, selvom regnskaberne endnu ikke var  \r\n\r\n indsendt, og at bekendtgørelse nr. 301 har fornøden hjemmel i  \r\n\r\n årsregnskabslovens § 64, stk. 1, nu 3. punktum. </P>  \r\n\r\n<P>Advokat K gør i sin skrivelse af 24. februar 1994 til Erhvervsankenævnet  \r\n\r\n yderligere gældende, at styrelsens årsgebyrer udgør en &#187;skat&#171; i  \r\n\r\n grundlovens § 43's forstand, og at opkrævningen er sket uden lovhjemmel og  \r\n\r\n derfor tillige i strid med grundlovens § 43. Advokaten henviser herved bl.a.  \r\n\r\n til Østre Landsrets domme af 12. februar 1993 og Højesterets dom af 29. juni  \r\n\r\n 1993 i &#187;Gebyrsagerne&#171;, refereret i Ugeskrift for Retsvæsen 1993,  \r\n\r\n side 757. </P>  \r\n\r\n<P>Under henvisning til det ovenfor anførte skal styrelsen bestride, at der  \r\n\r\n er tale om en &#187;skat&#171; i grundlovens forstand, eftersom gebyret  \r\n\r\n modsvares af en række konkrete modydelser fra styrelsen, såvel prisfastsatte  \r\n\r\n som ikke-prisfastsatte, som er til gavn for samtlige registrerede selskaber.  \r\n\r\n Styrelsen understreger, at denne opfattelse tillige har været lovgivers, som  \r\n\r\n må anses for accepteret ved Højesterets dom i UfR 1993, side 757. Højesteret  \r\n\r\n godkender netop, at gebyrer opkræves med henblik på dækning af myndigheders  \r\n\r\n administrationsomkostninger. Det kan herved ikke tillægges nogen vægt, om  \r\n\r\n afgiften forfalder til betaling, før de administrative opgaver er udført.  \r\n\r\n</P>  \r\n\r\n<P>Styrelsen skal herefter fastholde, at selskaberne har været forpligtet til  \r\n\r\n at betale det opkrævede årsgebyr. Det kan ikke fritage et selskab fra pligten  \r\n\r\n til at betale årsgebyr, at selskabet et enkelt år har valgt ikke at gøre brug  \r\n\r\n af de ovenfor nævnte ikke-prissatte ydelser, idet selskabet som registreret i  \r\n\r\n styrelsens register må være forpligtet til via årsgebyret at bidrage til  \r\n\r\n dækning af den generelle administration som anført ovenfor.' </P>  \r\n\r\n<P> <B>Klagerens indlæg af 24. juni 1994.</B>  </P>  \r\n\r\n<P>Klageren har i anledning af styrelsens udtalelse af 4. maj 1994 bemærket,  \r\n\r\n at sagen for ham at se ikke stiller sig anderledes, fordi man vælger at søge  \r\n\r\n hjemlen specielt i den dagældende årsregnskabslovens § 64, stk. 1. Denne  \r\n\r\n indeholder heller ikke hjemmel til det pålagte gebyr. Nævnte § 64, stk. 1,  \r\n\r\n indeholdte i 2. pkt. følgende: &#187;For genparter af årsregnskaber m.v. og  \r\n\r\n for bekendtgørelse af modtagelse af årsregnskaber betales afgift efter  \r\n\r\n regler, der fastsættes af industriministeren.&#171; Det fremgår af  \r\n\r\n bestemmelsen, at kun ekspeditioner i forbindelse med et selskabs indlevering  \r\n\r\n af årsregnskab kan pålægger gebyr efter nærmere regler. Der ses således ikke  \r\n\r\n efter klagerens opfattelse at være hjemmel til den foretagne gebyropkrævning  \r\n\r\n hos selskaber, der endnu ikke har eller er forpligtet til at indlevere  \r\n\r\n årsregnskab, og specielt ikke for selskaber der er registreret kort tid før  \r\n\r\n opkrævningen af &#187;årsgebyrer&#171;. Klageren har endelig peget på, at der  \r\n\r\n ikke er tale om en præcisering af hjemlen for gebyrerne i lov nr. 122 af 18.  \r\n\r\n februar 1994. Når den tidligere formulering af årsregnskabslovens § 64, stk.  \r\n\r\n 1, sammenholdes med den ændrede formulering, er der klart tale om en  \r\n\r\n udvidelse af bestemmelsens omfang. Klageren har opfordret styrelsen til at  \r\n\r\n redegøre for, hvorfor en præcisering af hjemlen var nødvendig, når  \r\n\r\n gebyropkrævningen efter styrelsens opfattelse på opkrævningstidspunktet havde  \r\n\r\n tilstrækkelig klar og præcis lovhjemmel. Efter klagerens opfattelse synes det  \r\n\r\n som om, styrelsen ikke fuldt ud mente at have fornøden hjemmel og derfor har  \r\n\r\n anmodet industriministeren om at formulere de af styrelsen anførte  \r\n\r\n bemærkninger til lovforslaget i Folketingstidende 1993-94, 1. samling.  \r\n\r\n Endelig har klageren anført, at det fremgår af orientering fra Erhvervs- og  \r\n\r\n Selskabsstyrelsen, at de ændrede gebyrer pr. 1. maj 1992, dækker  \r\n\r\n &#187;...indsendelse og bekendtgørelse af årsregnskaber samt ændring af  \r\n\r\n regnskabsår, revisor, selskabsnavn eller hjemsted.&#171; Årsgebyrer i den  \r\n\r\n foreliggende situation ses således ikke at være omtalt i orienteringen. </P>  \r\n\r\n<P> <B>Erhvervs- og Selskabsstyrelsens supplerende udtalelse i anledning af  \r\n\r\n klagerens indlæg af 24. juni 1994.</B>  </P>  \r\n\r\n<P>I den supplerende udtalelse udtalte styrelsen: </P>  \r\n\r\n<P>&#187;...bestemmelsen om årsgebyr blev indført ved bekendtgørelse nr. 301  \r\n\r\n af 30. april 1992, § 6, som trådte i kraft den 1. maj 1992. Årsgebyr for 1992  \r\n\r\n og 1993 er blevet opkrævet efter samme retningslinier. ..... </P>  \r\n\r\n<P>Styrelsen må fastholde, at den dagældende § 64, stk. 1, i  \r\n\r\n årsregnskabsloven indeholder tilstrækkelig hjemmel til bekendtgørelsens § 6.  \r\n\r\n Efter § 6, stk. 1, betales et gebyr &#187; for indsendelse og bekendtgørelse  \r\n\r\n af årsregnskaber m.v.&#171;, og efter lovens § 64 skal der efter regler  \r\n\r\n fastsat af industriministeren betales afgift &#187;for genparter af  \r\n\r\n årsregnskaber m.v. og for bekendtgørelse af modtagelse af  \r\n\r\n årsregnskaber&#171;. ...... </P>  \r\n\r\n<P>Styrelsen finder derfor ikke belæg for at betvivle rigtigheden af  \r\n\r\n bemærkningerne til lov nr. 122 af 18. februar 1994, hvor det om ændringen af  \r\n\r\n årsregnskabslovens § 64 anføres, at der er tale om en </P>  \r\n\r\n<P> præcisering af grundlaget for gebyropkrævningen. </P>  \r\n\r\n<P>Den omstændighed at lovgivningsmagten - muligvis under indtryk af den  \r\n\r\n opmærksomhed, der havde været fremkaldt om gebyrerne inden for andre  \r\n\r\n ministerområder - ønskede at foretage en præcisering af lovteksten, kan  \r\n\r\n selvsagt ikke opfattes som en erkendelse af, at den hidtidige bestemmelse var  \r\n\r\n utilstrækkelig til at danne grundlag for den udstedte bekendtgørelse. </P>  \r\n\r\n<P>Advokat K anmoder styrelsen om at fremlægge al forudgående korrespondance  \r\n\r\n m.v. mellem styrelsen og Industriministeriet i forbindelse med fremsættelse  \r\n\r\n af lovforslag nr. L 83 af 24. november 1993, idet advokaten bemærker, at det  \r\n\r\n kunne synes som om styrelsen ikke fuldt ud mente at have fornøden hjemmel og  \r\n\r\n derfor anmodede industriministeren om at formulere de af styrelsen anførte  \r\n\r\n bemærkninger til lovforslaget. </P>  \r\n\r\n<P>Styrelsen skal bestride, at det forholder sig som anført af advokat  \r\n\r\n Stakemann. Efter styrelsens opfattelse indeholder den dagældende § 64, stk.  \r\n\r\n 1, i årsregnskabsloven fornøden hjemmel til bekendtgørelsens § 6 som anført  \r\n\r\n ovenfor. I udkast til lovforslag nr. L 83 af 24. november 1993 er der  \r\n\r\n foreslået indsat et 3. pkt. i § 64, stk. 1, alene med det formål at præcisere  \r\n\r\n hjemlen og grundlaget for opkrævningen af årsgebyr. </P>  \r\n\r\n<P>Udkast til L 83 er udarbejdet i et uformelt samarbejde imellem  \r\n\r\n departementet og styrelsen. Udkastene er blevet drøftet på møder og pr.  \r\n\r\n telefon, og dokumenter er blevet udvekslet formløst imellem sagsbehandlere  \r\n\r\n fra departementet og styrelsen pr. telefax eller post uden følgeskrivelse.  \r\n\r\n</P>  \r\n\r\n<P>Kopi af udvekslede dokumenter, som beror på sagen vedrørende præcisering  \r\n\r\n af hjemlen for opkrævning af årsgebyr ved indsættelse af et 3. pkt. i  \r\n\r\n årsregnskabslovens § 64, stk. 1, vedlægges i ekstrakt til orientering...'  \r\n\r\n</P>  \r\n\r\n<P> <B>Klagerens indlæg af 6. september 1994.</B>  </P>  \r\n\r\n<P>I indlægget skriver klageren bl.a.: </P>  \r\n\r\n<P>&#187;Umiddelbart efter at jeg havde modtaget opkrævningerne på årsgebyrer  \r\n\r\n for 1993 for de i denne sag omhandlede selskaber, henvendte jeg mig  \r\n\r\n telefonisk til Erhvervs- og Selskabsstyrelsen for at forhøre, om der ikke  \r\n\r\n forelå en fejl. De med styrelsens skrivelse af 15. august 1994 fremsendte  \r\n\r\n &#187;Notater&#171; synes alle dateret efter min telefoniske henvendelse og  \r\n\r\n kan efter min opfattelse kun skyldes, at styrelsen herved blev klar over, at  \r\n\r\n der forelå en fejl. Men da gebyrerne for både 1992 og 1993 var opkrævet, blev  \r\n\r\n formuleringen &#187;Præcisering&#171; bevidst benyttet i kommentaren til  \r\n\r\n lovændringen, således som den foreligger ved lov nr. 122 af 18. februar 1994.  \r\n\r\n</P>  \r\n\r\n<P>På basis af ovennævnte og de af Erhvervs- og Selskabsstyrelsen nu  \r\n\r\n fremlagte oplysninger, synes det mig, at hele problemstillingen kan skyldes  \r\n\r\n en fejl i forbindelse med styrelsens edb-programmering. </P>  \r\n\r\n<P>Ved udstedelsen af bekendtgørelse nr. 301 af 30. april 1992 har der  \r\n\r\n formentlig kun været tænkt på at opkræve gebyrer for indsendte regnskaber,  \r\n\r\n herunder gebyrer for regnskaber, som skulle være indsendt, men ikke er  \r\n\r\n indsendt.' </P>  \r\n\r\n<P>Klageren mener, at denne antagelse - og mere end en antagelse kan det i  \r\n\r\n sagens natur ikke være - skriver klageren - er korrekt, for herved fås efter  \r\n\r\n klagerens mening en relevant forklaring på følgende: </P>  \r\n\r\n<P>&#187;1. Det forklarer det ulogiske i, at årsgebyrer for 1993 opkræves for  \r\n\r\n alle selskaber, der er registreret i året 1993 indtil november 1993, og altså  \r\n\r\n ikke for selskaber registreret i november/december 1993. Betegnelsen  \r\n\r\n &#187;Årsgebyr&#171; er også ulogisk for selskaber, som er registreret få  \r\n\r\n måneder, før opkrævningen udsendes. </P>  \r\n\r\n<P>2. Det forklarer, hvorfor Erhvervs- og Selskabsstyrelsen ikke tidligere  \r\n\r\n har søgt den fornødne lovhjemmel til opkrævning af gebyrer allerede i 1992.  \r\n\r\n Styrelsen har simpelthen ikke været klar over problemet. </P>  \r\n\r\n<P>3. Det forklarer også, at Styrelsen efter i november 1993 at være gjort  \r\n\r\n opmærksom på, at der i medfør af edb-programfejlen også udsendes gebyrer til  \r\n\r\n selskaber, der ikke skal indsende regnskab, efterfølgende søger at skaffe sig  \r\n\r\n lovhjemmel herfor: nu lov nr. 122 af 18. februar 1994. </P>  \r\n\r\n<P>4. Det forklarer endvidere også bemærkningerne i den omhandlede bog  \r\n\r\n &#187;Årsregnskaber - Kommentarer til Regnskabslovgivningen&#171;, Det  \r\n\r\n væsentligste indhold i det i Styrelsens skrivelse af 15. august 1994  \r\n\r\n foretagne &#187;er, at opkrævning af årsgebyrer kan udsendes samlet een gang  \r\n\r\n årligt for alle indsendte regnskaber&#171;, istedet for at udsende  \r\n\r\n opkrævninger hver gang et selskab aflægger årsregnskab. Dette er Styrelsens  \r\n\r\n edb-program nemlig programmeret til, men som sagt, man overså, at man også  \r\n\r\n fik de selskaber med, som ikke skulle indsende regnskaber. </P>  \r\n\r\n<P>5. Da styrelsen opdager programfejlen, er årsgebyret for 1992 og 1993  \r\n\r\n imidlertid allerede opkrævet, og styrelsen betegner derfor Lov nr. 122 af 18.  \r\n\r\n februar 1994 som &#187;en præcisering&#171;, simpelthen for at skaffe hjemmel  \r\n\r\n til at have opkrævet årsgebyrer for de her i sagen omhandlede selskaber for  \r\n\r\n året 1992 og 1993. </P>  \r\n\r\n<P>Klageren har derfor fastholdt, at årsgebyrerne for selskaber omhandlet i  \r\n\r\n nærværende sag ikke kan opkræves i 1992 og 1993, når første regnskabsår ikke  \r\n\r\n er afsluttet i henholdsvis 1992 og 1993, og at opkrævningen af de omhandlede  \r\n\r\n årsgebyrer derfor ikke har haft den fornødne lovhjemmel. </P>  \r\n\r\n<P> <B>Erhvervs- og Selskabsstyrelsens afsluttende udtalelse af 6. oktober  \r\n\r\n 1994 i anledning af klagerens indlæg af 6. september 1994.</B>  </P>  \r\n\r\n<P>I udtalelsen har styrelsen fastholdt sine tidligere udtalelser. </P>  \r\n\r\n<P> <B>Ankenævnet udtaler:</B>  </P>  \r\n\r\n<P>Der ses ikke efter indholdet af § 6 i bekendtgørelse nr. 301 af 30. april  \r\n\r\n 1992, jfr. § 64, stk. 1, i lovbekendtgørelse nr. 661 af 25. september 1991,  \r\n\r\n årsregnskabsloven, grundlag for ankenævnet til at tilsidesætte de omhandlede  \r\n\r\n gebyropkrævninger, som Erhvervs- og Selskabsstyrelsen, som led i dækningen af  \r\n\r\n den udgift styrelsen angiveligt har ved bekendtgørelse og modtagelse af  \r\n\r\n årsregnskaber, har valgt at fordele på alle registrerede selskaber, uanset om  \r\n\r\n de har indsendt årsregnskab, og at opkræve samtidigt for alle een gang om  \r\n\r\n året. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19951009425"
        },
        {
            "displayName": "Entydig dokumentidentifikation",
            "displayValue": "CA008299"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10094"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "08/02/1995"
        },
        {
            "displayName": "Administrerende myndighed",
            "displayValue": "Erhvervsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "94-2.007"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}