{
    "id": 93166,
    "title": "Forslag til folketingsbeslutning om nedsættelse af en kommission med henblik på at omlægge statens økonomiske støtte til folkekirken og undersøge den civile registrering",
    "documentTypeId": "480",
    "isSagsforlobPeriodValid": true,
    "shortName": "1999/1 BSF 80",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\">Fremsat den 1. februar 2000 af  \r\n\r\n Flemming&nbsp;Kofod-Svendsen&nbsp;(KRF), Ole&nbsp;M.&nbsp;Nielsen&nbsp;(KRF),  \r\n\r\n Jann&nbsp;Sjursen&nbsp;(KRF) og Tove&nbsp;Videb&aelig;k&nbsp;(KRF)</P>  \r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n<P ALIGN=\"CENTER\">om neds&aelig;ttelse af en kommission med henblik p&aring;  \r\n\r\n at oml&aelig;gge statens &oslash;konomiske st&oslash;tte til folkekirken og  \r\n\r\n unders&oslash;ge den civile registrering</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Folketinget opfordrer regeringen til at neds&aelig;tte en  \r\n\r\n kommission til unders&oslash;gelse af mulighederne for at &aelig;ndre statens  \r\n\r\n &oslash;konomiske st&oslash;tte til folkekirken, der i &oslash;jeblikket  \r\n\r\n hovedsagelig best&aring;r af medfinansiering af pr&aelig;ste- og  \r\n\r\n provstel&oslash;nninger, finansiering af bispel&oslash;nninger samt udgifter  \r\n\r\n til pensioner. St&oslash;tten &oslash;nskes omlagt s&aring;ledes, at staten i  \r\n\r\n stedet betaler folkekirkens udgifter til begravelsesv&aelig;senet samt yder  \r\n\r\n en st&oslash;rre st&oslash;tte til istands&aelig;ttelse af kirker m.v.,  \r\n\r\n is&aelig;r til de mange kirkebygninger af historisk og kulturel v&aelig;rdi.  \r\n\r\n Endvidere skal kommissionen unders&oslash;ge, hvordan den civile registrering  \r\n\r\n bedst kan og b&oslash;r udf&oslash;res i fremtidens Danmark, og udrede de  \r\n\r\n eventuelle &oslash;konomiske relationer mellem stat og kirke i denne  \r\n\r\n forbindelse.</P>  \r\n\r\n<I><P ALIGN=\"CENTER\">Bem&aelig;rkninger til forslaget</P>  \r\n\r\n<FONT SIZE=3><P>Baggrund for forslaget</P>  \r\n\r\n</I>  \r\n\r\n<P ALIGN=\"JUSTIFY\">I grundlovens § 68 hedder det: »Ingen er pligtig at yde  \r\n\r\n personlige bidrag til nogen anden gudsdyrkelse end den, som er hans egen.«  \r\n\r\n P&aring; baggrund af denne paragraf er der b&aring;de medlemmer af  \r\n\r\n trossamfund, der st&aring;r uden for folkekirken, og repr&aelig;sentanter for  \r\n\r\n menneskerettighedsorganisationer, der kritiserer, at staten med midler fra de  \r\n\r\n almindelige skatte- og afgiftsydelser betaler en del af l&oslash;nnen til  \r\n\r\n folkekirkens pr&aelig;ster. Men samtidig fastsl&aring;r grundlovens § 4: »Den  \r\n\r\n evangelisk-lutherske kirke er den danske folkekirke og underst&oslash;ttes  \r\n\r\n som s&aring;dan af staten.« Det er den almindelige tolkning, at den  \r\n\r\n underst&oslash;ttelse, som staten er pligtig at yde folkekirken, er af  \r\n\r\n s&aring;vel &oslash;konomisk som anden (moralsk) art. Hvilket omfang den  \r\n\r\n &oslash;konomiske st&oslash;tte skal have, m&aring; bero p&aring;  \r\n\r\n lovgivningsmagten. Den &oslash;konomiske st&oslash;tte har gennem en  \r\n\r\n l&aelig;ngere periode v&aelig;ret faldende. Dertil kommer, at folkekirken af  \r\n\r\n egne midler (herunder den kirkelige ligning) afholder udgifter til en  \r\n\r\n r&aelig;kke almene samfundsfunktioner, s&aring;som begravelsesv&aelig;sen,  \r\n\r\n personregistrering og vedligeholdelse af historiske bygninger. </P>  \r\n\r\n<P ALIGN=\"JUSTIFY\">Selv om der kan gives is&aelig;r historisk betingede  \r\n\r\n forklaringer p&aring; statens og folkekirkens indbyrdes &oslash;konomiske  \r\n\r\n relationer, finder forslagsstillerne, at tiden er inde til, at de  \r\n\r\n &oslash;konomiske relationer staten og folkekirken imellem bliver udformet,  \r\n\r\n s&aring; det fremg&aring;r, hvad der er folkekirkens og statens respektive  \r\n\r\n opgaver, s&aring;ledes at grundlovens § 4 og § 68 bliver bedre  \r\n\r\n udm&oslash;ntet. En s&aring;dan &oslash;konomisk pr&aelig;cisering vil  \r\n\r\n v&aelig;re i folkekirkens egen interesse, fordi det vil fremme folkekirkens  \r\n\r\n selvst&aelig;ndighed i forhold til statsmagten (Finansministeriet). Da der er  \r\n\r\n tale om komplicerede sammenh&aelig;nge, finder forslagsstillerne det  \r\n\r\n n&oslash;dvendigt med et lovforberedende kommissionsarbejde.</P>  \r\n\r\n<P ALIGN=\"JUSTIFY\">I Bet&aelig;nkning nr. 952, K&oslash;benhavn 1982, afgivet  \r\n\r\n af det af Kirkeministeriet den 24. februar 1978 nedsatte udvalg hedder det:  \r\n\r\n »Folkekirken udf&oslash;rer en r&aelig;kke opgaver, som ret beset ikke er  \r\n\r\n kirkelige, men som pr. tradition varetages af folkekirken til gavn for hele  \r\n\r\n samfundet. V&aelig;sentligst er begravelsesv&aelig;senet og  \r\n\r\n personregistreringen, som er n&oslash;dvendige samfundsfunktioner.  \r\n\r\n Tilsvarende udf&oslash;res de mange bekostelige restaureringer af vore  \r\n\r\n middelalderkirker i h&oslash;j grad ud fra en almen samfundsm&aelig;ssig  \r\n\r\n kulturhistorisk interesse, bl.a. udtrykt ved, at staten gennem Nationalmuseet  \r\n\r\n stiller s&aelig;rlige krav til disse restaureringers udf&oslash;relse.  \r\n\r\n Desuden yder kirken et ikke uv&aelig;sentligt tilskud til musiklivet i  \r\n\r\n Danmark, idet folkekirken st&aring;r som ansvarlig for, at vor  \r\n\r\n kirkemusikalske tradition videref&oslash;res gennem installering og bevaring  \r\n\r\n af v&aelig;rdifulde orgler i kirkerne og ans&aelig;ttelse af h&oslash;jt  \r\n\r\n uddannede organister til udf&oslash;relse af kirkekoncerter. Det er  \r\n\r\n s&aring;ledes en kendsgerning, at folkekirken aflaster samfundet for ikke  \r\n\r\n helt ubetydelige bel&oslash;b gennem varetagelse af disse funktioner. Nogen  \r\n\r\n n&oslash;jagtig v&aelig;rdi af disse er det ikke muligt at beregne, men  \r\n\r\n p&aring; grundlag af oplysninger om st&oslash;rrelsen af disse udgifter, kan  \r\n\r\n det fastsl&aring;s, at det samlede bel&oslash;b i 1980 mindst har udgjort 300  \r\n\r\n mio. kr., fordelt med ca. 240 mio. kr. til begravelsesv&aelig;senet, ca. 30  \r\n\r\n mio. kr. til personregistreringen samt ca. 30 mio. kr. til  \r\n\r\n kirkerestaureringer. I 1980 udgjorde statens tilskud p&aring; finansloven til  \r\n\r\n folkekirken i alt 250 mio. kr.«(s. 48).</P>  \r\n\r\n<P ALIGN=\"JUSTIFY\">I<B> </B>rapporten Folkekirkens &Oslash;konomi, maj 1995,  \r\n\r\n redeg&oslash;res der for, hvordan statens samlede udgifter til folkekirken i  \r\n\r\n &aring;rene 1988-1995 &aring;rligt har udgjort omkring 520 mio. kr. (s. 60).  \r\n\r\n I &aring;rene 1988-1993 har folkekirkens udgifter alene til  \r\n\r\n begravelsesv&aelig;senet oversteget de samlede statslige tilskud til  \r\n\r\n folkekirken. Dog har folkekirkens nettoudgifter til begravelsesv&aelig;senet  \r\n\r\n udvist en faldende tendens fra 681 mio. kr. i 1988 til 645 mio. kr. i 1993  \r\n\r\n med mindre udsving de enkelte &aring;r (s. 62).</P>  \r\n\r\n<P ALIGN=\"JUSTIFY\">Sammenfattende hedder det i rapporten: »Udgifterne til  \r\n\r\n begravelsesv&aelig;senet kan for folkekirken som helhed opg&oslash;res til et  \r\n\r\n niveau omkring 650 mio. kr., mens personregistreringen sk&oslash;nnes at  \r\n\r\n bel&oslash;be sig til ca. 118 mio. kr. Herudover kan det p&aring; baggrund af  \r\n\r\n stifternes indberetninger om budgetterede udgifter til restaureringssager,  \r\n\r\n der godkendes i stiftet, sk&oslash;nnes, at der &aring;rligt anvendes godt  \r\n\r\n 230 mio. kr. til restaurering af kirker og historisk inventar. Endelig kan de  \r\n\r\n samlede &aring;rlige udgifter til de kirkemusikalske uddannelsesinstitutioner  \r\n\r\n opg&oslash;res til ca. 13 mio. kr. Folkekirken bidrager s&aring;ledes direkte  \r\n\r\n eller indirekte til l&oslash;sningen af samfundsm&aelig;ssige opgaver i  \r\n\r\n n&aelig;r tilknytning til den kirkelige virksomhed. De samlede udgifter, hvis  \r\n\r\n finansiering indg&aring;r som en integreret del af den samlede kirkelige  \r\n\r\n &oslash;konomi, kan sk&oslash;nnes til knap 1 mia. kr. En del af dette  \r\n\r\n bel&oslash;b vedr&oslash;rer folkekirkens udgifter til begravelser og  \r\n\r\n gravstedsvedligeholdelse, hvoraf en del finansieres ved indbetaling af  \r\n\r\n fler&aring;rige gravstedskapitaler, der placeres under stiftsmidlerne.« (s.  \r\n\r\n 68-69). Statens &aring;rlige tilskud til kulturbevaring af kirker og  \r\n\r\n historisk inventar l&aring; i perioden 1988-1994 p&aring; knap 20 mio. kr. i  \r\n\r\n gennemsnit. I de f&oslash;lgende &aring;r er der sket et lille fald, s&aring;  \r\n\r\n det statslige tilskud er blevet udhulet. </P>  \r\n\r\n<P ALIGN=\"JUSTIFY\">Selv om det er vanskeligt helt pr&aelig;cis at  \r\n\r\n priss&aelig;tte folkekirkens opgaver, tyder alt p&aring;, at over en  \r\n\r\n &aring;rr&aelig;kke er grundlovens § 4 reelt blevet til, at folkekirken  \r\n\r\n &oslash;konomisk underst&oslash;tter staten.</P>  \r\n\r\n<I><P>Den historiske udvikling</P>  \r\n\r\n</I>  \r\n\r\n<P ALIGN=\"JUSTIFY\">Indtil nyere tid   et stykke ind i dette &aring;rhundrede  \r\n\r\n   hvilede folkekirkens &oslash;konomi i sig selv, idet dens udgifter til  \r\n\r\n l&oslash;nning af pr&aelig;ster og funktion&aelig;rer samt drift af kirker og  \r\n\r\n kirkeg&aring;rde m.v. helt blev d&aelig;kket af egne midler (indt&aelig;gter  \r\n\r\n af faste ejendomme og kapitaler, tiender, grundbyrder o.a.). Denne ordning  \r\n\r\n har det ikke v&aelig;ret muligt at opretholde, til dels p&aring; grund af  \r\n\r\n stigninger i de kirkelige udgifter, men vel i lige s&aring; h&oslash;j grad  \r\n\r\n p&aring; grund af &aelig;ndrede konjunkturer og dette &aring;rhundredes  \r\n\r\n lovgivning (lov af 15. maj 1903 om afl&oslash;sning af tienden, lov af 28.  \r\n\r\n september 1918 om afl&oslash;sning af grundbyrder, lov af 4. oktober 1919 om  \r\n\r\n udstykning af pr&aelig;steg&aring;rdsjorder, jf. for S&oslash;nderjyllands  \r\n\r\n vedkommende lov af 30. juni 1922 og lov af 5. juli 1949). For folkekirken  \r\n\r\n medf&oslash;rte disse lov&aelig;ndringer, hvor jord og fast ejendom blev  \r\n\r\n erstattet af pengebel&oslash;b, n&aelig;rmest »&oslash;konomisk ruin«, som  \r\n\r\n professor P.G. Lindhardt udtrykker det i Den Danske Kirkes Historie bd. 8,  \r\n\r\n K&oslash;benhavn 1966, s. 30. Dels var de forskellige afl&oslash;sningssummer  \r\n\r\n urimeligt sm&aring;, og dels blev de afg&oslash;rende forringet af  \r\n\r\n langtidsinflationen. Resultatet af udviklingen er blevet, at kun en ringe del  \r\n\r\n af de kirkelige udgifter d&aelig;kkes gennem indt&aelig;gter af kapitaler og  \r\n\r\n jorder m.v. Hovedparten m&aring; nu d&aelig;kkes gennem ligning p&aring;  \r\n\r\n folkekirkens medlemmer og statstilskud. </P>  \r\n\r\n<P ALIGN=\"JUSTIFY\">Ligning blev f&oslash;rste gang indf&oslash;rt ved den  \r\n\r\n kirkelige lovgivning i 1903 og udbygget fra 1920. Ligningsomr&aring;det var i  \r\n\r\n starten det enkelte kirkesogn, men blev i forbindelse med kommunalreformen og  \r\n\r\n kildeskattens indf&oslash;relse hele kommunen, der typisk omfatter 5-8 sogne.  \r\n\r\n Den i 1913 indf&oslash;rte l&oslash;nningslov satte pr&aelig;sterne p&aring;  \r\n\r\n fast l&oslash;n, hvor embederne deltes i klasser med fast grundl&oslash;n og  \r\n\r\n forskellige till&aelig;g efter anciennitet og arbejdets omfang. Ved lov om  \r\n\r\n udstykning af pr&aelig;steg&aring;rdsjorder fra 1919 gennemf&oslash;rtes den  \r\n\r\n store jordreform, som omsider afskaffede alt f&aelig;ste og reducerede  \r\n\r\n storgodserne. I den sammenh&aelig;ng blev ogs&aring; det meste af  \r\n\r\n pr&aelig;steg&aring;rdsjorden inddraget. Som en slags afsavnserstatning blev  \r\n\r\n statens tilskud til folkekirken indf&oslash;rt. Statstilskuddet har gennem  \r\n\r\n den sidste menneskealder v&aelig;ret konstant faldende. Medens det  \r\n\r\n s&aring;ledes i 1966/67 udgjorde 34,5 pct. af folkekirkens samlede udgifter,  \r\n\r\n var det i 1986 faldet til 13,9 pct., og i 1997 var det kun 11,5 pct. I 1999  \r\n\r\n forventes statstilskuddet at blive p&aring; samme procentvise niveau.  \r\n\r\n Kirkeskatten betalt af de enkelte folkekirkemedlemmer er blevet den  \r\n\r\n altdominerende indt&aelig;gtskilde. Kirkeskatten er dels udm&oslash;ntet i  \r\n\r\n landskirkeskatten   prim&aelig;rt til d&aelig;kning af  \r\n\r\n pr&aelig;stel&oslash;nninger   dels udm&oslash;ntet til sognets opgaver:  \r\n\r\n kirker, kirkeg&aring;rde, sogneg&aring;rde, pr&aelig;steg&aring;rde,  \r\n\r\n kirkefunktion&aelig;rer, lokale aktiviteter etc.</P>  \r\n\r\n<P ALIGN=\"JUSTIFY\">Den grundl&aelig;ggende civilregistrering i Danmark  \r\n\r\n bortset fra S&oslash;nderjylland, hvor civilregistrene ogs&aring; efter  \r\n\r\n genforeningen blev bevaret som det retslige grundlag for folkeregistreringen;  \r\n\r\n p&aring; det punkt er »konge&aring;gr&aelig;nsen« aldrig blevet slettet  \r\n\r\n sker ved anmeldelse til folkekirkens ministerialb&oslash;ger. Efter dansk  \r\n\r\n retsopfattelse anses tilf&oslash;rsler til folkekirkens  \r\n\r\n ministerialb&oslash;ger om f&oslash;dsler, navngivelse og d&oslash;dsfald for  \r\n\r\n gyldigt bevis for, at de tilf&oslash;rte begivenheder har fundet sted.  \r\n\r\n Attester efter ministerialb&oslash;gerne anses derfor for retsgyldig  \r\n\r\n dokumentation for f&oslash;dsel, for&aelig;ldreforhold, navn og  \r\n\r\n d&oslash;dsfald. Folkekirkens ministerialb&oslash;ger varetager s&aring;ledes  \r\n\r\n civilregistreringen i Danmark i henhold til g&aelig;ldende lovgivning.  \r\n\r\n Folkekirkens ministerialb&oslash;ger er samtidig et kirkeligt register,  \r\n\r\n hvilket tilsvarende g&aelig;lder for de anerkendte trossamfunds  \r\n\r\n ministerialb&oslash;ger. Vielser, der finder sted i folkekirken (herunder i  \r\n\r\n folkekirken i S&oslash;nderjylland) eller i de anerkendte trossamfund, har  \r\n\r\n borgerlig retsvirkning, og registrering derom i ministerialb&oslash;gerne er  \r\n\r\n retsgyldigt bevis p&aring; stedfundne handlinger. Ved d&aring;b i folkekirken  \r\n\r\n eller i de anerkendte trossamfund uden for S&oslash;nderjylland sker den  \r\n\r\n borgerlige navngivelse ved d&aring;ben, forudsat at navngivelse ikke i  \r\n\r\n forvejen har fundet sted ved anmeldelse. </P>  \r\n\r\n<P ALIGN=\"JUSTIFY\">Kirkeb&oslash;gerne er offentlige registre over personer,  \r\n\r\n der er f&oslash;dte og d&oslash;de her i landet (bortset fra de  \r\n\r\n s&oslash;nderjyske landsdele). Endvidere indeholder de oplysninger om  \r\n\r\n udf&oslash;rte kirkelige handlinger: d&aring;b, konfirmation, vielser,  \r\n\r\n begravelser. I f&oslash;dsels- og d&aring;bsregistrene kan der senere  \r\n\r\n indf&oslash;jes oplysninger om &aelig;ndring af familieretlig stilling m.v.,  \r\n\r\n f.eks. om adoption og navneforandring. </P>  \r\n\r\n<P ALIGN=\"JUSTIFY\">Valgmenighedspr&aelig;ster f&oslash;rer kirkebog over de  \r\n\r\n kirkelige handlinger, de foretager, efter de regler, der g&aelig;lder for  \r\n\r\n f&oslash;relse af folkekirkens ministerialb&oslash;ger. De ni anerkendte  \r\n\r\n trossamfunds pr&aelig;ster (Reformerte menigheder, Det romersk-katolske  \r\n\r\n trossamfund, Det mosaiske trossamfund, Det metodistiske trossamfund, Svenska  \r\n\r\n Gustafsf&ouml;rsamlingen i K&oslash;benhavn, Den ortodokse russiske menighed  \r\n\r\n i K&oslash;benhavn, St. Alban´s English Church i K&oslash;benhavn, Det danske  \r\n\r\n Baptistsamfund samt den norske menighed ved Kong Haakon Kirken i  \r\n\r\n K&oslash;benhavn) har pligt til at f&oslash;re ministerialb&oslash;ger i  \r\n\r\n overensstemmelse med de af ministeriet til enhver tid fastsatte bestemmelser.  \r\n\r\n Disse er i alt v&aelig;sentligt de samme, som er g&aelig;ldende for  \r\n\r\n f&oslash;relsen af folkekirkens ministerialb&oslash;ger.</P>  \r\n\r\n<P ALIGN=\"JUSTIFY\">Af hensyn til oprettelsen af det centrale personregister  \r\n\r\n (CPR), hvis indhold af persondata bl.a. skal tilvejebringes ved  \r\n\r\n indberetninger fra ministerialbogsf&oslash;rerne om stedfundne  \r\n\r\n f&oslash;dselsanmeldelser, blev det ved lov nr. 225 af 31. maj 1968 om  \r\n\r\n anmeldelse af f&oslash;dsler og d&oslash;dsfald bestemt, at alle  \r\n\r\n f&oslash;dsler, der finder sted her i landet eller om bord i skibe eller  \r\n\r\n luftfart&oslash;jer, hvis f&oslash;rste ankomststed derefter er en dansk havn  \r\n\r\n eller lufthavn, skal anmeldes til folkekirkens ministerialb&oslash;ger. I de  \r\n\r\n s&oslash;nderjyske landsdele sker anmeldelsen som hidtil til det stedlige  \r\n\r\n personregister. Ogs&aring; b&oslash;rn af for&aelig;ldre, der tilh&oslash;rer  \r\n\r\n et anerkendt trossamfund, skal herefter registreres i folkekirkens  \r\n\r\n ministerialb&oslash;ger, og det p&aring;hviler ministerialbogsf&oslash;rerne  \r\n\r\n inden for de anerkendte trossamfund straks at videresende modtagne  \r\n\r\n f&oslash;dselsanmeldelser til folkekirkens ministerialbogsf&oslash;rer,  \r\n\r\n bilagt de attester m.v., som er fulgt med anmeldelsen. Ligeledes skal alle  \r\n\r\n jordemoderanmeldelser straks videresendes til folkekirkens  \r\n\r\n ministerialbogsf&oslash;rer.</P>  \r\n\r\n<P ALIGN=\"JUSTIFY\">I folketingssamlingen 1995-96 behandlede Folketinget et  \r\n\r\n forslag til folketingsbeslutning fremsat af Enhedslisten om overf&oslash;rsel  \r\n\r\n af administrative funktioner fra folkekirken m.fl. til de kommunale  \r\n\r\n folkeregistre. Her blev det af et klart flertal (alle partier undtagen SF, FP  \r\n\r\n og EL) med rette understreget, at den nuv&aelig;rende ordning rummer klare  \r\n\r\n fordele b&aring;de for staten og folkekirkens medlemmer. Den nuv&aelig;rende  \r\n\r\n ordning er velfungerende, og for et meget stort flertal af befolkningen ville  \r\n\r\n det betyde en serviceforringelse, hvis grundregistreringen blev flyttet fra  \r\n\r\n folkekirken til folkeregistrene, fordi der er langt flere  \r\n\r\n ministerialbogsf&oslash;rende sognepr&aelig;ster og kirkekontorer, end der er  \r\n\r\n kommunale folkeregisterkontorer. Is&aelig;r i tyndtbefolkede omr&aring;der  \r\n\r\n kan rejsen til r&aring;dhuset v&aelig;re ganske lang sammenlignet med turen  \r\n\r\n hen til sognepr&aelig;st/kirkekontor. Endelig betyder den nuv&aelig;rende  \r\n\r\n ordning, at flertallet af borgere kun beh&oslash;ver at henvende sig  \r\n\r\n &eacute;t sted i forbindelse med f&oslash;dsel eller navngivning og i  \r\n\r\n forbindelse med d&oslash;dsfald. </P>  \r\n\r\n<I><P>Overvejelser</P>  \r\n\r\n</I>  \r\n\r\n<P ALIGN=\"JUSTIFY\">Samtidig m&aring; det dog understreges, at man af  \r\n\r\n principielle grunde b&oslash;r stille det sp&oslash;rgsm&aring;l, om det i et  \r\n\r\n samfund med ikke alene adskillige kristne frikirker, men ogs&aring;  \r\n\r\n adskillige ikkekristne trossamfund, er rimeligt og naturligt, at et  \r\n\r\n trossamfund st&aring;r for hele den grundl&aelig;ggende civilregistrering.  \r\n\r\n Dertil kommer, at det er unaturligt, at vi har en forskellig  \r\n\r\n civilregistrering nord og syd for Konge&aring;en. Derfor finder Kristeligt  \r\n\r\n Folkeparti, at kommissionen b&oslash;r unders&oslash;ge og vurdere, p&aring;  \r\n\r\n hvilken m&aring;de den fremtidige civilregistrering bedst vil kunne varetages  \r\n\r\n for alle, der bor i Danmark.</P>  \r\n\r\n<P ALIGN=\"JUSTIFY\">Principielt burde kommissionen prim&aelig;rt  \r\n\r\n unders&oslash;ge muligheden for og konsekvenserne af at fjerne  \r\n\r\n civilregistreringen fra folkekirken og overf&oslash;re den til de kommunale  \r\n\r\n myndigheder. P&aring; den m&aring;de vil »den s&oslash;nderjyske model« komme  \r\n\r\n til at g&aelig;lde i hele landet. Forslagsstillerne er naturligvis vidende  \r\n\r\n om, at en bredt sammensat arbejdsgruppe under Kirkeministeriet i 1996  \r\n\r\n anbefalede, at de ca. 1400 kirkekontorer i Danmark i fremtiden skal benytte  \r\n\r\n moderne database- og informationsteknologi til personregistreringen. Den 15.  \r\n\r\n august 1996 besluttede kirkeministeren efter en dr&oslash;ftelse med  \r\n\r\n partierne i Folketinget at tilslutte sig arbejdsgruppens anbefaling om et  \r\n\r\n mere detaljeret arbejde med en elektronisk kirkebog som m&aring;l.  \r\n\r\n Arbejdsgruppen fortsatte derefter sit arbejde med at analysere og udarbejde  \r\n\r\n et forslag til en IT-baseret l&oslash;sning for kirkebogsf&oslash;ringen.  \r\n\r\n Arbejdsgruppen afgav ved &aring;rsskiftet 1997-98 sin rapport til ministeren,  \r\n\r\n som p&aring; ny orienterede medlemmer af Folketingets Kirkeudvalg om planerne  \r\n\r\n i februar 1998, alts&aring; kort tid f&oslash;r sidste folketingsvalg.  \r\n\r\n Implementeringen af Den Ny Kirkebog (DNK) er langt fremskredent, og det  \r\n\r\n forventes, at den nye elektroniske kirkebog kan indf&oslash;res fra &aring;r  \r\n\r\n 2001.</P>  \r\n\r\n<P ALIGN=\"JUSTIFY\">Forslagsstillerne mener, at der findes gode grunde for at  \r\n\r\n indf&oslash;re et moratorium for DNK, hvor man ikke alene f&aring;r en bred  \r\n\r\n folkelig debat af hele det elektroniske kirkebogs-projekt, men ogs&aring; en  \r\n\r\n kommissions vurdering af den fremtidige civilregistrerings placering i  \r\n\r\n Danmark.  I betragtning af de betydelige ressourcer, der allerede er  \r\n\r\n investeret i DNK, vurderer forslagsstillerne imidlertid, at det n&aelig;ppe  \r\n\r\n vil v&aelig;re muligt at skabe flertal for denne l&oslash;sning. </P>  \r\n\r\n<P ALIGN=\"JUSTIFY\">Derfor b&oslash;r kommissionen unders&oslash;ge en  \r\n\r\n alternativ l&oslash;sning i form af en parallel personregistrering ved en  \r\n\r\n anden myndighed end folkekirken som et tilbud til de personer, der ikke er  \r\n\r\n medlemmer af folkekirken. Det vil g&oslash;re det muligt for disse personer  \r\n\r\n at undg&aring; en kontakt med folkekirken, som af nogle opleves som  \r\n\r\n p&aring;tvunget. Samtidig m&aring; det beregnes, hvilke nettoudgifter  \r\n\r\n folkekirken har ved at forest&aring; den overvejende del af  \r\n\r\n civilregistreringen, og dette bel&oslash;b b&oslash;r indregnes i det  \r\n\r\n &oslash;konomiske mellemv&aelig;rende mellem kirke og stat.</P>  \r\n\r\n<P ALIGN=\"JUSTIFY\">Endelig &oslash;nsker forslagsstillerne, at kommissionen  \r\n\r\n kortl&aelig;gger de &oslash;konomiske forhold omkring den nuv&aelig;rende  \r\n\r\n kirkelige civilregistrering og indregner dem i det &oslash;konomiske  \r\n\r\n mellemv&aelig;rende mellem kirke og stat.</P>  \r\n\r\n<P ALIGN=\"JUSTIFY\">Kristeligt Folkeparti &oslash;nsker ikke med dette forslag  \r\n\r\n at &aelig;ndre p&aring; det grundl&aelig;ggende forhold mellem stat og kirke,  \r\n\r\n s&aring;dan som det er formuleret i grundloven. Men ligesom folkekirken i  \r\n\r\n &aring;rene 1849-1919 selv l&oslash;nnede sine pr&aelig;ster af kirkens egne  \r\n\r\n midler, &oslash;nsker partiet, at folkekirken igen skal g&oslash;re det. Det  \r\n\r\n b&oslash;r efter partiets opfattelse betyde, at Finansministeriet ikke  \r\n\r\n l&aelig;ngere skal afg&oslash;re, hvor mange pr&aelig;stestillinger der skal  \r\n\r\n v&aelig;re i folkekirken. Det skal folkekirken selv, mens Kirkeministeriet  \r\n\r\n som hidtil er ans&aelig;ttende myndighed.</P>  \r\n\r\n<I><P>Forslag til kommissionens opgaver:</P><DIR>  \r\n\r\n</I>  \r\n\r\n<P>1.&#9;Kommissionen skal udarbejde forslag om, hvem i folkekirken der skal  \r\n\r\n afg&oslash;re, hvor mange pr&aelig;stestillinger der totalt skal v&aelig;re,  \r\n\r\n og hvordan de skal fordeles. Sagt anderledes: Hvem skal have den magt, som  \r\n\r\n finansministeren og biskopperne har i &oslash;jeblikket (jf. forslag til  \r\n\r\n finanslov 2000, § 22.21.03. Provster og pr&aelig;ster). Kommissionen skal  \r\n\r\n ikke alene udarbejde forslag, der omhandler menighedsr&aring;denes,  \r\n\r\n provstiudvalgenes og biskoppernes kompetence, men skal ogs&aring; have  \r\n\r\n mulighed for at foresl&aring; eventuelle nye organer f.eks. p&aring;  \r\n\r\n stiftsplan, hvis det sk&oslash;nnes hensigtsm&aelig;ssigt til at l&oslash;se  \r\n\r\n det s&aelig;rlige problem om antallet af pr&aelig;stestillinger.  </P>  \r\n\r\n<P>2.&#9;Kommissionen skal udarbejde konkrete forslag til en  \r\n\r\n bloktilskudsmodel, s&aring; staten efter objektive kriterier finansierer  \r\n\r\n driften af folkekirkens kirkeg&aring;rde. Modellen skal sikre, at statens  \r\n\r\n tilskud ikke udhules, og at menighedsr&aring;dene ikke mister deres  \r\n\r\n kompetence med hensyn til driften af de folkekirkelige kirkeg&aring;rde.  \r\n\r\n Forslaget b&oslash;r give et menighedsr&aring;d mulighed for at tilbyde en  \r\n\r\n ekstra kirkeg&aring;rdsservice, som r&aring;det selv skal finansiere. I denne  \r\n\r\n sammenh&aelig;ng skal kommissionen ogs&aring; unders&oslash;ge  \r\n\r\n sp&oslash;rgsm&aring;let om gravstedslegaternes anbringelse og eventuelt  \r\n\r\n stille forslag om en oml&aelig;gning af deres placering.</P>  \r\n\r\n<P>3.&#9;Kommissionen skal derudover udarbejde forslag til, under hvilke  \r\n\r\n vilk&aring;r medlemmer af andre trossamfund/ikkemedlemmer af folkekirken kan  \r\n\r\n erhverve et gravsted og blive begravet p&aring; en folkekirkelig  \r\n\r\n kikeg&aring;rd (prisfasts&aelig;ttelse, gravfredens l&aelig;ngde,  \r\n\r\n s&aelig;rlige afdelinger til brug for trossamfund uden for folkekirken,  \r\n\r\n h&aring;ndtering af anderledes begravelseskultur i andre religioner). Hvis  \r\n\r\n staten efter objektive kriterier fuldt ud finansierer driften af folkekirkens  \r\n\r\n kirkeg&aring;rde, b&oslash;r det ikke, set i forhold til medlemmer af  \r\n\r\n folkekirken, medf&oslash;re ekstra omkostninger for medlemmer af et andet  \r\n\r\n trosfamfund eller ikkemedlemmer af folkekirken at blive begravet. I denne  \r\n\r\n sammenh&aelig;ng b&oslash;r kommissionen ogs&aring; vurdere g&aelig;ldende  \r\n\r\n lovs muligheder for etablering af ikkekirkeligt indviede kommunale  \r\n\r\n kirkeg&aring;rde og g&aelig;ldende lovs muligheder for trossamfund uden for  \r\n\r\n folkekirken for at f&aring; tilladelse til at etablere egne kirkeg&aring;rde.  \r\n\r\n Sk&oslash;nner kommissionen, at der er behov for &aelig;ndring/udbygning af  \r\n\r\n g&aelig;ldende lov, udarbejdes forslag herom. Det er i denne sammenh&aelig;ng  \r\n\r\n vigtigt at notere sig, at den lokale byplanl&aelig;gning spiller en vigtig  \r\n\r\n rolle. Ofte er det lige s&aring; meget den eksisterende holdning som  \r\n\r\n lovgivningen, der hindrer etableringen af kirkeg&aring;rde for andre  \r\n\r\n trossamfund end folkekirken.</P>  \r\n\r\n<P>4.&#9;Kommissionen skal opstille objektive kriterier for, hvilke dele af  \r\n\r\n udgifter til restaurering af kirker og kirkeinventar der er kulturbevaring,  \r\n\r\n og som derfor b&oslash;r betales af staten. Det statslige tilskud b&oslash;r  \r\n\r\n som hidtil fremg&aring; af finansloven. I den forbindelse er det  \r\n\r\n v&aelig;sentligt at fastholde, at folkekirkens bygninger er »sognets«, at de  \r\n\r\n skal vedblive at v&aelig;re det, og at deres vedligeholdelse derfor er  \r\n\r\n menighedsr&aring;denes ansvar.</P>  \r\n\r\n<P>5.&#9;Kommissionen b&oslash;r unders&oslash;ge og vurdere</P><DIR>  \r\n\r\n<P> &#9;om indf&oslash;relsen af edb-registrering g&oslash;r det teknisk  \r\n\r\n muligt, at civilregistrering af personer, der ikke er medlemmer af  \r\n\r\n folkekirken, kan overf&oslash;res til anden myndighed, og hvad  \r\n\r\n mellemregningen mellem staten, folkekirken og en eventuelt tredje myndighed i  \r\n\r\n givet fald vil blive,</P>  \r\n\r\n<P> &#9;hvor meget nettoudgifterne sk&oslash;nnes at v&aelig;re for  \r\n\r\n folkekirkens personregistrering, som den finder sted i &oslash;jeblikket. Det  \r\n\r\n b&oslash;r kunne sk&oslash;nnes efter nogle objektive kriterier ud fra den  \r\n\r\n foruds&aelig;tning, at folkekirken, hvis grundregistreringen fandt sted i  \r\n\r\n folkeregistrene, fortsat havde behov for at have en registrering af sine  \r\n\r\n medlemmer og af de kirkelige handlinger.</P></DIR>  \r\n\r\n</DIR>  \r\n\r\n<I><P>Forslag til kommissionens sammens&aelig;tning:</P>  \r\n\r\n</I>  \r\n\r\n<P ALIGN=\"JUSTIFY\">Formanden udpeges af kirkeministeren. Derudover skal  \r\n\r\n kommissionen b&aring;de rumme direkte faglig ekspertise p&aring;  \r\n\r\n omr&aring;derne (en repr&aelig;sentant (jurist) fra Kirkeministeriet, ligesom  \r\n\r\n ministeriet er sekretariat for kommissionen, en kirkeretskyndig, der ikke  \r\n\r\n kommer fra Kirkeministeriet, en  \r\n\r\n menneskerettighedskyndig/forfatningsretskyndig, en stiftsjurist og en  \r\n\r\n stiftskasserer fra en stifts&oslash;vrighed, en repr&aelig;sentant fra  \r\n\r\n Indenrigsministeriet (registreringsansvarligt ressortministerium), en  \r\n\r\n repr&aelig;sentant for Kommunernes Landsforening, en repr&aelig;sentant for  \r\n\r\n Nationalmuseet (eller anden historisk ekspertise) samt fyldig  \r\n\r\n repr&aelig;sentation fra Landsforeningen af Menighedsr&aring;dsmedlemmer,  \r\n\r\n ligesom biskopperne, Provsteforeningen, Pr&aelig;steforeningen og  \r\n\r\n provstiudvalgene b&oslash;r v&aelig;re repr&aelig;senteret). Desuden  \r\n\r\n b&oslash;r der v&aelig;re repr&aelig;sentanter for »de fra folkekirken  \r\n\r\n afvigende trossamfund«, jf. grundlovens § 69.</P>  \r\n\r\n<P ALIGN=\"JUSTIFY\">Det b&oslash;r endvidere overvejes, om de folkekirkelige  \r\n\r\n retninger skal have hver en repr&aelig;sentant (Kirkeligt Samfund, Kirkeligt  \r\n\r\n Centrum samt Indre Mission), samt om der skal v&aelig;re en  \r\n\r\n repr&aelig;sentant fra valg- og frimenighederne. Den endelige  \r\n\r\n sammens&aelig;tning af kommissionen b&oslash;r dr&oslash;ftes mellem  \r\n\r\n regeringen og de partier, der st&oslash;tter forslaget.</P>  \r\n\r\n</FONT>  \r\n\r\n<I><P ALIGN=\"CENTER\">Skriftlig frems&aelig;ttelse</P>  \r\n\r\n</I>  \r\n\r\n<B><P>Flemming Kofod-Svendsen </B>(KRF):</P>  \r\n\r\n<P ALIGN=\"JUSTIFY\">Som ordf&oslash;rer for forslagsstillerne tillader jeg mig  \r\n\r\n herved at frems&aelig;tte:</P>  \r\n\r\n<I><P ALIGN=\"JUSTIFY\">Forslag til folketingsbeslutning  om neds&aelig;ttelse  \r\n\r\n af en kommission med henblik p&aring; at oml&aelig;gge statens  \r\n\r\n &oslash;konomiske st&oslash;tte til folkekirken og unders&oslash;ge den  \r\n\r\n civile registrering.</P>  \r\n\r\n</I>  \r\n\r\n<P ALIGN=\"JUSTIFY\">(Beslutningsforslag nr. B 80).</P>  \r\n\r\n<P ALIGN=\"JUSTIFY\">Jeg henviser i &oslash;vrigt til de bem&aelig;rkninger,  \r\n\r\n der ledsager forslaget, og anbefaler det til Tingets velvillige  \r\n\r\n behandling.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1999/1 BF 80",
            "stateLabel": "Bortfaldet",
            "references": [
                {
                    "shortName": "1999/1 BSF 80",
                    "title": "Forslag til folketingsbeslutning om nedsættelse af en kommission med henblik på at omlægge statens økonomiske støtte til folkekirken og undersøge den civile registrering",
                    "presentationName": "Beslutningsforslag som fremsat",
                    "documentTypeId": 480,
                    "documentId": 93166,
                    "eliUri": "/eli/ft/19991BB00080",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19991/beslutningsforslag_oversigtsformat/B80.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/2000"
        },
        {
            "displayName": "Accession",
            "displayValue": "19991BB00080"
        },
        {
            "displayName": "Entydig dokumentidentifikation",
            "displayValue": "AX001504"
        },
        {
            "displayName": "Dato for førstegangsindlæggelse",
            "displayValue": "01/02/2000"
        },
        {
            "displayName": "Dato for indlæggelse",
            "displayValue": "01/02/2000"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}