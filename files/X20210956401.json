{
    "id": 224542,
    "title": "PBL § 50 - Indtræden af fuld skattepligt",
    "documentTypeId": "230",
    "isSagsforlobPeriodValid": true,
    "shortName": "AFG nr 9564 af 25/05/2021",
    "documentHtml": "<div class=\"bjelke\">Den fulde tekst</div><p class=\"Titel2\">PBL § 50 - Indtræden af fuld skattepligt</p>\r\n<div class=\"Resume\">\r\n   <p class=\"TekstGenerel\">Spørger havde oplyst, at det kunne lægges til grund, at forsikringspolicerne vedr. spørgers udenlandske forsikring omfattet af pensionsbeskatningslovens § 50, ikke var ændret efter den 18. februar 1992, og at spørger ikke på noget tidspunkt havde været investeringsmanager vedr. forsikringsordningens midler.</p>\r\n   <p class=\"TekstGenerel\">På baggrund af ovenstående forudsætninger bekræftede Skatterådet dels, at spørger, når hun genindtræder som fuld skattepligtig til Danmark, ikke beskattes af tilvækst i værdien (afkastet) af forsikringen eller forsikringens genkøbsværdi ved helt eller delvist genkøb i overensstemmelse med pensionsbeskatningslovens § 50. Skatterådet bekræftede også, at forsikringspolicen ved spørgers død, hvorved den i henhold til en klausul i policen arves af spørgers to sønner (de forsikrede liv), fortsat beskattes efter pensionsbeskatningslovens § 50.</p>\r\n   <p class=\"TekstGenerel\">Skatterådet bekræftede endvidere, at ved de(t) forsikrede livs død, hvorved forsikringen ophører og udbetales til policeejeren på daværende tidspunkt eller til en beneficiant, hvis en sådan er eller bliver indsat, at policeejeren/beneficianten kan modtage forsikringssummen skattefrit, jf. pensionsbeskatningslovens § 50, stk. 5. Skatterådet bekræftede endelig, at det er uden betydning for policernes skattemæssige behandling efter pensionsbeskatningslovens § 50, hvis de pantsættes.</p>\r\n</div>\r\n<p class=\"KapitelOverskrift2\">Skatterådsmøde 25. maj 2021 -  SKM2021. 295. SR</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Kan Skatterådet bekræfte, at spørger, når hun genindtræder som fuld skattepligtig til Danmark, ikke beskattes af hendes forsikring i F1´s tilvækst i værdien af forsikringen eller forsikringens genkøbsværdi ved helt eller delvist genkøb i overensstemmelse med pensionsbeskatningslovens § 50?</p>\r\n<p class=\"Liste1\">\r\n   <span class=\"Liste1Nr\">2.</span> Kan Skatterådet bekræfte, at forsikringspolicen ved spørgers død, hvorved den i henhold til en klausul i policen arves af \"2nd owner (owner after 1st owner's death)\", nemlig spørgers to sønner, fortsat beskattes efter pensionsbeskatningslovens § 50?</p>\r\n<p class=\"Liste1\">\r\n   <span class=\"Liste1Nr\">3.</span> Kan Skatterådet bekræfte, at ved det forsikrede livs død, hvorved forsikringen ophører og udbetales til policeejeren på daværende tidspunkt eller til en beneficiant, hvis en sådan er eller bliver indsat, at policeejeren/beneficianten kan modtage forsikringssummen skattefrit?</p>\r\n<p class=\"Liste1\">\r\n   <span class=\"Liste1Nr\">4.</span> Kan Skatterådet bekræfte, at det er uden betydning for policernes skattemæssige behandling efter pensionsbeskatningslovens § 50, hvis de pantsættes?</p>\r\n<p class=\"BilagtekstListe\">\r\n   <span class=\"Bold\">Svar</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Ja, se dog indstilling og begrundelse</p>\r\n<p class=\"Liste1\">\r\n   <span class=\"Liste1Nr\">2.</span> Ja</p>\r\n<p class=\"Liste1\">\r\n   <span class=\"Liste1Nr\">3.</span> Ja, se dog indstilling og begrundelse</p>\r\n<p class=\"Liste1\">\r\n   <span class=\"Liste1Nr\">4.</span> Ja</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger immigrerede til X-land i 198x. Senere flyttede spørger til Y-land, hvor hun nu har bopæl. Spørger påtænker at flytte tilbage til Danmark, hvorefter den fulde skattepligt til Danmark vil genindtræde.</p>\r\n<p>Spørger tegnede den 4. februar 1992 40 policer a XX kr. i F-Forsikring. Forsikringsselskabets pulje af forsikringer henhørende under pensionsbeskatningslovens § 50 er efterfølgende erhvervet af forsikringsselskabet F1 på X. Forsikringen er tegnet med spørgers to børn, henholdsvis JR og SM, som de forsikrede liv.</p>\r\n<p>Den 4. juni 1992 erhvervede F-Forsikring under spørgers forsikring mere end 25% i det unoterede aktieselskab H fra spørger. Dette selskab har i 2001 skiftet navn til H1 A/S og senere til H2 A/S.</p>\r\n<p>Der er indhentet to bindende forhåndsbeskeder, der omhandler ovenstående, henholdsvis bindende forhåndsbesked af marts 1994, og bindende forhåndsbesked af august 1994, hvoraf det historiske faktum fremgår.</p>\r\n<p>F-Forsikring har efterfølgende i november 1998 erhvervet H3 A/S. Efter en kapitalforhøjelse tegnet af F-Forsikring erhvervede H3 A/S selskabet H A/S. I marts 2001 blev H3 A/S fusioneret med H A/S med H3 A/S som det fortsættende selskab, der ændrede navn til H A/S. Dette selskab ændrede navn til selskabets nuværende navn: H2 A/S i 2006. H2 A/S er moderselskab for H4 A/S og H5 ApS, som ejes 100%.</p>\r\n<p>I henhold til årsrapporten 2019 for H2 A/S er spørgers søn SM administrerende direktør i selskabet og begge sønner er bestyrelsesmedlemmer i selskabet.</p>\r\n<p>H2 A/S optog et lån i 2004 i F2 Bank A/S. Som sikkerhed for lånet er udstedt en bankgaranti af F3 Bank. Som sikkerhed for bankgarantien fra F3 Bank har spørger kautioneret personligt samt pantsat spørgers policer. Spørger modtager årligt 2% som vederlag for sin kaution fra låntager H2 A/S.</p>\r\n<p>Spørger har oplyst, at det kan lægges til grund, at spørger ikke er eller har været investeringsrådgiver for F-Forsikring eller forsikringsselskabet F1. Depotbank var oprindeligt F2 Bank, hvis aktiviteter nu er overtaget af F3, som derved er den nuværende depotbank.</p>\r\n<p>Spørger har oplyst, at det kan lægges til grund, at forsikringspolicerne, policenr. xx, ikke er ændret efter 18. februar 1992, eller senere.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>Spørgsmål 1: Ja, idet forsikringen ikke er ændret den 18. februar 1992 eller senere.</p>\r\n<p>Spørgsmål 2: Ja, idet lov nr. 569 af 24. juni 1992, § 6, stk. 1, statuerer, at overgang ved arv ikke ændrer forsikringens beskatning efter § 50, jf. TfS 1999.635 og kommentaren hertil i TfS 1999.663.</p>\r\n<p>Spørgsmål 3: Ja.</p>\r\n<p>Det følger af pensionsbeskatningslovens § 50, at såvel genkøb som forsikringens ophør og udbetaling ikke beskattes, uanset modtageren er fuldt skattepligtig til Danmark.</p>\r\n<p>Spørgsmål 4: Ja.</p>\r\n<p>Pensionsbeskatningslovens § 30 hjemler alene konsekvenser for pensionsordninger omfattet af pensionsbeskatningslovens kapitel 1 og ikke pensionsordninger omfattet af pensionsbeskatningslovens § 50.</p>\r\n<p>\r\n   <span class=\"Bold\">Skattestyrelsens indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at spørger, når hun genindtræder som fuld skattepligtig til Danmark, ikke beskattes af hendes forsikring i F1's:</p>\r\n<p>a) tilvækst i værdien (afkast) af forsikringen, og ¬b) forsikringens genkøbsværdi ved helt eller delvist genkøb i overensstemmelse med pensionsbeskatningslovens § 50</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Sagen vedrører spørgers udenlandske pensionsordning efter pensionsbeskatningslovens § 50 i et forsikringsselskab på X.</p>\r\n<p>Tilvækst i værdien (afkastet) på udenlandske pensionsordninger efter pensionsbeskatningslovens § 50 er skattefrit, jf. pensionsbeskatningslovens § 50, stk. 6.</p>\r\n<p>Indbetalingerne på en § 50-ordning er ikke fradragsberettigede, mens rate- og sumudbetalinger ikke er indkomstskattepligtige, jf. pensionsbeskatningslovens § 50, stk. 5, med mindre at forsikringen er omfattet af pensionsbeskatningslovens §§ 53 eller 56, stk. 2, jf. mere nedenfor under spørgsmål 3.</p>\r\n<p>Ved lov nr. 569 af 24. juni 1992 blev pensionsbeskatningslovens § 53 A indsat som supplering af reglerne i pensionsbeskatningslovens § 50. Pensionsbeskatningslovens § 53 A indfører beskatning af afkastet med virkning for ordninger oprettet, erhvervet eller ændret den 18. februar 1992 eller senere. Afkastet på en pensionsordning efter pensionsbeskatningslovens § 53 A (såvel i danske som udenlandske forsikringsselskaber m.v.) beskattes som kapitalindkomst.</p>\r\n<p>Det følger af ikrafttrædelsesbestemmelsen i § 6, stk. 1, i lov nr. 569 af den 24. juni 1992, at forsikrings- eller pensionsordninger, der er omfattet af den dagældende pensionsbeskatningslovs § 50, fortsat er omfattet af bestemmelsen, forudsat at forsikrings-/pensionsordningen er oprettet før den 18. februar 1992. Ved lov nr. 429 af 26. juni 1998 blev pensionsbeskatningslovens § 50 ophævet, men finder dog fortsat anvendelse, forudsat at forsikrings-/pensionsordningen er oprettet før den 18. februar 1992.</p>\r\n<p>Forarbejderne til lov nr. 569 af 24. juni 1992 og lov nr. 429 af 26. juni 1998 beskriver ikke, hvor meget eller lidt, der skal til, før en ordning kan antages at være ændret så meget, at der foreligger en ny pensionsordning, hvorefter den overgår fra ingen afkastbeskatning i pensionsbeskatningslovens § 50 (udenlandsk ordning) til den skærpede afkastbeskatning i pensionsbeskatningslovens § 53 A. Af Den Juridiske Vejledning 2021-1, afsnit C. A. 10.4.2.3.6. fremgår det, at der skal tages udgangspunkt i aftalelovens regler ved vurderingen af, hvornår ændringerne i pensionsordningen er så store, at der foreligger en ny pensionsordning.</p>\r\n<p>Spørger har indhentet Ligningsrådets bindende forhåndsbesked af 16. marts 1994 og 18. august 1994 (ikke offentliggjorte). Spørgsmålene i sagerne var:</p>\r\n<p>1) om spørgers forsikring i et udenlandsk forsikringsselskab er omfattet af pensionsbeskatningslovens 50,</p>\r\n<p>2) om forsikringen bliver omfattet af den dagældende formueskat såfremt pensionsopsparer genindtræder i fuld dansk skattepligt,</p>\r\n<p>3) om ophævelse af policen medfører at udbetalingen skal medregnes i den skattepligtige indkomst, samt endeligt</p>\r\n<p>4) om det løbende afkast er skattepligt.</p>\r\n<p>5) I et yderligere femte spørgsmål blev Ligningsrådet anmodet om at tage stilling til, om spørgers afhændelse af sine hovedaktionæraktier i H4 A/S til det udenlandske forsikringsselskab havde betydning for besvarelsen af de fire foregående spørgsmål.</p>\r\n<p>Policerne blev først udstedt den 26. marts 1992. På denne baggrund var der tvivl om, hvorvidt policerne var omfattet af ikrafttrædelsesbestemmelsen i § 6, stk. 1, i lov nr. 569 af den 24. juni 1992, hvorefter ordningerne skal været oprettet inden den 18. februar 1992.</p>\r\n<p>Ligningsrådet tog i afgørelsen af marts 1994 forbehold herfor, men bekræftede i øvrigt spørgsmål 1-4 under forudsætning af, at aftalen var endeligt indgået før 18. februar 1992. I afgørelsen af august 1994 tiltrådte Ligningsrådet på baggrund af nye oplysninger fra spørger, at ordningen var oprettet før 18. februar 1992.</p>\r\n<p>Ligningsrådet afviste at besvare spørgsmål 5 om hovedaktionæraktier i det bindende svar af 16. marts 1994, idet det ikke var muligt på det foreliggende grundlag at vurdere, om der var så meget realitet i overdragelsen, at ejendomsretten også i skattemæssig henseende måtte anses at være overgået til forsikringsselskabet. Problemstillingen i spørgsmålet var reelt, om det var forsikringsselskabet eller spørger, der var den retmæssige ejer af hovedaktionæraktierne, efter at hovedaktionæraktierne var solgt til det udenlandske forsikringsselskab.</p>\r\n<p>I Ligningsrådets afgørelse af august 1994 blev spørgsmålet gentaget og præciseret således, om forsikringsselskabets køb af spørgers hovedaktionæraktier kunne godkendes skattemæssigt, hvorefter at værdien af aktierne ikke skulle medregnes i spørgers formueskat og afkastet på aktierne ikke skulle medregnes i den skattepligtige indkomst ved spørgers genindtræden i fuld dansk skattepligt.</p>\r\n<p class=\"BilagtekstListe\">Af sagens oplysninger fremgik det:</p>\r\n<p class=\"Liste1\">\r\n   <span class=\"Liste1Nr\"></span> at det udenlandske forsikringsselskab medio 1992 køber ca. 64 pct. af det af spørger 100 % ejede hovedaktionærselskab</p>\r\n<p class=\"Liste1\">\r\n   <span class=\"Liste1Nr\"></span> at F4 bank, både før og efter transaktionen er udpeget som investeringsmanager</p>\r\n<p class=\"Liste1\">\r\n   <span class=\"Liste1Nr\"></span> at denne udpegede eksterne investeringsmanager efter eget skøn kan foretage investeringsvalg indenfor fastlagte investeringsrammer, og at investering eller afvikling af investering ikke kræver forudgående godkendelse hos spørger.</p>\r\n<p class=\"Liste1\">\r\n   <span class=\"Liste1Nr\"></span> at købet af den nævnte aktiepost vurderes i overensstemmelse med sædvanlige procedure for nyinvesteringer</p>\r\n<p class=\"Liste1\">\r\n   <span class=\"Liste1Nr\"></span> at forsikringsselskabet frit kan sælge aktieposten, såfremt det skønnes fornuftigt</p>\r\n<p class=\"Liste1\">\r\n   <span class=\"Liste1Nr\"></span> at spørger efter salget af aktieposten ikke har nogen ejendomsret eller fortrinsret til aktier, heller ikke hvis forsikringsselskabet bliver insolvent.</p>\r\n<p class=\"Liste1\">\r\n   <span class=\"Liste1Nr\"></span> at det udenlandske forsikringsselskab har udnyttet stemmeretten på aktieposten til at udpege sit \"eget\" bestyrelsesmedlem med henblik på at varetage forsikringsselskabets interesser.</p>\r\n<p>På denne baggrund kunne Ligningsrådet i afgørelse af august 1994 tiltræde, at hovedaktionæraktierne var endeligt og ubetinget overdraget til forsikringsselskabet, og at værdien af de afståede aktier derfor ikke skulle medregnes i spørgers formueskat, og at afkastet på de afståede aktier derfor ikke skulle medregnes i den skattepligtige indkomst ved spørgers genindtræden i fuld dansk skattepligt.</p>\r\n<p>Efter tidspunktet for Ligningsrådets afgørelser i 1994 har forsikringsselskabet erhvervet H3 A/S. Efter en kapitalforhøjelse tegnet af F-Forsikring erhvervede H3 A/S selskabet H A/S. I 2001 blev H3 A/S fusioneret med H A/S med H3 A/S som det fortsættende selskab, der ændrede navn til H A/S. Dette selskab ændrede navn til selskabets nuværende navn: H2 A/S. H2 A/S er moderselskab for H4 A/S (hovedaktionærselskabet i Ligningsrådets afgørelser fra 1994) og H5 ApS, som begge ejes 100%.</p>\r\n<p>Spørger ejer i dag via sin forsikrings midler 100 % af H2 A/S. Spørgsmålet er herefter om SKM2019. 28. SR, hvori det var en betingelse for, at spørger kunne indsætte sig selv som investeringsmanager, at spørger ikke for forsikringsdepotets midler måtte eje 25 pct. eller mere af selskabskapitalen i et selskab, der ikke er optaget til handel på et reguleret marked eller en multilateral handelsfacilitet, er til hindrer for at spørgers spørgsmål kan besvares bekræftende.</p>\r\n<p>Skattestyrelsen bemærker, at Ligningsrådets afgørelser fra 1994 omtalt ovenfor ikke vedrører hovedspørgsmålet i SKM2019. 28. SR, om at foretage en ændring i forsikringsaftalen om at indsætte sig selv (pensionsopsparer) som investeringsmanager. Afgørelserne fra 1994 vedrører således ikke en ændring af den forsikringsaftale, der var gældende den 18. februar 1992, hvorfor afgørelserne ikke vedrører fortolkningen af ikrafttrædelsesbestemmelsen i § 6, stk. 1, i lov nr. 569 af den 24. juni 1992, hvorefter ordninger efter pensionsbeskatningslovens § 50 skal været oprettet inden den 18. februar 1992.</p>\r\n<p>Spørger har oplyst, at det kan lægges til grund, at forsikringspolicerne ikke er ændret efter den 18. februar 1992, og at spørger ikke på noget tidspunkt har været investeringsmanager vedr. forsikringsordningens midler. Skattestyrelsen lægger dette uprøvet til grund.</p>\r\n<p>Skattestyrelsen lægger endvidere til grund, at de vilkår, der i 1994 afgjorde, at Ligningsrådet anså hovedaktionæraktierne for endeligt og ubetinget overdraget til forsikringsselskabet, fortsat er gældende.</p>\r\n<p>Det lægges således til grund, <span class=\"Underline\">at</span> forsikringsselskabet frit kan sælge aktieposten, såfremt det skønnes fornuftigt, og <span class=\"Underline\">at</span> spørger ikke har nogen ejendomsret eller fortrinsret til aktierne, heller ikke, hvis forsikringsselskabet bliver insolvent, samt <span class=\"Underline\">at</span> den udpegede eksterne investeringsmanager efter eget skøn kan foretage investeringsvalg indenfor fastlagte investeringsrammer, og <span class=\"Underline\">at</span> investering eller afvikling af investering ikke kræver forudgående godkendelse hos spørger.</p>\r\n<p>På baggrund af ovenstående forudsætninger er det Skattestyrelsens opfattelse, at policerne fortsat uændret må anses for omfattet af pensionsbeskatningslovens § 50. Det indebærer, at spørger, når hun genindtræder som fuld skattepligtig til Danmark, ikke beskattes af hendes forsikring i F1's tilvækst i værdien af forsikringen (afkast), jf. pensionsbeskatningslovens § 50, stk. 6.</p>\r\n<p>Det indebærer endvidere at spørger, når hun genindtræder som fuld skattepligtig til Danmark, ikke beskattes af forsikringens genkøbsværdi ved helt eller delvist genkøb, jf. pensionsbeskatningslovens § 50, stk. 5.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 1 besvares med \"ja, se dog indstilling og begrundelse\".</p>\r\n<p>\r\n   <span class=\"Underline\">Spørgsmål 2</span>\r\n</p>\r\n<p>Det ønskes bekræftet, at forsikringspolicen ved spørgers død, hvorved den i henhold til en klausul i policen arves af \"2nd owner (owner after 1st owner's death)\", nemlig spørgers to sønner, fortsat beskattes efter pensionsbeskatningslovens § 50?</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Se spørgsmål 1.</p>\r\n<p>Pensionsbeskatningslovens § 50 finder fortsat anvendelse på forsikringer, der er oprettet før den 18. februar 1992, og som er faldet i arv den 18. februar 1992 eller senere, jf. § 6, stk. 1, 2. pkt. i lov nr. 569 af den 24. juni 1992.</p>\r\n<p>I Den Juridiske Vejledning 2021-1, afsnit C. A. 10.4.2.3.6. om overgang fra beskatning efter PBL § 50 til beskatning efter PBL § 53 A, fremgår det om \"arv\" at:</p>\r\n<p>\r\n   <span class=\"Italic\">\"PBL § 53 A har virkning for forsikring og pensionsordning, der er oprettet eller erhvervet den 18. februar 1992 eller senere.</span> <span class=\"Italic\">Bestemmelsen har dog ikke virkning for arv, der er faldet den 18. februar 1992 eller senere af en forsikring oprettet før denne dato.</span></p>\r\n<p>\r\n   <span class=\"Italic\">Overdrages en forsikring efter den 18. februar 1992, bliver den derfor omfattet af PBL § 53 A, bortset fra de tilfælde, hvor overdragelsen sker ved arv.</span> <span class=\"Italic\">Se lov nr. 569 af 24. juni 1992, § 6, stk. 1.</span></p>\r\n<p>\r\n   <span class=\"Italic\">Ordninger i udenlandske forsikringsselskaber kan tegnes enten som en ophørende forsikring, der udløber på et nærmere bestemt tidspunkt, eller som en livsvarig ordning.</span> <span class=\"Italic\">Se lovforslag nr. L 229, Folketingsåret 1991-92.</span></p>\r\n<p>\r\n   <span class=\"Italic\">Børn eller børnebørn indsættes i nogle tilfælde som de forsikrede i de livsvarige ordninger.</span> <span class=\"Italic\">Når forsikringen tegnes med eksempelvis et barn som forsikret, kan der i policen indføjes en bestemmelse om, at barnet eller barnebarnet skal indtræde som ejer af forsikringen ved den første ejers død.</span> <span class=\"Italic\">Herved går forsikringen i arv, og først når barnet dør, udbetales ordningen.</span> <span class=\"Italic\">Ved at indsætte børn eller børnebørn som de forsikrede liv, reduceres risikoelementet meget væsentligt ()\".</span></p>\r\n<p>I SKM2017. 558. SR bekræftede Skatterådet således, at en ordning hverken ville miste sin beskatning efter pensionsbeskatningslovens § 50, hvis spørgerens børn blev indsat som \"second grantees\" på ordningen, eller hvis spørgerens børn ved spørgerens død som følge heraf overtog det juridiske ejerskab til ordningen som \"grantee\". Skatterådet kunne derimod ikke bekræfte, at det ikke ville udløse afgift efter boafgiftsloven, hvis spørgers børn overtog ordningen som juridiske ejere, når spørger afgik ved døden.</p>\r\n<p>I SKM2018. 264. SR bekræftede Skatterådet, at der kunne tegnes en allonge til policerne, hvorefter ejendomsretten til kapitallivsforsikringspolicerne ville overgå til arvingerne efter den førstafdøde af sønnerne, uden at policerne ville miste den skattemæssige behandling i den tidligere bestemmelse i pensionsbeskatningslovens § 50. Endvidere kunne Skatterådet bekræfte, at ejendomsrettens overgang til sønnerne ved arv heller ikke ville medføre, at kapitallivsforsikringspolicerne ville miste den skattemæssige behandling i den tidligere bestemmelse i pensionsbeskatningslovens § 50.</p>\r\n<p>Spørger har oplyst, at det kan lægges til grund at forsikringspolicerne ikke er ændret efter den 18. februar 1992 og at spørger ikke på noget tidspunkt har været investeringsmanager vedr. forsikringens midler. På baggrund af ovenstående forudsætninger er det Skattestyrelsens opfattelse, at forsikringspolicen ved spørgers død, hvorved den i henhold til en klausul i policen arves af spørgers to sønner (de forsikrede liv), fortsat beskattes efter pensionsbeskatningslovens § 50.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 2 besvares med \"ja\".</p>\r\n<p>\r\n   <span class=\"Underline\">Spørgsmål 3</span>\r\n</p>\r\n<p>Det ønskes bekræftet, at ved det forsikrede livs død, hvorved forsikringen ophører og udbetales til policeejeren på daværende tidspunkt eller til en beneficiant, hvis en sådan er eller bliver indsat, at policeejeren/beneficianten kan modtage forsikringssummen skattefrit.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Se spørgsmål 1</p>\r\n<p>Det lægges til grund for besvarelsen, at der alene spørges til pensionsbeskatningslovens § 50, stk. 5, og at der eksempelvis ikke spørges om afgift efter boafgiftsloven.</p>\r\n<p>Efter den tidligere pensionsbeskatningslovs § 50, stk. 5, skal andre udbetalinger end de i stk. 4 nævnte løbende ydelser, såsom udbetaling af kapitalforsikring eller opsparing ved ordningens udløb, udbetaling af tilbagekøbsværdi ved ophævelse af rente- eller kapitalforsikring, udbetaling ved ophævelse af en opsparing og udbetaling af bonus, ikke medregnes ved opgørelsen af den skattepligtige indkomst, jf. dog pensionsbeskatningslovens § 53 og pensionsbeskatningslovens § 56, stk. 2.</p>\r\n<p>I henhold til pensionsbeskatningslovens § 53 skal der ske afkastbeskatning, når forsikringsbegivenheden er indtrådt.</p>\r\n<p>I henhold til pensionsbeskatningslovens § 56, stk. 2, skal der ske beskatning af udbetaling af forsikringssum m.v. til en anden end ejeren eller den, der efter ejerens død i henhold til bestemmelserne i policen m.v. er berettiget til de pågældende udbetalinger m.v.</p>\r\n<p>Skattestyrelsen lægger til grund for besvarelsen, at der ikke spørges til situationer omfattet af pensionsbeskatningslovens §§ 53 eller 56, stk. 2. Det lægges således til grund, at der ikke spørges til afkastbeskatningen efter at forsikringsbegivenheden er indtrådt, når de forsikrede liv, spørgers to sønner, er døde. Det lægges også til grund, at udbetaling af forsikringssum m.v. efter ejerens død sker til en person, der i henhold til bestemmelserne i policen, er berettiget til de pågældende udbetalinger.</p>\r\n<p>På baggrund af ovenstående forudsætninger er det Skattestyrelsens opfattelse, at ved de(t) forsikrede livs død, hvorved forsikringen ophører og udbetales, skal policeejeren/beneficianten ikke medregne udbetalingen til den skattepligtige indkomst, jf. pensionsbeskatningslovens § 50, stk. 5.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 3 besvares med \"ja, se dog indstilling og begrundelse\".</p>\r\n<p>\r\n   <span class=\"Underline\">Spørgsmål 4</span>\r\n</p>\r\n<p>Det ønskes bekræftet, at det er uden betydning for policernes skattemæssige behandling efter pensionsbeskatningslovens § 50, hvis de pantsættes?</p>\r\n<p>\r\n   <span class=\"Italic\">Begrundelse</span>\r\n</p>\r\n<p>H2 A/S ejes 100 % af forsikringens midler.</p>\r\n<p>Spørger har oplyst, at H2 A/S optog et lån i 2004 i F2 Bank A/S. Som sikkerhed for lånet er udstedt en bankgaranti af F3 Bank. Som sikkerhed for bankgarantien fra F3 har spørger kautioneret personligt, samt pantsat spørgers forsikringspolicer.</p>\r\n<p>Spørger har endvidere oplyst, at det kan lægges til grund, at forsikringen ikke er ændret efter den 18. februar 1992. Skattestyrelsen lægger således til grund, at det ikke har krævet forsikringsselskabets accept, da spørger pantsatte forsikringen.</p>\r\n<p>Spørgsmålet er herefter, om det er foreneligt med reglerne i pensionsbeskatningslovens § 50, at en forsikring er pantsat.</p>\r\n<p>For pensionsordninger omfattet af pensionsbeskatningslovens kapitel 1 gælder det, at en belåning eller pantsætning af pensionsordningen medfører, at der skal ske en afgiftsberigtigelse som en førtidig udbetaling, jf. pensionsbeskatningslovens § 30, stk. 1.</p>\r\n<p>Spørgers forsikring er en ikke-fradragsberettiget pensionsordning omfattet af pensionsbeskatningslovens § 50, og den er derfor ikke omfattet af pensionsbeskatningslovens kapitel 1 og pensionsbeskatningslovens § 30, stk. 1.</p>\r\n<p>Efter Skattestyrelsens opfattelse, ses der hverken i lovteksten eller efter praksis at kunne opstilles en tilsvarende regel mod \"pantsætning\" som i pensionsbeskatningslovens § 30, stk. 1, vedrørende pensionsordninger omfattet af pensionsbeskatningslovens § 50.</p>\r\n<p>Det er derfor Skattestyrelsens opfattelse, at det er uden betydning for policernes skattemæssige behandling efter pensionsbeskatningslovens § 50, hvis de pantsættes.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 4 besvares med \"ja\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder Skattestyrelsens indstilling og begrundelse.</p>\r\n<p>\r\n   <span class=\"Bold\">Lovgrundlag, forarbejder og praksis</span>\r\n</p>\r\n<p>\r\n   <span class=\"Underline\">Spørgsmål 1-3</span>\r\n</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>\r\n   <span class=\"Italic Underline\">Pensionsbeskatningslovens § 50 (historisk) (lovbkg.</span> <span class=\"Italic Underline\">nr. 580 af den 7. august 1991.)</span></p>\r\n<p class=\"BilagtekstListe\">§ 50. Reglerne i stk. 2-8 gælder for:</p>\r\n<p class=\"Liste1\">\r\n   <span class=\"Liste1Nr\">1.</span> livsforsikring, der ikke omfattes af kapitel 1,</p>\r\n<p class=\"Liste1\">\r\n   <span class=\"Liste1Nr\">2.</span> livsforsikring, der opfylder betingelserne i kapitel 1, men hvor forsikringens ejer ved ordningens oprettelse har givet afkald på beskatning efter reglerne i afsnit 1,</p>\r\n<p class=\"Liste1\">\r\n   <span class=\"Liste1Nr\">3.</span> pensionskasseordning, der ikke omfattes af kapitel 1, men som opfylder betingelserne i § 3,</p>\r\n<p class=\"Liste1\">\r\n   <span class=\"Liste1Nr\">4.</span> livsforsikring og pensionskasseordning, der omfattes af §§ 2 eller 5-7, men som efter § 1, stk. 2, er valgt beskattet efter § 50,</p>\r\n<p class=\"Liste1\">\r\n   <span class=\"Liste1Nr\">5.</span> anden livsforsikring, der omfattes af kapitel 1, men som efter § 1, stk. 2, er valgt beskattet efter § 50,</p>\r\n<p class=\"Liste1\">\r\n   <span class=\"Liste1Nr\">6.</span> rateopsparing eller opsparing i pensionsøjemed, der omfattes af kapitel 1, men som efter § 1, stk. 2, er valgt beskattet efter § 50, og</p>\r\n<p class=\"Liste1\">\r\n   <span class=\"Liste1Nr\">7.</span> syge- og ulykkesforsikring, der ejes af den forsikrede.</p>\r\n<p>Stk. 2. Præmier eller bidrag til forsikringer m.v. som nævnt i stk. 1 kan ikke fradrages ved opgørelsen af den skattepligtige indkomst.</p>\r\n<p>Stk. 3. Overstiger de i indkomståret forfaldne præmier eller bidrag til livsforsikringer som nævnt i stk. 1, nr. 1-2, for en person, der er skattepligtig efter kildeskattelovens § 1, eller et selskab eller en forening m.v., der er skattepligtig efter selskabsskattelovens § 1 eller efter lov om beskatning af fonde, visse foreninger og institutter m.v., i alt 5.300 kr., betales en afgift på 40 pct. af det overskydende beløb. Afgiften tilfalder statskassen. Beløbet på 5.300 kr. reguleres efter reguleringstallet i § 20 i lov om indkomstskat og formueskat for personer m.v. (personskatteloven). Præmier eller bidrag til livsforsikringer, der alene kommer til udbetaling i tilfælde af den forsikredes død eller invaliditet inden forsikringstidens aftalte udløbstidspunkt, medregnes ikke ved opgørelsen af det nævnte beløb. Dette gælder dog kun, hvis forsikringstidens aftalte udløbstidspunkt ikke ligger senere end første policedag efter den forsikredes fyldte 80. år. Skatteministeren fastsætter nærmere regler om beregningen og opkrævningen af afgiften. Afgiften forfalder for personer til betaling på samme tidspunkt og med samme betalingsfrist som 1. rate vedrørende restskatter, jf. kildeskattelovens § 61, og for selskaber og foreninger m.v. på samme tidspunkt og med samme betalingsfrist som indkomstskatten, jf. selskabsskattelovens § 30. Betales afgiften ikke rettidigt, betales en rente på 1 pct. pr. påbegyndt måned fra forfaldsdagen at regne. Renten tilfalder statskassen og kan ikke fradrages ved opgørelsen af den skattepligtige indkomst. Afgiften og den nævnte rente kan inddrives efter reglerne om inddrivelse af personlige skatter, jf. kildeskattelovens afsnit VII, og af selskabsskatter, jf. selskabsskattelovens § 30. I øvrigt finder skattelovgivningens regler om pligt til at selvangive, straf for urigtig selvangivelse og klageadgang tilsvarende anvendelse på afgiftspligtige præmier m.v. efter dette stykke.</p>\r\n<p>Stk. 4. Løbende udbetalinger, der bortfalder ved de forsikredes eller pensionsberettigedes død, medregnes ved opgørelsen af den skattepligtige indkomst. For ordninger som nævnt i stk. 1, nr. 4, skal dog kun 70 pct. af udbetalingerne medregnes som skattepligtig indkomst.</p>\r\n<p>Stk. 5. Andre udbetalinger end nævnt i stk. 4, såsom udbetaling af kapitalforsikring eller opsparing ved ordningen udløb, udbetaling af tilbagekøbsværdi ved ophævelse af rente- eller kapitalforsikring, udbetaling ved ophævelse af en opsparing og udbetaling af bonus, medregnes ikke ved opgørelsen af den skattepligtige indkomst jf. dog § 53 og § 56, stk. 2.</p>\r\n<p>Stk. 6. Ved opgørelsen af den skattepligtige indkomst bortses fra tilskrivning af bonus og renter m.v.</p>\r\n<p>Stk. 7. Ved opgørelsen af den skattepligtige formue anvendes statsskattelovens § 12.</p>\r\n<p>Stk. 8. Bestemmelsen i stk. 4, 2. pkt., anvendes også på en forsikring eller pensionskasseordning, der ved lovens ikrafttræden er omfattet af § 1, stk. 1, litra d, nr. 3, i lov om beskatningen af renteforsikringer m.v., uanset om forsikringen eller pensionskasseordningen opfylder de almindelige betingelser i §§ 2-5. For den del af udbetalingerne, der hidrører fra indbetalinger efter denne lovs ikrafttræden, gælder bestemmelsen dog kun med tilsvarende begrænsninger, som er fastsat for adgangen til fremtidig at indbetale til en af § 7 omfattet forsikring, jf. § 7, stk. 2. Bestemmelsen gælder heller ikke udbetalinger fra en ordning, hvor der efter lovens ikrafttræden er foretaget ændringer, der ikke kan forenes med lovens almindelige regler for en sådan ordning, jf. § 31.\"</p>\r\n<p>\r\n   <span class=\"Italic Underline\">Ikrafttrædelsesbestemmelsen § 6, stk. 1, i lov nr. 569 af den 24. juni 1992 (om formue- og indkomstskattepligt af afkastet af visse livsforsikringer m.v. - lovforslag L 229)</span>\r\n</p>\r\n<p>§ 6.</p>\r\n<p>Stk. 1. Loven træder i kraft dagen efter bekendtgørelsen i Lovtidende og har virkning for forsikring og pensionsordning, der oprettes eller erhverves den 18. februar 1992 eller senere. Loven har dog ikke virkning for arv faldet den 18. februar 1992 eller senere af en forsikring oprettet før denne dato.\"</p>\r\n<p>\r\n   <span class=\"Italic Underline\">Lov nr. 429 af 26. juni 1998</span>\r\n</p>\r\n<p>§ 1, nr. 4: PBL § 50 ophæves</p>\r\n<p>§ 6 Stk. 1. Loven træder i kraft dagen efter bekendtgørelsen i Lovtidende. Stk. 2. () Stk. 3. <span class=\"Underline\">§ 1, nr. 4</span>, 5, 6 og 7, har for forsikring og pensionsordning, der er oprettet eller erhvervet den 18. februar 1992 eller senere, virkning fra og med den 2. juni 1998. Forsikringstagere og pensionsopsparere, der bliver omfattet af § 53 A eller § 53 B i pensionsbeskatningsloven som affattet ved denne lovs § 1, nr. 5, kan vælge at anvende bestemmelserne allerede fra og med 1. januar 1995. ()</p>\r\n<p>\r\n   <span class=\"Italic Underline\">Pensionsbeskatningslovens § 12 (LBK nr. 1327 af 10. september 2020)</span>\r\n</p>\r\n<p>§ 12. En opsparing i pensionsøjemed skal opfylde følgende betingelser:</p>\r\n<p>1) Opsparingen skal være oprettet enten i et pengeinstitut, der af Finanstilsynet er meddelt tilladelse til at drive pengeinstitutvirksomhed her i landet, i et kreditinstitut, der efter tilladelse i et andet land inden for EU, eller lande, som Fællesskabet har indgået aftale med på det finansielle område, udøver virksomhed her i landet gennem et fast driftssted, jf. § 30, stk. 1, 4, 5, 9 og 10, i lov om finansiel virksomhed, i et kreditinstitut, der efter tilladelse i et andet land inden for EU/EØS udøver kreditinstitutvirksomhed, og som told- og skatteforvaltningen har godkendt, eller i en anden institution inden for EU/EØS, som told- og skatteforvaltningen har godkendt. De opsparede midler skal indsættes på indlånskonto i det pågældende pengeinstitut m.v. Midlerne i en opsparing i et penge- eller kreditinstitut kan ikke anbringes i fast ejendom, aktier m.v., der har som formål eller som et af sine formål at give brugsrettigheder, rabatter el. lign. i selskabet, eller i andele i en personligt drevet virksomhed ejet af kontohaveren. Ved anbringelse af særskilte depoter i aktier m.v., der er optaget til handel på et reguleret marked eller en multilateral handelsfacilitet, må værdien af værdipapirer udstedt af en enkelt emittent ikke overstige 20 pct. Der kan dog altid anbringes et grundbeløb på 46.000 kr. (2010-niveau) reguleret efter personskattelovens § 20 i værdipapirer udstedt af en enkelt emittent. <span class=\"Underline\">Ved anbringelse af særskilte depoter i aktier m.v., der ikke er optaget til handel på et reguleret marked eller en multilateral handelsfacililitet, i aktieselskaber og anpartsselskaber inden for Den Europæiske Union eller i et land, som Fællesskabet har indgået aftale med på det finansielle område, må kontohaveren ikke eje 25 pct. eller mere af aktierne m.v. i selskabet, og investeringen i hvert enkelt selskab skal udgøre mindst 100.000 kr. Ved opgørelsen af ejerandelen på 25 pct. medregnes aktier m.v., som kontohaveren ejer uden for pensionsordningen, og aktieavancebeskatningslovens § 4 finder tilsvarende anvendelse, idet ejerandele, som kontohaveren eller personkredsen nævnt i aktieavancebeskatningslovens § 4, stk. 2, har ejet, dog ikke medregnes</span>. Værdien af aktier m.v., der ikke er optaget til handel på et reguleret marked eller en multilateral handelsfacililitet, i aktieselskaber og anpartsselskaber inden for Den Europæiske Union eller i et land, som Fællesskabet har indgået aftale med på det finansielle område, må højst udgøre 20 pct. af den del af opsparingen i samme pengeinstitut placeret på kontantforrentede indlånskonti, i puljer eller i særskilte depoter, der ligger under 2 mio. kr., højst 50 pct. af den del, der ligger mellem 2 og 4 mio. kr., og højst 75 pct. af den del, der ligger over 4 mio. kr. Midlerne i en opsparing i et penge- eller kreditinstitut omfattet af lov om finansiel virksomhed skal anbringes i overensstemmelse med §§ 50 og 51 i lov om finansiel virksomhed. Skatteministeren fastsætter bestemmelser om anbringelse af opsparede midler, der forvaltes af institutioner godkendt efter 1. pkt.</p>\r\n<p>2) ()</p>\r\n<p>\r\n   <span class=\"Italic Underline\">Pensionsbeskatningslovens § 15 C, stk. 1-3 (LBK nr. 1327 af 10. september 2020)</span>\r\n</p>\r\n<p class=\"BilagtekstListe\">Stk. 1 Personer, som har oprettet en pensionsordning i et livsforsikringsselskab, en pensionskasse eller et kreditinstitut med hjemsted i et andet land inden for EU/EØS end Danmark, der i sit hjemland har tilladelse til at drive livsforsikringsvirksomhed, pensionskassevirksomhed eller kreditinstitutvirksomhed, kan anmode told- og skatteforvaltningen om at godkende pensionsordningen som omfattet af kapitel 1. Godkendelse sker, når følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\">1.</span> Pensionsordningen skal opfylde betingelserne i kapitel 1.</p>\r\n<p class=\"Liste1\">\r\n   <span class=\"Liste1Nr\">2.</span> ()</p>\r\n<p>\r\n   <span class=\"Italic\">Stk. 2.</span> Livsforsikringsselskaber, pensionskasser eller kreditinstitutter med hjemsted i et andet land inden for EU/EØS end Danmark, der i hjemlandet har tilladelse til at drive livsforsikrings-, pensionskasse- eller kreditinstitutvirksomhed, kan anmode told- og skatteforvaltningen om at godkende forsikringsselskabet m.v. til at udbyde pensionsordninger omfattet af kapitel 1. ()</p>\r\n<p>\r\n   <span class=\"Italic\">Stk. 3.</span> Det er endvidere en betingelse for godkendelse efter stk. 1 og 2, at midlerne i pensionsordninger med løbende udbetalinger, rateforsikringer, aldersforsikringer og kapitalforsikringer i pensionsøjemed og pensionsordninger, der svarer hertil, ikke kan anbringes i fast ejendom med brugsrettigheder, rabatter eller dispositionsret tilknyttet, <span class=\"Underline\">aktier m.v. i selskaber, hvori forsikringstageren ejer 25 pct. eller mere af aktierne m.v</span>., aktier m.v., der har som formål eller som et af sine formål at give brugsrettigheder, rabatter el.lign. i selskabet, eller andele i en personligt drevet virksomhed ejet af forsikringstageren. Ved opgørelsen af ejerandelen på 25 pct. medregnes ud over aktier m.v. erhvervet for midler på pensionsordningen m.v. også aktier m.v., som forsikringstageren ejer uden for pensionsordningen, og aktieavancebeskatningslovens § 4 finder tilsvarende anvendelse, idet ejerandele som forsikringstageren eller personkredsen nævnt i aktieavancebeskatningslovens § 4, stk. 2, har ejet, dog ikke medregnes.</p>\r\n<p>()</p>\r\n<p>\r\n   <span class=\"Italic Underline\">Pensionsbeskatningslovens § 30 B, stk. 1 (LBK nr. 1327 af 10. september 2020)</span>\r\n</p>\r\n<p>Opnår en kontohaver med en rateopsparing i pensionsøjemed eller en opsparing i pensionsøjemed at eje 25 pct. eller mere af aktie- eller anpartskapitalen i et aktie- eller anpartsselskab, hvis aktier eller anparter ikke handles på et reguleret marked eller en multilateral handelsfacilitet, <span class=\"Underline\">skal kontohaveren inden 3 måneder efter det tidspunkt, hvor ejerandelen har overskredet procentgrænsen, nedbringe ejerandelen til under 25 pct. eller erhverve samtlige af de pågældende aktier eller anparter i det særskilte depot for frie midler.</span> Erhverver kontohaveren aktier m.v. for frie midler, skal aktierne m.v. anskaffes for det højeste beløb af enten det beløb, som de blev anskaffet til af pensionsinstituttet, eller værdien på det tidspunkt, hvor de udloddes fra pensionsordningen. Ved afståelse af aktierne m.v. til tredjemand finder stk. 7 tilsvarende anvendelse. Ved opgørelsen af kontohaverens ejerandel finder aktieavancebeskatningslovens § 4, tilsvarende anvendelse. Ved opgørelsen af ejerandelen medregnes andele, som kontohaveren ejer indirekte gennem et kommanditaktieselskab eller kommanditselskab, som opsparing i en rateopsparing i pensionsøjemed eller opsparing i pensionsøjemed er anbragt i. <span class=\"Underline\">Såfremt kontohaveren ikke inden udløbet af fristen nedbringer ejerandelen til under 25 pct. eller erhverver de pågældende aktier eller anparter for frie midler, skal kontohaveren straks give meddelelse til pengeinstituttet om overskridelsen.</span> <span class=\"Underline\">Reglerne i § 30, stk. 1, finder herefter tilsvarende anvendelse for det beløb i ordningen, der kan henføres til de kapitalandele, der er placeret i et selskab som nævnt i 1. pkt., og som kunne være udbetalt ved ophævelse af ordningen.</span>  Sker der en ændring i ejerforholdene i et kommanditaktieselskab eller kommanditselskab, således at ejerandelen for en kontohaver med en rateopsparing i pensionsøjemed eller opsparing i pensionsøjemed kommer til at udgøre 25 pct. eller mere, skal kontohaveren inden 3 måneder efter overskridelsen nedbringe sin ejerandel til under 25 pct. Ved opgørelsen af kontohaverens ejerandel finder aktieavancebeskatningslovens § 4, tilsvarende anvendelse. Hvis ejerandelen ikke nedbringes, skal kontohaveren efter udløbet af 3-måneders-fristen meddele dette til pengeinstituttet. § 30, stk. 1, finder herefter tilsvarende anvendelse for det beløb i ordningen, der kan henføres til andelen af kommanditaktieselskabet eller kommanditselskabet, og som kunne være udbetalt ved ophævelse af ordningen.</p>\r\n<p>\r\n   <span class=\"Italic Underline\">Pensionsbeskatningslovens § 53 (LBK nr. 1327 af 10. september 2020)</span>\r\n</p>\r\n<p>I tilfælde af ratevis eller udskudt udbetaling af en kapitalforsikring, for hvilken forsikringsbegivenheden er indtrådt, medregnes afkastet af forsikringen ved opgørelsen af den skattepligtige indkomst. Afkastet opgøres efter §§ 3-5 i pensionsafkastbeskatningsloven og medregnes i den skattepligtige indkomst som kapitalindkomst. Efter pensionsafkastbeskatningslovens § 4, stk. 1, 1. pkt., skal dog alene medregnes forskellen mellem værdien af forsikringens depot ved indkomstårets udgang korrigeret efter § 4, stk. 3, og værdien af forsikringens depot ved indkomstårets begyndelse korrigeret efter § 4, stk. 4.</p>\r\n<p>Stk. 2. Indkomstskattepligten påhviler ejeren, den pensionsberettigede eller den eller dem, der efter ejerens eller den første pensionsberettigedes død er berettiget til udbetalinger fra ordningen. Er der flere berettigede, fordeles det opgjorte afkast efter forholdet mellem de pågældendes andele af indeståendet på ordningen ved indkomstårets udgang.</p>\r\n<p>\r\n   <span class=\"Italic Underline\">Pensionsbeskatningslovens § 53A (LBK nr. 1327 af 10. september 2020)</span>\r\n</p>\r\n<p>AFSNIT II A</p>\r\n<p>Indkomstskattepligtige pensionsordninger, forsikringer m.v.</p>\r\n<p>§ 53 A</p>\r\n<p>Reglerne i stk. 2-5 gælder for</p>\r\n<p>1) livsforsikring, der ikke omfattes af kapitel 1,</p>\r\n<p>2) livsforsikring, der opfylder betingelserne i kapitel 1, men hvor forsikringens ejer ved ordningens oprettelse har givet afkald på beskatning efter reglerne i afsnit I,</p>\r\n<p>3) pensionskasseordning, der ikke omfattes af kapitel 1,</p>\r\n<p>4) pensionskasseordning, der opfylder betingelserne i kapitel 1, men hvor den pensionsberettigede ved ordningens oprettelse har givet afkald på beskatning efter reglerne i afsnit I, ()</p>\r\n<p>Stk. 2. Præmier eller bidrag til pensionsordninger m.v. som nævnt i stk. 1 kan ikke fradrages ved opgørelsen af den skattepligtige indkomst. ()</p>\r\n<p>Stk. 3. Ved opgørelsen af den skattepligtige indkomst medregnes afkastet af pensionsordninger som nævnt i stk. 1. Indkomstskattepligten påhviler ejeren, den pensionsberettigede eller den eller dem, der efter ejerens eller den første pensionsberettigedes død er berettiget til udbetalinger af eller fra ordningen. I tilfælde omfattet af stk. 1, nr. 6, påhviler indkomstskattepligten den pågældende direktør eller den eller dem, der efter direktørens død er berettiget til udbetalinger af eller fra ordningen. ()</p>\r\n<p>\r\n   <span class=\"Italic Underline\">Pensionsafkastbeskatningslovens § 1, stk. 1, nr. 4 (LBK 185 af 6. marts 2020)</span>\r\n</p>\r\n<p>Pensionsberettigede, som er skattepligtige efter kildeskattelovens § 1, () skal betale skat efter denne lov af følgende pensionsordninger: ()</p>\r\n<p>4) Pensionsordninger i danske forsikringsselskaber m.v., der er omfattet af pensionsbeskatningslovens § 50.</p>\r\n<p>\r\n   <span class=\"Italic\">Forarbejder</span>\r\n</p>\r\n<p>\r\n   <span class=\"Italic Underline\">L 229 fremsat den 18. februar 1992, generelle og specifikke bemærkninger til § 6</span>\r\n</p>\r\n<p>() Danskere, der ikke er bosat i Danmark, kan dermed placere en likvid formue ved et kapitalindskud i en forsikringsordning i et udenlandsk forsikringsselskab,</p>\r\n<p>herunder datterselskaber af danske forsikringsselskaber uden at blive pålagt præmieafgift. Når en udlandsdansker vender tilbage til Danmark med en livsforsikring, der er tegnet i et udenlandsk selskab, opnår vedkommende flere skattemæssige</p>\r\n<p>fordele.</p>\r\n<p>For det første bliver allerede indbetalte kapitalindskud med tillæg af rente eller bonus ikke omfattet af præmieafgiftsreglen i § 50, stk. 3, ved tilbageflytningen</p>\r\n<p>og den fulde skattepligts indtræden, fordi afgiftspligten kun gælder på præmiebetalingstidspunktet.</p>\r\n<p>For det andet medregnes kapitalforsikringen ikke ved opgørelsen af den skattepligtige formue ligesom i øvrigt livsforsikringer, der er tegnet i danske livsforsikringsselskaber, heller ikke medregnes til den skattepligtige formue.</p>\r\n<p>For det tredje sker der efter tilbageflytningen ingen løbende beskatning af ordningen svarende til den danske realrenteafgift. Før tilbageflytningen er værditilvæksten</p>\r\n<p>i den udenlandske forsikring heller ikke undergivet den danske realrenteafgift. Hertil kommer, at udlandsdanskeren i nogle tilfælde opnår en yderligere fordel derved, at de udenlandske livsforsikringsselskaber kan være skattefrie. Det gælder ordninger på f.eks. Guernsey.</p>\r\n<p>For det fjerde er udbetalingerne fra livsforsikringer skatte- og afgiftsfrie, når udbetalingen sker som en sum.</p>\r\n<p>Den eneste betingelse for at opnå disse skattefordele er som nævnt, at udlandsdanskeren skal sørge for at indskyde formuen i et udenlandsk selskab på et tidspunkt, hvor vedkommende endnu ikke er fuldt skattepligtig til Danmark.</p>\r\n<p>11. Ordninger i udenlandske forsikringsselskaber kan tegnes enten som en ophørende forsikring, der udløber på et nærmere bestemt tidspunkt, eller som en livsvarig ordning. Børn eller børnebørn indsættes i nogle tilfælde som de forsikrede i de livsvarige ordninger. Når forsikringen tegnes med eksempelvis et barn som forsikret, kan der i policen indføjes en bestemmelse om, at den pågældende skal indtræde som ejer af forsikringen ved den første ejers død. Herved går forsikringen i arv, og først når barnet dør, udbetales ordningen. Ved at indsætte børn eller børnebørn som de forsikrede liv, reduceres risikoelementet meget væsentligt.</p>\r\n<p>Til § 6</p>\r\n<p>Det foreslås, at de foreslåede regler om indkomst og formueskattepligt har virkning for opsparingslignende forsikringsordninger, der oprettes den 18. februar 1992 eller senere. Ordninger, der allerede er oprettet inden lovforslagets fremsættelse, bliver derfor ikke omfattet af de foreslåede regler, idet ophævelsen af henførselsadgangen til beskatning efter § 50 dog gælder for allerede oprettede ordninger. Senere indbetalinger, der foretages til en allerede eksisterende ordning, bliver heller ikke omfattet af de foreslåede regler og ej heller senere tilvækst.</p>\r\n<p>Med oprettelse sidestilles erhvervelse. Køber en person den 18. februar 1992 eller senere en forsikring, der er oprettet før denne dato, bliver vedkommende omfattet af reglerne i § 53 A. De foreslåede regler skal ikke have virkning for forsikring, der er erhvervet den 18. februar 1992 eller senere, hvis den skattepligtiges rettigheder til forsikringen er overgået til den skattepligtige som følge af den tidligere ejers død efter denne dato.</p>\r\n<p>Præmieafgiften afskaffes med virkning for forsikringer, der oprettes den 18. februar 1992 eller senere. Er en forsikring oprettet før denne dato, finder præmieafgiftsreglen dog fortsat anvendelse.</p>\r\n<p>Det foreslås i stk. 2, at ophævelsen af henførselsadgangen for en ordning til beskatning efter § 50 har virkning, uanset hvornår pensionsordningen er oprettet. Det er således fra og med dagen for lovforslagets fremsættelse ikke længere muligt at henføre allerede oprettede ordninger til beskatning efter § 50.</p>\r\n<p>For ordninger, der inden den 18. februar 1992 er valgt henført til beskatning efter § 50, gælder, at skattefordelene efter § 50 bevares. Skattefordelene efter § 50 bevares således ved indtræden af den fulde skattepligt den 18. februar 1992 eller senere. Endvidere bevares den reducerede indkomstbeskatning af udbetaling af løbende ydelser fra livsforsikring og pensionskasseordning, som er valgt henført til beskatning efter § 50 inden lovforslagets fremsættelse. Skattefriheden for sumudbetalinger fra livsforsikring, pensionskasseordning, anden livsforsikring, rateopsparing og kapitalpension opretholdes, hvis ordningen inden den 18. februar 1992 er valgt henført til beskatning efter § 50.</p>\r\n<p>Den reducerede indkomstbeskatning af løbende ydelser og skattefriheden for sumudbetalinger gælder kun i det omfang, udbetalingen kan henføres til indbetalinger under § 50-beskatningen. Efter tilbageflytning til Danmark vil ordningen efter gældende regler igen blive omfattet af lovens kapitel 1 og dermed være formueskattefri.</p>\r\n<p>\r\n   <span class=\"Italic\">Forarbejder (fortsat)</span>\r\n</p>\r\n<p>\r\n   <span class=\"Italic Underline\">L 98 fremsat 2. juni 1998 til lov nr. 429 af 26. juni 1998, specifikke bemærkninger til 1, nr. 4 og § 6, stk. 3</span>\r\n</p>\r\n<p>\"Til § 50 Det foreslås at samle de nye regler om indkomstskattepligtige ordninger i pensionskasser og -fonde, forsikringer m.v. i afsnit II A, jf. nr. 4. Som et led i denne regelforenkling foreslås § 50 ophævet\". ()</p>\r\n<p>\"Til stk. 3 Det foreslås, at de i § 1, nr. 4 og 5, foreslåede ændringer af pensionsbeskatningslovens §§ 50 og 53 A og indsættelsen af § 53 B skal have virkning fra og med den 2. juni 1998. De forsikringstagere og pensionsopsparere, der bliver omfattet af den ændrede affattelse af § 53 A eller den nye § 53 B, kan efter forslaget vælge at anvende de nye regler med tilbagevirkende kraft til 1. januar 1995.\"</p>\r\n<p>\r\n   <span class=\"Italic Underline\">L 69 fremsat den 30. oktober 2020 til lov nr. 2223 af 29-12-2020, specifikke bemærkninger til § 2, nr. 10</span>\r\n</p>\r\n<p>\r\n   <span class=\"Italic\">Til nr. 10</span>\r\n</p>\r\n<p>\r\n   <span class=\"Italic\">Efter Finanstilsynets bekendtgørelse nr. 1056 af 7. september 2015 om visse skattebegunstigende opsparingsformer i pengeinstitutter (\"puljepensionsbekendtgørelsen\") er det under visse vilkår muligt at placere rate-, kapital- og aldersopsparingsmidler i kapitalandele, der ikke handles på et reguleret marked eller en multilateral handelsfacilitet, i daglig tale unoterede aktier, anparter m.v., og i andele i alternative investeringsfonde, som forvaltes af en registreret forvalter, jf. § 9 i lov om forvaltere af alternative investeringsfonde.</span>\r\n</p>\r\n<p>\r\n   <span class=\"Italic\">Adgangen til placering af de nævnte værdipapirer i aldersopsparing kan udnyttes til skattetænkning, hvis der er tale om, at aldersopsparingsdepotet gennem direkte eller indirekte eksponering indeholder kapitalandele i det selskab, som pensionsopspareren selv er ansat i, og særligt hvor selskabets overskud primært hidrører fra personligt arbejde.</span> <span class=\"Italic\">Det skyldes, at udbetalinger fra aldersopsparing ikke beskattes,</span></p>\r\n<p>\r\n   <span class=\"Italic\">jf. pensionsbeskatningslovens § 25 A, stk. 1, som følge af, at der ikke er fradragsret eller bortseelsesret for indbetalingerne, jf. pensionsbeskatningslovens § 18, stk. 1, og § 19, stk. 1, 4. pkt.</span>\r\n</p>\r\n<p>\r\n   <span class=\"Italic\">Adgangen til placering af andele i alternative investeringsfonde, som forvaltes af en registreret forvalter i aldersopsparing kan ligeledes udnyttes til skattetænkning.</span> <span class=\"Italic\">Det kan ske ved, at en pensionsopsparer lægger de unoterede kapitalandele i et selskab, som man selv er med til at drive, ind i en alternativ investeringsfond, hvor pensionsopspareren selv ejer alle andelene, og disse andele i denne alternative investeringsfond lægges ind i aldersopsparingsdepotet.</span> <span class=\"Italic\">En pensionsopsparer, der har nået pensionsudbetalingsalderen (pt.</span> <span class=\"Italic\">60 ½ år), kan indrette sig, sådan at resultatet af</span></p>\r\n<p>\r\n   <span class=\"Italic\">arbejdsindsatsen alene beskattes med selskabsskat på 22 pct. og de resterende 78 pct. med pensionsafkastskat på 15,3 pct., hvilket giver en samlet skat på ca. 34 pct. Var arbejdet i stedet blevet honoreret med løn, ville marginalskatteprocenten være på op til ca. 56 pct. ()</span>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n   <span class=\"Italic Underline\">SKM2019.</span> <span class=\"Italic Underline\">28.</span> <span class=\"Italic Underline\">SR:</span></p>\r\n<p>Skatterådet bekræftede, at spørger kunne indsætte sig selv som investeringsmanager, uden at dette medførte, at spørgers forsikring, som var omfattet af pensionsbeskatningslovens § 50, blev omfattet af pensionsbeskatningslovens § 53 A. Det var dog en betingelse for, at spørger kunne indsætte sig selv som investeringsmanager, at spørger alene kunne anvise, hvor forsikringsmidlerne skulle investeres, men at spørger ikke selv kunne foretage betalinger, hævninger eller lignende med midler hidrørende fra depotet. Endeligt var det Skattestyrelsens opfattelse, at spørger ikke for forsikringsdepotets midler måtte eje 25 pct. eller mere af selskabskapitalen i et selskab, der ikke er optaget til handel på et reguleret marked eller en multilateral handelsfacilitet. På baggrund af ovenstående betingelser og forudsætninger var det Skatterådets opfattelse, at spørger kunne indsætte sig selv som investeringsmanager, uden at dette medførte, at forsikringen blev omfattet af pensionsbeskatningslovens § 53 A.</p>\r\n<p>\r\n   <span class=\"Italic Underline\">SKM2018.</span> <span class=\"Italic Underline\">264.</span> <span class=\"Italic Underline\">SR</span></p>\r\n<p>Sagen omhandlede en række kapitalforsikringspolicer omfattet af PBL § 50, der var tegnet af en mor og en far, der havde indsat deres to sønner som de forsikrede liv i forsikringerne. Skatterådet bekræftede, at der kunne tegnes en allonge til policerne, hvorefter ejendomsretten til kapitallivsforsikringspolicerne ville overgå til arvingerne efter den førstafdøde af sønnerne, uden at policerne ville miste den skattemæssige behandling i den tidligere bestemmelse i PBL § 50. Endvidere kunne Skatterådet bekræfte, at ejendomsrettens overgang til sønnerne ved arv heller ikke ville medføre, at kapitallivsforsikringspolicerne ville miste den skattemæssige behandling i den tidligere bestemmelse i PBL § 50.</p>\r\n<p>\r\n   <span class=\"Italic Underline\">SKM2017.</span> <span class=\"Italic Underline\">660.</span> <span class=\"Italic Underline\">SR</span></p>\r\n<p>Skatterådet bekræftede, at spørgers udenlandske kapitallivsforsikringer fortsat var indkomstskattefri, jf. den dagældende pensionsbeskatningslovs § 50, stk. 5 og 6, og at spørger kunne skifte kapitallivsforsikringens porteføljemanager (fra A-bank til B-bank), uden at kapitallivsforsikringerne blev omfattet af pensionsbeskatningslovens § 53 A.</p>\r\n<p>\r\n   <span class=\"Italic Underline\">SKM2017.</span> <span class=\"Italic Underline\">558.</span> <span class=\"Italic Underline\">SR</span></p>\r\n<p>Skatterådet kunne bekræfte, at det ikke ville udløse indkomstskat, skat efter pensionsbeskatningsloven eller afgift efter boafgiftsloven, hvis spørger opsagde sin kapitallivsforsikring (ordningen), da denne er omfattet af den dagældende pensionsbeskatningslovs § 50. Skatterådet kunne ligeledes bekræfte, at ordningen hverken ville miste sin beskatning efter pensionsbeskatningslovens § 50, hvis spørgerens børn blev indsat som \"second grantees\" på ordningen, eller hvis spørgerens børn ved spørgerens død som følge heraf overtog det juridiske ejerskab til ordningen som \"grantee\". Endelig kunne Skatterådet bekræfte, at det ikke ville udløse indkomstskat, skat efter pensionsbeskatningsloven eller afgift efter boafgiftsloven, hvis spørgerens børn blev indsat som \"second grantees\" på ordningen. Skatterådet kunne derimod ikke bekræfte, at det ikke ville udløse afgift efter boafgiftsloven, hvis spørgerens børn overtog det juridiske ejerskab til ordningen som \"grantee\".</p>\r\n<p>\r\n   <span class=\"Italic Underline\">SKM2013.</span> <span class=\"Italic Underline\">481.</span> <span class=\"Italic Underline\">SR</span></p>\r\n<p>Skatterådet kunne ikke bekræfte, at en pensionsordning, der er omfattet af overgangsreglerne for pensionsbeskatningslovens § 50, bevarer sin skattemæssige behandling efter pensionsbeskatningslovens § 50, når pensionsordningen ændres fra et opsparingsprodukt (gennemsnitsrente) til et andet opsparingsprodukt (markedsrenteprodukt). Ved afgørelsen af om der foreligger en sådan ændring af pensionsaftalen, der gør at den fortsat er omfattet af pensionsbeskatningslovens § 50, tages udgangspunkt i aftalelovens regler. Det medfører, at ændringer i den oprindelige aftale, der kræver parternes accept er at betragte som en ændring i aftalen. Spørger har oplyst, at skiftet fra gennemsnitsrente-ordning til markedsrente-ordning kræver accept fra forsikringstageren og udgangspunktet vil derfor være, at skiftet medfører, at pensionsordningerne ikke længere kan henføres under pensionsbeskatningslovens § 50, men derimod under pensionsbeskatningslovens § 53 A. I henhold til Ligningsvejledningen 2013-1, kan aftalelovens regler i særlige tilfælde fraviges ud fra en formålsfortolkning af reglerne. Dog skal en formålsfortolkning indebære, at i tilfælde, hvor en ændring af forsikringsaftalen bringer mere uden for indkomstbeskatning, er forsikringen omfattet af pensionsbeskatningslovens § 53 A og ikke af pensionsbeskatningslovens § 50. Tilbuddet til A`s kunder om at skifte fra en såkaldt gennemsnitsrente-ordning til en markedsrente-ordning går ud på, at visse kunder med en gennemsnitsrente-ordning med en høj garanti, tilbydes en kontant engangsbetaling (omtegningsbonus) mod at opgive garantien. Denne omtegningsbonus vil som udgangspunkt være skattepligtig efter pensionsafkastbeskatningslovens regler, såfremt pensionsordningen fortsat er omfattet af pensionsbeskatningslovens § 50, mens den vil være indkomstskattepligtig efter pensionsbeskatningslovens § 53 A, stk. 3, såfremt pensionsordningen bliver omfattet af pensionsbeskatningslovens § 53 A. Efter SKATs vurdering vil et skifte fra en gennemsnitsrente-ordning til en markedsrente-ordning derfor bringe mere uden for almindelig indkomstbeskatning, såfremt ordningen forbliver omfattet af pensionsbeskatningslovens § 50, hvorfor ordningen efter skiftet til markedsrente-ordning efter en formålsfortolkning skal henføres til pensionsbeskatningslovens § 53 A. Hovedreglen kunne således ikke fraviges ud fra en formålsfortolkning.</p>\r\n<p>\r\n   <span class=\"Italic Underline\">TfS 1993, 270</span>\r\n</p>\r\n<p>Ligningsrådet udtalte i en bindende forhåndsbesked, at overgang fra en type livsforsikring oprettet inden den 18. februar 1992 i et udenlandsk forsikringsselskab til en anden type livsforsikring med opsparing i samme forsikringsselskab ville bevirke, at den fortsatte ordning ikke længere var omfattet af PBL § 50, men derimod blev omfattet af PBL § 53 A. Teknisk set var begge produkter en livsvarig/ophørende livsforsikring, der udbetales ved den/de forsikredes død. Begge produkter kunne tegnes med en eller to andre personer som den/de forsikrede og med forsikringstageren som ejer af forsikringen. Som forskel mellem produkterne er nævnt, at den første ordning alene kunne tegnes mod kapitalindskud, mens den anden ordning kunne tegnes såvel mod indskud som med løbende præmie. Det nævnes videre, at den afgørende forskel mellem produkterne ligger i indbetalingsformen (kontant eller indskud af værdipapirer), samt i midlernes investering, hvor investeringerne i den ene ordning blev foretaget alene af selskabet, mens investeringerne i den anden ordning blev foretaget individuelt efter valg foretaget af pensionskunden. Derimod kunne der i en ordning oprettet inden den 18, februar 1992 ændres valuta eller investment manager (fra A-bank til B-bank), uden at den fortsatte ordning ville være omfattet af pensionsbeskatningslovens § 53 A, idet disse muligheder allerede fremgik af aftalen.</p>\r\n<p>\r\n   <span class=\"Italic Underline\">Den Juridiske vejledning, 2021-1, afsnit C.</span> <span class=\"Italic Underline\">A.</span> <span class=\"Italic Underline\">10.4.2.6 Hvilke forsikrings- og pensionsordninger beskattes fortsat efter den ellers ophævede § 50 i PBL?</span></p>\r\n<p>Indhold</p>\r\n<p>Dette afsnit beskriver de forsikrings- og pensionsordninger, der på trods af, at PBL § 50 er formelt ophævet, stadigvæk skal behandles og beskattes efter reglerne i PBL § 50.</p>\r\n<p class=\"BilagtekstListe\">Afsnittet indeholder:</p>\r\n<p class=\"Liste1\">\r\n   <span class=\"Liste1Nr\"></span> Betingelserne for, at forsikrings- eller pensionsordningen stadig er omfattet af PBL § 50</p>\r\n<p class=\"Liste1\">\r\n   <span class=\"Liste1Nr\"></span> Hvilke ordninger er omfattet af PBL § 50?</p>\r\n<p class=\"Liste1\">\r\n   <span class=\"Liste1Nr\"></span> Fradrag for præmier</p>\r\n<p class=\"Liste1\">\r\n   <span class=\"Liste1Nr\"></span> Afgiftspligtige præmier</p>\r\n<p class=\"Liste1\">\r\n   <span class=\"Liste1Nr\"></span> Præmien betales af andre end ejeren</p>\r\n<p class=\"Liste1\">\r\n   <span class=\"Liste1Nr\"></span> Beskatning af afkast/tilvækst</p>\r\n<p class=\"Liste1\">\r\n   <span class=\"Liste1Nr\"></span> Beskatning af udbetalinger</p>\r\n<p class=\"Liste1\">\r\n   <span class=\"Liste1Nr\"></span> Oversigt over domme, kendelser, afgørelser, SKM-meddelelser mv.</p>\r\n<p>Betingelser for, at forsikrings- eller pensionsordningen stadig er omfattet af PBL § 50</p>\r\n<p class=\"BilagtekstListe\">Forsikringer og pensionsordninger oprettet før den 18. februar 1992 er fortsat omfattet af PBL § 50, <span class=\"Underline\">medmindre</span></p>\r\n<p class=\"Liste1\">\r\n   <span class=\"Liste1Nr\"></span> pensionsopspareren/forsikringstageren har valgt beskatning efter PBL § 53 A eller PBL § 53 B før den 1. januar 2006 eller umiddelbart efter pensionsopsparerens/forsikringstagerens senere tilflytning til Danmark</p>\r\n<p class=\"Liste1\">\r\n   <span class=\"Liste1Nr\"></span> <span class=\"Underline\">forsikrings- eller pensionsordningen er ændret efter d. 18. februar 1992 på en sådan måde, at den ikke længere er omfattet af PBL § 50.</span></p>\r\n<p>()</p>\r\n<p>\r\n   <span class=\"Italic Underline\">Den Juridiske Vejledning 2021-1, afsnit C.</span> <span class=\"Italic Underline\">A.</span> <span class=\"Italic Underline\">10.4.2.3.6.</span> <span class=\"Italic Underline\">Overgangsregler.</span></p>\r\n<p>Dette afsnit handler om ændringer, der foretages i en forsikringsordning mv., der er oprettet før den 18. februar 1992, og beskriver, om ændringerne er af en sådan karakter, at forsikringen mv. bliver anset som en ny ordning, der er omfattet af PBL § 53 A.</p>\r\n<p class=\"BilagtekstListe\">Afsnittet indeholder:</p>\r\n<p class=\"Liste1\">\r\n   <span class=\"Liste1Nr\"></span> Overgang fra beskatning efter PBL § 50 til beskatning efter PBL § 53 A</p>\r\n<p class=\"Liste1\">\r\n   <span class=\"Liste1Nr\"></span> Hvornår foreligger der en sådan ændring af en forsikring mv., at den er en ny ordning omfattet af PBL § 53 A?</p>\r\n<p class=\"Liste1\">\r\n   <span class=\"Liste1Nr\"></span> Oversigt over domme, kendelser, afgørelser, SKM-meddelelser mv.</p>\r\n<p>Overgang fra beskatning efter PBL § 50 til beskatning efter PBL § 53 A</p>\r\n<p>Da eksisterende forsikringer mv. omfattet af PBL § 50 kan ændres, er det nødvendigt at tage stilling til, hvilke ændringer i en forsikring mv. oprettet før den 18. februar 1992, der kan medføre, at forsikringen mv. herefter anses for en \"ny\" ordning omfattet af den skærpede regel i PBL § 53 A.</p>\r\n<p>For ejeren af en livsforsikring med kapitaludbetalinger, der er omfattet af PBL § 50 og som er oprettet i udlandet, mens vedkommende var fuldt skattepligtig i udlandet, vil en ændring, så ordningen bliver omfattet af PBL § 53 A, medføre en skærpelse af beskatningsreglerne.</p>\r\n<p>For ordninger oprettet før den 18. februar 1992 omfattet af PBL § 50, indeholder PBL § 50, stk. 3, en regel om præmieafgift på 40 procent af kapitalindbetalinger over et vist beløb 9.700 kr. (2020: 11.100 kr.). Men den bestemmelse gælder ikke ved oprettelse, mens ejeren var hjemmehørende i udlandet. Til gengæld er kapitaludbetaling og afkast af kapitalforsikringer mv. oprettet før den 18. februar 1992 skattefri, hvis forsikringstageren vælger at flytte til Danmark.</p>\r\n<p>PBL § 53 A indfører beskatning af afkastet med virkning for ordninger oprettet, erhvervet eller ændret den 18. februar 1992 eller senere.</p>\r\n<p>Det skal i den forbindelse holdes for øje, at i den udstrækning det er muligt at foretage en ændring i forsikringen mv., der indebærer, at der foreligger en \"ny\" ordning, og denne ordning ligesom den oprindelige ordning udbetaler løbende, livsbetingede ydelser i stedet for kapitaludbetalinger, kan ændringen opleves som en lempelse af skatten. Konsekvensen er, at afkastet til forskel fra tidligere bliver beskattet efter PBL § 53 A, men at de løbende udbetalinger til gengæld i forhold til tidligere bliver skattefri.</p>\r\n<p>Hvornår foreligger der en sådan ændring af en forsikring mv., at den er en ny ordning omfattet af PBL § 53 A?</p>\r\n<p>PBL § 53 A har virkning for forsikrings- og pensionsordninger, der er oprettet eller erhvervet den 18. februar 1992 eller senere.</p>\r\n<p>Bestemmelsen har dog ikke virkning for arv, der falder den 18. februar 1992 eller senere af en forsikring oprettet før denne dato.</p>\r\n<p>Se ikrafttrædelsesbestemmelsen i lov nr. 569 af 24. juni 1992, § 6.</p>\r\n<p>Aftalelovens regler</p>\r\n<p>\r\n   <span class=\"Underline\">Aftalelovens regler betyder ved fortolkning af ikrafttrædelsesbestemmelsen, at ændringer efter den 18. februar 1992 af en eksisterende forsikringsaftale mv. fører til, at der foreligger en nyoprettet ordning, der omfattes af reglerne i PBL § 53 A.</span>\r\n</p>\r\n<p>\r\n   <span class=\"Underline\">Det gælder ændringer, der, hvis de havde foreligget i en accept, havde medført, at accepten ikke stemte overens med tilbuddet, jf. aftalelovens § 6.</span> <span class=\"Underline\">Det rejser spørgsmålet om, i hvilket omfang der kan foretages ændringer i en aftale om en forsikring mv. etableret før de nævnte tidspunkter, uden at ordningen derved i forhold til afgiftsreglen betragtes som en ny ordning.</span></p>\r\n<p>\r\n   <span class=\"Underline\">For forsikringer mv. oprettet før den 18. februar 1992 gælder, at ændringer, der ikke er aftalt endeligt og bindende mellem forsikringstager eller den pensionsberettigede og selskab før den 18. februar 1992, fører til, at der foreligger en ny ordning omfattet af reglerne.</span>\r\n</p>\r\n<p class=\"BilagtekstListe\">Det gælder <span class=\"Underline\">eksempelvis </span>i følgende fem tilfælde:</p>\r\n<p class=\"Liste1\">\r\n   <span class=\"Liste1Nr\"></span> Forlængelse af fx en forsikring inden forsikringsbegivenhedens indtræden. Det gælder uanset, at præmiebetalingstiden og præmiestørrelsen ikke ændres. Hvis der inden den 18. februar 1992 lå en endelig og bindende aftale om forlængelse af en forsikring, omfattes den ikke af de nye regler. Men en ret for forsikringstageren i en aftale til vilkårligt at forlænge forsikringen er ikke tilstrækkeligt til at friholde forsikringen for PBL § 53 A. Det er dog kun selve forlængelsen, der vil blive omfattet af PBL § 53 A.</p>\r\n<p class=\"Liste1\">\r\n   <span class=\"Liste1Nr\"></span> Forlængelse af præmiebetalingstid. Det gælder uanset, at præmien ikke ændres.</p>\r\n<p class=\"Liste1\">\r\n   <span class=\"Liste1Nr\"></span> Forhøjelse af præmier. Det gælder uanset, at præmiebetalingstiden ikke ændres. En forhøjelse af den årlige opsparingspræmie medfører, at den forhøjede del af forsikringen betragtes som en ny forsikring. Hvis forhøjelsen umiddelbart følger af aftalen, som denne var aftalt før den 18. februar 1992, ændrer det dog ikke forsikringens status i forhold til afgiftsreglen, hvis forsikringstageren er uden indflydelse på forhøjelsens størrelse. Det kan fx dreje sig om en aftalt pristalsregulering af både forsikringssum og præmie eller om en forhøjelse af forsikringssummen på grund af bonustilskrivning.</p>\r\n<p class=\"Liste1\">\r\n   <span class=\"Liste1Nr\"></span> Forlængelse af fx en forsikring ved forsikringsbegivenhedens indtræden. Det gælder uanset, at forsikringen forlænges som præmiefri forsikring. Forsikringen bliver ikke omfattet, hvis den inden den 18. februar 1992 er blevet forlænget. Yderligere forlængelser efter den 18. februar 1992 anses som en nytegning af forsikring, selvom det oprindeligt var forudsat, at der kunne vælges yderligere forlængelse. Det gælder også 1-årige forlængelser.</p>\r\n<p class=\"Liste1\">\r\n   <span class=\"Liste1Nr\"></span> Forlængelse af præmiebetalingsperioden. Det medfører, at forsikringen fra udløbet af den oprindeligt aftalte præmiebetalingsperiode betragtes som nytegnet.</p>\r\n<p>Formålsfortolkning af reglerne</p>\r\n<p>Ved fortolkning af ikrafttrædelsesbestemmelsen i § 6 kan aftalelovens regler i særlige tilfælde fraviges ud fra en formålsfortolkning af reglerne.</p>\r\n<p>En formålsfortolkning indebærer, at i tilfælde, hvor en ændring af forsikringsaftalen bringer mere uden for indkomstbeskatning, er forsikringen omfattet af reglerne i PBL § 53 A. Herved opnås skattemæssig ensartet behandling af forsikringer oprettet før den 18. februar 1992, hvori der foretages ændringer, og nyoprettede forsikringer.</p>\r\n<p class=\"BilagtekstListe\">Det betyder <span class=\"Underline\">bl.a.</span>, at</p>\r\n<p class=\"Liste1\">\r\n   <span class=\"Liste1Nr\"></span> ved en afkortning af præmiebetalingstiden den 18. februar 1992 eller senere bliver forsikringen omfattet af reglerne i PBL § 53 A</p>\r\n<p class=\"Liste1\">\r\n   <span class=\"Liste1Nr\"></span> hvis præmiebetalingstiden afkortes, og præmien nedsættes, eller hvis præmiebetalingen helt bortfalder, og forsikringen omskrives til fripolice eller er uforandret, bliver forsikringen efter formålet med reglerne dog ikke omfattet af PBL § 53 A</p>\r\n<p class=\"Liste1\">\r\n   <span class=\"Liste1Nr\"></span> genopskrivning af en forsikring, der er begæret omskrevet til fripolice, betragtes som nytegning</p>\r\n<p class=\"Liste1\">\r\n   <span class=\"Liste1Nr\"></span> genoptagelse af en forsikring, der har været misligholdt på grund af manglende præmiebetaling, ikke påvirker forsikringens status i forhold til PBL § 53 A, hvis forsikringsdækningen har været opretholdt i misligholdelsesperioden. Har misligholdelse med præmiebetalingen derimod medført forsikringsaftalens bortfald, er der, hvis forsikringen træder i kraft igen, tale om en ny forsikring, som er omfattet af PBL § 53 A</p>\r\n<p class=\"Liste1\">\r\n   <span class=\"Liste1Nr\"></span> hvis der kræves nye helbredsoplysninger som betingelse for genoptagelse af forsikringsaftalen, er der tale om ny aftale, uanset om helbredsoplysningerne giver anledning til ændring af præmierne eller ej</p>\r\n<p class=\"Liste1\">\r\n   <span class=\"Liste1Nr\"></span> hvis det inden den 18. februar 1992 er aftalt, at præmierne fremover skal reguleres på en nærmere fastlagt måde, fx med en fast procentsats eller som en andel af lønnen, bliver forsikringen efter aftalelovens regler ikke omfattet af PBL § 53 A</p>\r\n<p class=\"Liste1\">\r\n   <span class=\"Liste1Nr\"></span> hvis en aftalt årlig præmieregulering med en bestemt procentsats af forsikringstageren kan vælges reguleret med en lavere procentsats end den aftalte, bliver forsikringen ikke omfattet af PBL § 53 A.</p>\r\n<p class=\"Liste1\">\r\n   <span class=\"Liste1Nr\"></span> en udelukkende ret for forsikringstageren til at foretage indskud, der ikke er nærmere aftalt, medfører, at forsikringen ved et indskud bliver omfattet af PBL § 53 A efter både aftalelovens regler og reglernes formål</p>\r\n<p class=\"Liste1\">\r\n   <span class=\"Liste1Nr\"></span> hvis en forsikringssum efter den 18. februar 1992 forhøjes alene på grund af bedre helbredsvilkår, og præmien i øvrigt er uændret, bliver forsikringen ikke omfattet af PBL § 53 A, fordi der i dette tilfælde ikke bringes flere midler uden for indkomstbeskatning. Tilsvarende gælder i tilfælde, hvor de bedre helbredsvilkår i stedet medfører, at forsikringssummen er uændret og præmien nedsættes</p>\r\n<p class=\"Liste1\">\r\n   <span class=\"Liste1Nr\"></span> en ændring af præmiebetalingsterminerne inden for året, fra fx kvartårlige til helårlige betalinger eller fra helårlige til kvartårlige betalinger, ikke efter formålet fører til, at forsikringen bliver omfattet af PBL § 53 A</p>\r\n<p class=\"Liste1\">\r\n   <span class=\"Liste1Nr\"></span> hvis en allerede aftalt løbende præmiebetaling afløses af et engangsindskud, bliver forsikringen omfattet af PBL § 53 A.</p>\r\n<p>Se om spørgsmålet, om der foreligger en ny forsikring:</p>\r\n<p>SKM2013. 481. SR En pensionsordning var ikke længere omfattet af PBL § 50, når pensionsordningen ændredes fra et opsparingsprodukt med gennemsnitsrente til et andet opsparingsprodukt med markedsrente.</p>\r\n<p>SKM2003. 337. ØLR En skatteyder havde tegnet en forsikring mod tab af arbejdsevne i 1983. Sagen handlede om, om udbetalingerne fra forsikringen for indkomståret 1997 skulle beskattes efter PBL § 50. Der var tale om løbende ydelser, og ydelserne var derfor ikke skattefri som sumudbetaling.</p>\r\n<p>SKM2017. 660. SR Skatterådet bekræftede, at spørgers udenlandske kapitallivsforsikringer fortsat var indkomstskattefri, jf. den dagældende pensionsbeskatningslovs § 50, stk. 5 og 6, og at spørger kunne skifte kapitallivsforsikringens porteføljemanager, uden at kapitallivsforsikringerne blev omfattet af pensionsbeskatningslovens § 53 A.</p>\r\n<p>Overgang til anden valuta eller udskiftning af investment manager bringer ikke ordningen ind under reglerne i PBL § 53 A. Se TfS 1993, 270 LR.</p>\r\n<p>Se endvidere SKM2019. 28. SR. I denne afgørelse bekræftede Skatterådet, at spørgeren under visse nærmere angivne betingelser kunne indsætte sig selv som investeringsmanager, uden at dette medførte, at spørgerens forsikring, som var omfattet af pensionsbeskatningslovens § 50, blev omfattet af pensionsbeskatningslovens § 53 A.</p>\r\n<p>I SKM2018. 233. SR bekræftede Skatterådet, at en kapitallivsforsikring fortsat var omfattet af PBL § 50, hvis den blev opdelt i 4 selvstændige policer således, at hver af spørgerne blev ejer af sin egen police med 6 tilhørende underpolicer, og således at én police med 2 tilhørende underpolicer fortsat var ejet af spørgerne i lige sameje, uden at dette ville medføre, at kapitallivsforsikringen blev omfattet af pensionsbeskatningslovens § 53 A.</p>\r\n<p>SKM2013. 608. SR livsforsikringer under produktnavnet ZZ var efter et salg af hele livsforsikringspuljen til et godkendt livsforsikringsselskab fortsat omfattet af PBL § 50. Det var også tilfældet selvom det købende livsforsikringsselskab eventuelt outsourcede administrationen af livsforsikringspuljen til et af køberen kontrolleret livsforsikringsselskab i et EU-land.</p>\r\n<p>Ligningsrådet har i en afgørelse offentliggjort i TfS 1994, 138 LR udtalt, at et udenlandsk forsikringsselskab, der tegnede kapitallivsforsikringer, som var godkendt omfattet af PBL § 50 kunne overføre hele selskabets bestand af kapitallivsforsikringer til et andet selskab uden skattemæssige konsekvenser. De fortsættende ordninger blev derfor ikke omfattet af PBL § 53 A.</p>\r\n<p>Arv</p>\r\n<p>PBL § 53 A har virkning for forsikring og pensionsordning, der er oprettet eller erhvervet den 18. februar 1992 eller senere. Bestemmelsen har dog ikke virkning for arv, der er faldet den 18. februar 1992 eller senere af en forsikring oprettet før denne dato.</p>\r\n<p>Overdrages en forsikring efter den 18. februar 1992, bliver den derfor omfattet af PBL § 53 A, bortset fra de tilfælde, hvor overdragelsen sker ved arv. Se lov nr. 569 af 24. juni 1992, § 6, stk. 1.</p>\r\n<p>Ordninger i udenlandske forsikringsselskaber kan tegnes enten som en ophørende forsikring, der udløber på et nærmere bestemt tidspunkt, eller som en livsvarig ordning. Se lovforslag nr. L 229, Folketingsåret 1991-92.</p>\r\n<p>Børn eller børnebørn indsættes i nogle tilfælde som de forsikrede i de livsvarige ordninger. Når forsikringen tegnes med eksempelvis et barn som forsikret, kan der i policen indføjes en bestemmelse om, at barnet eller barnebarnet skal indtræde som ejer af forsikringen ved den første ejers død. Herved går forsikringen i arv, og først når barnet dør, udbetales ordningen. Ved at indsætte børn eller børnebørn som de forsikrede liv, reduceres risikoelementet meget væsentligt.</p>\r\n<p>Se hertil SKM2017. 558. SR. I denne sag kunne Skatterådet blandt andet bekræfte, at en kapitalforsikring omfattet af PBL § 50 hverken ville miste sin beskatning efter PBL § 50, hvis spørgerens børn blev indsat som \"second grantees\" på ordningen, eller hvis spørgerens børn ved spørgerens død som følge heraf overtog det juridiske ejerskab til ordningen som \"grantee\". Skatterådet kunne derimod ikke bekræfte, at det ikke ville udløse afgift efter boafgiftsloven, hvis spørgerens børn overtog det juridiske ejerskab til ordningen som \"grantee\".</p>\r\n<p>En dansker, som var bosat i Spanien, døde i 1996. Afdøde havde to arvinger og efterlod sig to policer i et udenlandsk forsikringsselskab. Forsikringspolicerne indeholdt en bestemmelse om, hvem forsikringerne skulle tilfalde, når ejeren af forsikringen døde. I policen anvendtes ordet \"Grantee\", som blev defineret som \"he to whom any grant is made\".</p>\r\n<p>Forsikringerne blev anset omfattet af overgangsbestemmelsen i § 6, jf. lov nr. 569 af den 18. februar 1992, efter at de var overgået til arvingerne, og forsikringerne var derfor fortsat omfattet af den dagældende regel i PBL § 50. Se TfS 1999, 635 TSS, og kommentaren hertil i TfS 1999, 663.</p>\r\n<p>SKM2018. 264. SR omhandlede en række kapitalforsikringspolicer omfattet af PBL § 50, der var tegnet af en mor og en far, der havde indsat deres to sønner som de forsikrede liv i forsikringerne. Skatterådet bekræftede, at der kunne tegnes en allonge til policerne, hvorefter ejendomsretten til kapitallivsforsikringspolicerne ville overgå til arvingerne efter den førstafdøde af sønnerne, uden at policerne ville miste den skattemæssige behandling i den tidligere bestemmelse i PBL § 50. Endvidere kunne Skatterådet bekræfte, at ejendomsrettens overgang til sønnerne ved arv heller ikke ville medføre, at kapitallivsforsikringspolicerne ville miste den skattemæssige behandling i den tidligere bestemmelse i PBL § 50.</p>\r\n<p>SKM2014. 127. SR Ejeren ville foretage en ændring, der alene gik ud på at indsætte en anden person, der skulle arve forsikringen, end den der oprindeligt var indsat i forsikringen. Ændringen var udelukkende af testamentarisk karakter og forsikringen var derfor fortsat omfattet af PBL § 50. Se tillige SKM2019. 341. SR.</p>\r\n<p>SKM2013. 480. SR kunne 3 udenlandske kapitallivsforsikringer, ejet i lige sameje af to søskende (arvinger), hver især opdeles i 2 selvstændige policer, således at hver af spørgerne kunne udtage 3 underpolicer svarende til 50 % af de 3 kapitallivsforsikringer uden at det fik konsekvenser i forhold til PBL § 50.</p>\r\n<p>I SKM2005. 380. LR ønskede to arvinger at dele et investeringsdepot mellem sig, så de hver især kunne aftale deres investeringsprofil. Opdelingen blev ikke anset for en så væsentlig ændring, at ordningen ville blive omfattet af PBL § 53 A.</p>\r\n<p>Ejerskifte</p>\r\n<p>Hvis en forsikring skifter ejer, betragtes det som en nytegning, medmindre ejerskiftet følger direkte af forsikringsaftalen eller af lovgivningen. Som eksempel på ejerskifte, der følger af aftalen, kan nævnes den situation, hvor forsikringstageren og den forsikrede (den, på hvis liv forsikringen er tegnet) ikke er én og samme person, og hvor det i policen er anført, at forsikringstagerens rettigheder ved dennes død overgår til den forsikrede.</p>\r\n<p>Som eksempel på ejerskifte, der følger af lovgivningen, kan nævnes den situation, hvor en begunstiget ved forsikringstagerens død indtræder i dennes ret efter aftalen i kraft af reglerne i forsikringsaftaleloven (FAL) § 110.</p>\r\n<p>Ved separation og skilsmisse, hvor en forsikring deles mellem de to ægtefæller, bliver forsikringstagerens del ikke omfattet af PBL § 53 A. Derimod bliver ægtefællens del omfattet, fordi ægtefællen indtræder som ejer af den del af forsikringen, der overdrages vedkommende med sædvanlige ejerbeføjelser.</p>\r\n<p>Indsættelse af begunstigede</p>\r\n<p>Indsættelse af begunstigede eller tilbagekaldelse af en sådan indsættelse fører ikke til, at der bliver tale om en nyoprettet forsikring omfattet af PBL § 53 A. Det samme gælder, når ejeren ved separation/skilsmisse indsætter den fraseparerede/fraskilte ægtefælle som uigenkaldeligt begunstiget.</p>\r\n<p>SKM2014. 127. SR Skatterådet fandt, at forsikringerne fortsat var omfattet af dagældende PBL § 50, hvis ejeren indsatte eller tilbagekaldte begunstigede i forsikringernes løbetid.\"</p>\r\n<p>Spørgsmål 4</p>\r\n<p>Lovgrundlag</p>\r\n<p>\r\n   <span class=\"Italic Underline\">Pensionsbeskatningslovens § 30, stk. 1 (LBK nr. 1327 af 10. september 2020)</span>\r\n</p>\r\n<p>§ 30. Ved overdragelse eller anden overførsel til eje <span class=\"Underline\">eller pant</span> samt ved andre dispositioner m.v., der medfører, at en pensionsordning med løbende udbetalinger eller en rateforsikring eller rateopsparing i pensionsøjemed ikke længere opfylder betingelserne i kapitel 1, svares en afgift på 60 pct. af det beløb, som på tidspunktet for dispositionen m.v. kunne være udbetalt ved ordningens ophævelse, eventuelt af kapitalværdien af fripolice eller lignende, jf. dog § 30 B. Samme afgift svares ved ændring af udbetalingsvilkårene for en rateforsikring eller rateopsparing i pensionsøjemed efter det aftalte tidspunkt for første udbetaling, jf. dog 4.-6. pkt. Dog kan udbetalingstidspunktet, udbetalingsperiodens længde og udbetalingsforløbet ændres, indtil første rateudbetaling finder sted. Efter den første rateudbetaling kan forsikringstageren henholdsvis kontohaveren forlænge udbetalingsperioden og ændre terminerne for de enkelte rateudbetalinger. Endvidere kan den person, som udbetalingen af rateopsparingen eller rateforsikringen i tilfælde af kontohaverens henholdsvis forsikringstagerens død sker til, forlænge udbetalingsperioden og ændre terminerne for de enkelte rateudbetalinger. Endvidere kan kontohaveren henholdsvis den person, som rateopsparingen i tilfælde af kontohaverens død udbetales til, vælge et andet udbetalingsforløb, jf. § 11 A, stk. 2. Ved dispositioner som nævnt i 4.-6. pkt. kan ændring af de oprindelig valgte terminer for de enkelte rateudbetalinger alene ske i form af ændring til månedlige eller kvartalsvise terminer. Foretages dispositionen m.v. efter den tidligere ejers død, udgør afgiften dog 40 pct. af det afgiftspligtige beløb. Der svares afgift på 60 pct. ved ændring af udbetalingsvilkårene for en pensionsordning med løbende udbetalinger efter første udbetaling. Terminerne for de enkelte udbetalinger af pensionsordningen med løbende udbetalinger kan dog ændres og udbetalingsperioden for en ophørende livrente forlænges med virkning fra førstkommende kalenderårs begyndelse. 7. pkt. finder tilsvarende anvendelse. 9. pkt. finder ikke anvendelse, når udbetalingen af en livsvarig alderspension helt eller delvis sættes midlertidigt i bero. Af dispositioner m.v. som nævnt i 1. pkt. over en indeksordning svares en afgift på 40 pct. af det beløb, som på tidspunktet for dispositionen m.v. kunne være udbetalt ved ordningens ophævelse. 1. pkt. finder tilsvarende anvendelse på overførsler fra en konto i Lønmodtagernes Dyrtidsfond, som ikke er omfattede af § 41, stk. 1, nr. 8, jf. § 7 a i lov om Lønmodtagernes Dyrtidsfond. Ved overdragelse eller anden overførsel til eje eller pant og ved andre dispositioner m.v., der medfører, at en kapitalforsikring, opsparing i pensionsøjemed eller supplerende engangsydelse ikke længere opfylder betingelserne i kapitel 1, betales en afgift på 52 pct. af det beløb, som på tidspunktet for dispositionen m.v. kunne være udbetalt ved ordningens ophævelse, eventuelt af kapitalværdien af fripolice eller lignende, jf. dog § 30 B. Ved overdragelse eller anden overførsel til eje <span class=\"Underline\">eller pant</span> og ved dispositioner m.v., der medfører, at en ordning omfattet af §§ 10 A eller 12 A eller en supplerende engangssum ikke længere opfylder betingelserne i kapitel 1, betales en afgift på 20 pct. af det beløb, der på tidspunktet for dispositionen m.v. kunne være udbetalt ved ordningens ophævelse, jf. dog § 30 B.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/07/2021"
        },
        {
            "displayName": "Accession",
            "displayValue": "X20210956401"
        },
        {
            "displayName": "Entydig dokumentidentifikation",
            "displayValue": "AN015064"
        },
        {
            "displayName": "Dato for indlæggelse",
            "displayValue": "07/07/2021"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9564"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "25/05/2021"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "21-0135574"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}