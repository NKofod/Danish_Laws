{
    "id": 78179,
    "title": "Bekendtgørelse om forbud mod visse stoffer med hormonal virkning og mod stoffer med thyreostatisk virkning",
    "documentTypeId": "60",
    "isSagsforlobPeriodValid": false,
    "shortName": "BEK nr 800 af 14/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om forbud mod visse stoffer med  \r\n\r\n hormonal virkning og mod stoffer med thyreostatisk virkning </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 25 og §§ 31-37 i lov nr. 814 af 21. december 1988 om  \r\n\r\n husdyrsygdomme og med henvisning til Rådets direktiv af 31. juli 1981 om  \r\n\r\n forbud mod visse stoffer med hormonal virkning og mod stoffer med  \r\n\r\n thyreostatisk virkning (81/602/EØF), Rådets direktiv af16. juli 1985 om  \r\n\r\n supplering af direktiv 81/602/EØF (85/358/EØF), Rådets direktiv af 7. marts  \r\n\r\n 1988 om forbud mod anvendelse af visse stoffer med hormonal virkning inden  \r\n\r\n for husdyravl (88/146/EØF) samt Rådets direktiv af 17. maj 1988 om handel med  \r\n\r\n dyr behandlet med visse stoffer med hormonal virkning og med kød af disse  \r\n\r\n dyr, som omhandlet i artikel 7 i direktiv 88/146/EØF (88/299/EØF) og efter  \r\n\r\n forhandling med miljøministeren, arbejdsministeren og sundhedsministeren  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> I denne bekendtgørelse forstås ved  \r\n\r\n &#187;husdyr&#171;: kvæg, svin, får, geder, hovdyr, kaniner, tamfjerkræ og  \r\n\r\n vildt af disse arter samt hjortedyr. </P>  \r\n\r\n<P CLASS=STK> <I>Stk. 2. </I> Ved &#187;terapeutisk behandling&#171; forstås:  \r\n\r\n at indgive et dyr på en individuel bedrift et af de i § 4 omhandlede stoffer  \r\n\r\n med henblik på at helbrede en frugtbarhedssygdom, som er konstateret af en  \r\n\r\n dyrlæge ved undersøgelse af dette dyr. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Anvendelse til vækst- eller ydelsesfremmende  \r\n\r\n formål af stoffer med hormonal eller hormonlignende effekt, herunder  \r\n\r\n somatotropin og beta-agonister, til de i § 1 nævnte husdyr er forbudt. </P>  \r\n\r\n<P CLASS=STK> <I>Stk. 2. </I> De i stk. 1 samt de i §§ 3 og 4 nævnte stoffer  \r\n\r\n kan dog anvendes til videnskabelige forsøg i overensstemmelse med reglerne  \r\n\r\n herom efter tilladelse fra landbrugsministeren. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Indførsel og markedsføring af: </P>  \r\n\r\n<UL CLASS=PLAIN-LIST>  \r\n\r\n<LI>1) stilbener, stilbenderivater, salte og estere af disse, </LI>  \r\n\r\n<LI>2) ethvert stof med thyreostatisk virkning og </LI>  \r\n\r\n<LI>3) tilberedninger med indhold af disse stoffer </LI>  \r\n\r\n</UL>  \r\n\r\n<P>er forbudt, såfremt disse stoffer er bestemt til at indgives dyr. </P>  \r\n\r\n<P CLASS=STK> <I>Stk. 2. </I> Enhver anvendelse til dyr af de i stk. 1, nr.  \r\n\r\n 1-3 nævnte stoffer er forbudt. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Indgivelse af stoffer med østrogen, androgen  \r\n\r\n eller gestagen virkning til de i § 1 nævnte husdyr er forbudt med de i § 2,  \r\n\r\n stk. 2, og § 5 nævnte undtagelser. </P>  \r\n\r\n<P CLASS=STK> <I>Stk. 2. </I> Til de i § 5 nævnte formål må der anvendes  \r\n\r\n præparater, som er godkendt til anvendelse i Det Europæiske Økonomiske  \r\n\r\n Fællesskab, med indhold af følgende stoffer: østradiol 17 B, testosteron og  \r\n\r\n progesteron samt derivater, der ved hydrolyse let danner den oprindelige  \r\n\r\n forbindelse efter absorption fra indgivelsesstedet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De i § 4, stk. 2, nævnte stoffer må med de i  \r\n\r\n bilag 2 fastsatte begrænsninger anvendes af en dyrlæge til terapeutisk  \r\n\r\n behandling, brunstsynkronisering, afbrydelse af uønsket drægtighed, forøgelse  \r\n\r\n af frugtbarhed, samt forudgående behandling af donor og recipient i  \r\n\r\n forbindelse med ægtransplantation. </P>  \r\n\r\n<P CLASS=STK> <I>Stk. 2. </I> Dyr, der alene holdes med henblik på opfedning,  \r\n\r\n må ikke behandles med disse stoffer. </P>  \r\n\r\n<P CLASS=STK> <I>Stk. 3. </I> Præparater, som anvendes til behandling efter  \r\n\r\n stk. 1, må ikke anvendes i form af implantater og må kun indgives husdyr, der  \r\n\r\n er tydeligt identificeret i overensstemmelse med Veterinærdirektoratets  \r\n\r\n bestemmelser herom. </P>  \r\n\r\n<P CLASS=STK> <I>Stk. 4. </I> Dyrlægen skal i forbindelse med behandling i  \r\n\r\n overensstemmelse med stk. 1 give dyrets ejer eller bruger skriftlig  \r\n\r\n meddelelse om de af Veterinærdirektoratet fastsatte tilbageholdelsesperioder.  \r\n\r\n Dyrlægen skal endvidere føre et register over behandlingerne i  \r\n\r\n overensstemmelse med Veterinærdirektoratets bestemmelser herom. </P>  \r\n\r\n<P CLASS=STK> <I>Stk. 5. </I> Dyr, der er behandlet i overensstemmelse med  \r\n\r\n stk. 1, må ikke bringes i omsætning, før den fastsatte tilbageholdelsestid er  \r\n\r\n udløbet. Kød, mælk og andre produkter fra behandlede dyr, produceret før  \r\n\r\n tilbageholdelsestidens udløb, må ikke omsættes til konsum. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Dyr, der har fået indgivet stoffer med østrogen,  \r\n\r\n androgen eller gestagen virkning, samt kød af disse dyr, må ikke stemples med  \r\n\r\n EØF-godkendelsesstempel og må ikke indføres eller udføres, jf. dog stk. 2 og  \r\n\r\n 3. </P>  \r\n\r\n<P CLASS=STK> <I>Stk. 2. </I> Avls- og brugsdyr, som er behandlet med et af  \r\n\r\n de godkendte stoffer i overensstemmelse med § 5, samt kød af disse dyr er  \r\n\r\n undtaget fra bestemmelserne i stk. 1 i nærværende paragraf efter udløbet af  \r\n\r\n den fastsatte tilbageholdelsestid. </P>  \r\n\r\n<P CLASS=STK> <I>Stk. 3. </I> Kostbare heste, navnlig væddeløbs-,  \r\n\r\n konkurrence- eller cirkusheste og heste bestemt til avl eller udstilling, som  \r\n\r\n er behandlet i overensstemmelse med § 5, samt heste af disse kategorier, der  \r\n\r\n er behandlet oralt med præparater indeholdende allyl-trenbolon, kan dog  \r\n\r\n indføres og udføres inden udløbet af tilbageholdelsestiden, såfremt dyret  \r\n\r\n ledsages af en attest, hvoraf fremgår arten af og datoen for den foretagne  \r\n\r\n behandling. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Virksomheder, som importerer, fremstiller eller  \r\n\r\n markedsfører stoffer med østrogen, androgen, gestagen eller thyreostatisk  \r\n\r\n virkning, samt virksomheder, der fremstiller farmaceutiske eller veterinære  \r\n\r\n produkter på grundlag af disse stoffer, skal forud herfor indgive meddelelse  \r\n\r\n herom til Veterinærdirektoratet med angivelse af de i bilag 1 nævnte  \r\n\r\n oplysninger. Virksomheder, som på tidspunktet for denne bekendtgørelses  \r\n\r\n ikrafttræden håndterer disse stoffer og produkter, skal indgive denne  \r\n\r\n meddelelse til Veterinærdirektoratet inden den 1. marts 1990. </P>  \r\n\r\n<P CLASS=STK> <I>Stk. 2. </I> De i stk. 1 nævnte virksomheder skal føre et  \r\n\r\n register over de i stk. 1 omhandlede stoffer og produkter, hvori kronologisk  \r\n\r\n anføres de importerede, fremstillede eller erhvervede mængder og de mængder,  \r\n\r\n som afstås eller anvendes til fremstilling af farmaceutiske eller veterinære  \r\n\r\n produkter. Apoteker skal føre dette register vedrørende de produkter omfattet  \r\n\r\n af stk. 1, der fremstilles på apoteket. </P>  \r\n\r\n<P CLASS=STK> <I>Stk. 3. </I> Virksomhederne skal stille disse registre samt  \r\n\r\n alle fornødne oplysninger til rådighed for kontrolmyndighederne. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kontrollen i medfør af denne bekendtgørelse  \r\n\r\n varetages af Veterinærdirektoratet, Miljøstyrelsen, Arbejdstilsynet og  \r\n\r\n Sundhedsstyrelsen. </P>  \r\n\r\n<P CLASS=STK> <I>Stk. 2. </I> Kontrolmyndighederne har til enhver tid mod  \r\n\r\n legitimation uden retskendelse adgang til offentlige og private ejendomme og  \r\n\r\n lokaliteter samt adgang til at udtage prøver af lægemidler, kemiske stoffer,  \r\n\r\n dyr, produkter af dyr m.v. uden ydelse af vederlag i forbindelse med  \r\n\r\n kontrollen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Veterinærdirektoratet bestemmer, hvorledes der  \r\n\r\n skal forholdes med stoffer og produkter, der forefindes, anvendes m.v. i  \r\n\r\n strid med bekendtgørelsens bestemmelser, samt med dyr og produkter af dyr,  \r\n\r\n hvori der konstateres stoffer af en art eller et omfang, der er i strid med  \r\n\r\n bekendtgørelsens bestemmelser. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overtrædelse af §§ 2, 3, 4, 5, 6 og 7 straffes  \r\n\r\n med bøde. </P>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Denne bekendtgørelse træder i kraft den 1.  \r\n\r\n januar 1990. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 185 af 27.  \r\n\r\n april 1982 om forbud mod indførsel og salg af visse stoffer med hormonal  \r\n\r\n virkning og af stoffer med thyreostatisk virkning samt Landbrugsministeriets  \r\n\r\n cirkulære af 10. marts 1983 om samme emne. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 14. december  \r\n\r\n 1989 </I> </P>  \r\n\r\n<P CLASS=UNDERSKREVET-AF ALIGN=CENTER>Laurits Tørnæs </P>  \r\n\r\n<P CLASS=MINISTER ALIGN=RIGHT>/ N. Ginnerup-Nielsen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Til Veterinærdirektoratet </P>  \r\n\r\n<P>Meddelelse </P>  \r\n\r\n<P>i henhold til § 7 i bekendtgørelse af 14. december 1989 om forbud mod  \r\n\r\n visse stoffer med hormonal virkning og mod stoffer med thyreostatisk  \r\n\r\n virkning. </P>  \r\n\r\n<P>Virksomhedens </P>  \r\n\r\n<P>art: </P>  \r\n\r\n<P>navn: </P>  \r\n\r\n<P>indehaver: </P>  \r\n\r\n<P>adresse: </P>  \r\n\r\n<P>tlf. nr.: </P>  \r\n\r\n<P>importerer/fremstiller/markedsfører </P>  \r\n\r\n<P>følgende stoffer eller produkter omfattet af bekendtgørelsen: </P>  \r\n\r\n<P>Dato: </P>  \r\n\r\n<P>Underskrift: </P>  \r\n\r\n<P>Denne meddelelse er gældende indtil skriftlig afmelding eller ændring sker  \r\n\r\n til Veterinærdirektoratet. Såfremt der sker ændring af de ovenfor oplyste  \r\n\r\n forhold, skal dette meddeles Veterinærdirektoratet. </P>  \r\n\r\n<P>Bilag 2 </P>  \r\n\r\n<P>De i bekendtgørelsens § 5 omhandlede behandlinger må kun ske på følgende  \r\n\r\n betingelser: </P>  \r\n\r\n<P>Til behandling af problemer med brunstcyklus eller bør må kun anvendes  \r\n\r\n stoffer, der indeholder østradiol 17 B samt derivater heraf, der ved  \r\n\r\n hydrolyse let danner den oprindelige forbindelse efter absorption fra  \r\n\r\n indgivelsesstedet. Til behandling af ufrugtbarhed hos handyr må kun anvendes  \r\n\r\n stoffer, der indeholder testosteron samt derivater heraf, der ved hydrolyse  \r\n\r\n let danner den oprindelige forbindelse efter absorption fra  \r\n\r\n indgivelsesstedet. Til behandling af hundyr mod ufrugtbarhed, ovariecyster,  \r\n\r\n nymfomani og kastning må kun anvendes stoffer, der indeholder progesteron  \r\n\r\n eller derivater heraf, der ved hydrolyse let danner den oprindelige  \r\n\r\n forbindelse efter absorption fra indgivelsesstedet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1989"
        },
        {
            "displayName": "Accession",
            "displayValue": "B19890080005"
        },
        {
            "displayName": "Entydig dokumentidentifikation",
            "displayValue": "CM037388"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/03/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "800"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "14/12/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin., 1. afd., 4. kt., j.nr. 83-8702/x66-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}