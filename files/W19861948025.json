{
    "id": 35011,
    "title": "Kontanthjælp - tildeling - udenlandsk statsborger - opholdstilladelse af ubegrænset varighed - manglende opfyldelse af forsørgelseserklæring (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19480 af 12/12/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En udenlandsk statsborger S søgte kontanthjælp efter bistandsloven i  \r\n\r\n marts 1985, idet hendes datter på grund af uoverensstemmelse med S ikke  \r\n\r\n længere opfyldte sin forpligtelse ifølge en tidligere afgivet erklæring om at  \r\n\r\n forsørge S. Da S havde haft ophold her i landet siden oktober 1976 og havde  \r\n\r\n haft opholdstilladelse af ubegrænset varighed siden oktober 1981, fandtes hun  \r\n\r\n at opfylde betingelserne for at få hjælp efter bistandslovens § 37 og § 43  \r\n\r\n fra det tidspunkt, da hendes datter ophørte med at forsørge hende. </I> </P>  \r\n\r\n<P> <I>Ankestyrelsen henledte samtidig det sociale udvalgs opmærksomhed på  \r\n\r\n muligheden for at anlægge sag mod datteren med henblik på hendes opfyldelse  \r\n\r\n af den afgivne forsørgelseserklæring. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - tildeling - udenlandsk  \r\n\r\n statsborger - opholdstilladelse af ubegrænset varighed - manglende opfyldelse  \r\n\r\n af forsørgelseserklæring (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En udenlandsk statsborger S havde haft ophold her i landet siden oktober  \r\n\r\n 1976. Indtil begyndelsen af marts 1985 boede hun hos sin datter og svigersøn  \r\n\r\n i A kommune. Datteren havde i april 1979 overfor tilsynet med udlændinge  \r\n\r\n afgivet erklæring om at ville forsørge S. </P>  \r\n\r\n<P>I oktober 1981 fik S opholdstilladelse af ubegrænset varighed. </P>  \r\n\r\n<P>På grund af uoverensstemmelse med datteren og svigersønnen tog S i  \r\n\r\n begyndelsen af marts 1985 ophold på et kvindehjem i B kommune, og hun blev  \r\n\r\n herefter ikke længere forsørget af datteren og svigersønnen. </P>  \r\n\r\n<P>Det sociale udvalg i A kommune fandt ikke S berettiget til hjælp efter  \r\n\r\n bistandsloven, idet der efter udvalgets opfattelse ikke var sket en ændring i  \r\n\r\n hendes forhold, der var omfattet af bistandsloven. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde socialudvalget at yde hjælp til ansøgeren efter  \r\n\r\n bistandslovens § 43, idet nævnet lagde vægt på, at S ikke længere blev  \r\n\r\n forsørget af sin datter og svigersøn. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg i A kommune anførte bl.a., at forsørgelsen af S  \r\n\r\n påhvilede hendes familie, der skriftligt havde erklæret sig indforstået  \r\n\r\n hermed. Såfremt underholdsforpligtelsen efterfølgende bristede, var der efter  \r\n\r\n udvalgets opfattelse ikke længere grundlag for meddelelse af  \r\n\r\n opholdstilladelse, og der var ikke tale om nogen socialretlig vurdering i  \r\n\r\n medfør af bistandsloven, men alene om en fremmedretlig vurdering, som  \r\n\r\n henhørte under Justitsministeriets sagsområde. </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 2, § 4, § 37 og § 43. </P>  \r\n\r\n<P>Udlændingelov, § 18, stk. 1 og 2. </P>  \r\n\r\n<P>Socialministeriets cirkulære af 6. januar 1976 om hjælp til udlændinge  \r\n\r\n efter forsorgslovgivningen og bistandsloven, pkt. 26. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Under hensyn til at S har haft ophold her i landet siden oktober 1976 og  \r\n\r\n har haft opholdstilladelse af ubegrænset varighed siden oktober 1981, finder  \r\n\r\n Ankestyrelsen, at S opfyldte betingelserne for at få hjælp efter § 37 og § 43  \r\n\r\n i bistandsloven fra marts 1985, da hendes datter og svigersøn ophørte med at  \r\n\r\n forsørge hende. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n<P>Ankestyrelsen skal samtidig henlede socialudvalgets opmærksomhed på  \r\n\r\n muligheden for at anlægge sag mod datteren med henblik på hendes opfyldelse  \r\n\r\n af forpligtelsen ifølge den erklæring, som hun i april 1979 har afgivet til  \r\n\r\n tilsynet med udlændinge. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden marts 1993.",
        "(* 2) Dagældende retsforskrift: Bistandsloven § 2, § 4, § 37 og § 43.",
        "(* 1) Offentliggjort af Socialstyrelsen i SM O-023-87 24/03/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861948025"
        },
        {
            "displayName": "Entydig dokumentidentifikation",
            "displayValue": "CA002942"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19480"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "12/12/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20488-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}