{
    "id": 114538,
    "title": "Orientering om helbredsbedømmelse ved tjenestemandsansættelse som kirke- eller kirkegårdsfunktionær",
    "documentTypeId": "200",
    "isSagsforlobPeriodValid": true,
    "shortName": "SKR nr 9000 af 28/02/1992",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om helbredsbedømmelse ved tjenestemandsansættelse som kirke- eller kirkegårdsfunktionær</p>\r\n      <p class=\"TekstoverskriftB\">ORI nr. 1 af 28/2 1992</p>\r\n      <p class=\"Tekst\">Med virkning fra den 1. marts 1992 er reglerne om helbredsbedømmelse ved tjenestemandsansættelse ændret, jfr. Finansministeriets cirkulære af 7. februar 1991 om helbredsbedømmelse af tjenestemænd m.fl. og Kirkeministeriets cirkulæreskrivelse til stiftsøvrighederne af 29. februar 1992 om helbredsbedømmelse ved tjenstemandsansættelse som kirke- eller kirkegårdsfunkitonær i folkekirken.</p>\r\n      <p class=\"Tekst\">Hidtil er helbredsbedømmelse ved tjenestemandsansættelse sket med henblik på en vurdering af, dels om den pågældende helbredsmæssigt var egnet til at bestride stillingen, dels om der skulle tages pensionsforbehold. Helbredsbedømmelse blev foretaget af Helbredsnævnet.</p>\r\n      <p class=\"Tekst\">De væsentligste ændringer i forhold til den hidtidige retstilstand er følgende:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Ved ansættelse i tjenstemandsstilling som kirke- eller kirkegårdsfunktionær med virkning fra den 1. marts 1992 eller senere forudsættes det, at menighedsrådet i forbindelse med ansættelsen selv vurderer, om den pågældende - også helbredsmæssigt - er egnet til at varetage den konkrete stilling, jfr. tjenestemandslovens § 4. I sager, der giver anledning til tvivl, kan menighedsrådet anmode stiftsøvrigheden om at indhente en lægelig vurdering fra Helbredsnævnet mod betaling at et af Finansministeriet fastsat beløb, der for tiden udgør kr. 300,-.</p>\r\n        <p class=\"Liste1\"><span class=\"Liste1Nr\">2)</span> Menighedsrådet skal i det følgebrev, hvormed ansættelsesbrevet sendet til den enkelte tjenestemand tage et pensionsforbehold, der gælder ved afsked på grund af sygdom inden for (som hovedregel, jfr. nedenfor) 10 fra ansættelsen, samt medsende Finansministeriets ”Orientering om pensionsforbehold”.</p>\r\n      </p>\r\n      <p class=\"Tekst\">Det under punkt 2 nævnte pensionsforbehold skal tages ved enhver nyansættelse som tjenestemand, hvad enten der er tale om prøveansættelse eller varig ansættelse. Se dog nedenfor om medregning af visse ansættelser i 10-års perioden, der kan bevirke, at der ikke skal tages noget pensionsforbehold.</p>\r\n      <p class=\"Tekst\">I 10-års perioden indgår tidligere ansættelse på tjenestemandsvilkår eller andre vilkår, som medregnes i pensionsalderen, og tjenestefrihedsperioder, der medregnes i pensionsalderen i henhold til tjenestemandspensionslovens regler.</p>\r\n      <p class=\"Tekst\">Forbeholdet betyder, at tjenestemanden - uanset om erhvervsevnen nedsættes til under 1/3 - ikke vil have ret til forhøjet pension i henhold til tjenestemandspensionslovens § 7, stk. 1, hvis den pågældende inden for den periode, forbeholdet gælder, afskediges fra sin stilling på grund af en sygdom, som har været lægeligt konstateret forud for ansætttelsen.</p>\r\n      <p class=\"Tekst\">Hvis det bliver aktuelt at gøre pensionsforbeholdet gældende, skal Finansministeriet som pensionsmyndighed i forbindelse med den lægelige vurdering på afskedstidspunktet fremskaffe den lægelige dokumentation, der er nødvendig for at fastslå, om sygdommen var lægeligt konstateret forud for ansættelsen.</p>\r\n      <p class=\"Tekst\">Kirkeministeriet har i den indledning nævnte cirkulæreskrivelse til stiftsøvrighederne af 28. februar 1992 anmodet stiftsøvrighederne om i forbindelse med ansættelse i tjenestemandsstilling som kirke- eller kirkegårdsfunktionær at beregne den periode, for hvilken der skal tages pensionforbehold, og give menighedsrådet meddelelse herom, samt sende ”Orientering om pensionsforbehhold” til menighedsrådet til udlevering af tjenestemanden.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kirkeministeriet, den 28. februar 1992</I></P><P CLASS=SIGN1 ALIGN=\"CENTER\">Kirkeministeriet</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/01/2008"
        },
        {
            "displayName": "Accession",
            "displayValue": "C19920900054"
        },
        {
            "displayName": "Entydig dokumentidentifikation",
            "displayValue": "AJ000357"
        },
        {
            "displayName": "Dato for førstegangsindlæggelse",
            "displayValue": "24/01/2008"
        },
        {
            "displayName": "Dato for indlæggelse",
            "displayValue": "24/01/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9000"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "28/02/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "1302"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}