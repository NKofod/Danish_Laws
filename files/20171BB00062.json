{
    "id": 197137,
    "title": "Forslag til folketingsbeslutning om modregning i eftervederlag til borgmestre og regionsrådsformænd",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 62",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. januar 2018 af Pelle Dragsted (EL), Jakob Sølvhøj (EL), Nikolaj Villumsen (EL), Kirsten Normann Andersen (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om modregning i eftervederlag til borgmestre og regionsrådsformænd</p>\r\n<p class=\"Tekst1Sp\">Folketinget pålægger regeringen i indeværende folketingsår at indføre regler om modregning i eftervederlag til borgmestre og regionsrådsformænd svarende til reglerne for folketingsmedlemmer og ministre.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget har til formål at ensarte reglerne om modregning i eftervederlag, så der fremover sker modregning i eftervederlag til borgmestre og regionsrådsformænd, i samme omfang som der efter de gældende regler sker for folketingsmedlemmer og ministre.</p>\r\n<p class=\"NormalInd\">Der ydes ikke eftervederlag til en fratrådt borgmester, hvis den pågældende i eftervederlagsperioden tiltræder som medlem af Folketinget, minister, regionsrådsformand eller på ny tiltræder som borgmester, jf. § 20, stk. 4, i bekendtgørelse om vederlag, diæter, pension m.v. for varetagelsen af kommunale hverv (bekendtgørelse nr. 1530 af 9. december 2016). Tilsvarende gælder for en fratrådt regionsrådsformand, jf. § 16, stk. 4, i bekendtgørelse om vederlag, diæter, pension m.v. for varetagelsen af regionale hverv (bekendtgørelse nr. 1531 af 9. december 2016). Eftervederlag til en fratrådt borgmester og en fratrådt regionsrådsformand bortfalder eller nedsættes imidlertid ikke, selv om den pågældende oppebærer andre indtægter i den periode, hvor der udbetales eftervederlag. Reglerne for fratrådte borgmestre og regionsrådsformænd adskiller sig herved fra reglerne om eftervederlag til folketingsmedlemmer og ministre. Eftervederlag til et forhenværende folketingsmedlem nedsættes med vederlag for andre politiske hverv og en række øvrige former for indtægter, herunder bl.a. al lønindkomst m.v., der ydes for personligt arbejde i både offentlige og private ansættelsesforhold, bestyrelseshonorarer, honorar for forfatter- og foredragsvirksomhed m.v., indtægt af selvstændig erhvervsvirksomhed, der skattemæssigt anses som personlig indkomst, tjenestemandspension og tjenestemandslignende pension og løbende udbetaling fra pensionsordninger, der har sammenhæng med arbejdsforhold, jf. folketingsvalglovens § 109, stk. 3 (lovbekendtgørelse nr. 1426 af 8. december 2017). Der gælder tilsvarende regler for ministre, jf. § 3, stk. 3, i lov om vederlag og pension m.v. for ministre (lovbekendtgørelse nr. 939 af 16. juni 2017). Der henvises til »Rapport  fra Vederlagskommissionen«, januar 2016, side 106 f. og 119 for en nærmere beskrivelse af reglerne (offentliggjort den 16. januar 2016 på bl.a. Økonomi- og Indenrigsministeriets hjemmeside).</p>\r\n<p class=\"NormalInd\">Regeringen pålægges med dette beslutningsforslag at ændre reglerne om eftervederlag til borgmestre og regionsrådsformænd, så de i videst mulige omfang svarer til reglerne for folketingsmedlemmer og ministre, jf. § 109, stk. 3, i folketingsvalgloven og § 3, stk. 3, i lov om vederlag og pension m.v. for ministre. Ændringerne skal gennemføres således, at der i lighed med, hvad gælder for folketingsmedlemmer efter folketingsvalglovens § 109, stk. 4, ikke skal ske modregning i indtægter op til 135.930 kr. (31. marts 2017-niveau) i eftervederlagsperioden.</p>\r\n<p class=\"NormalInd\">Dette forslag har altså alene til formål at lade borgmestre og regionsformænd omfatte af de regler for modregning, der aktuelt gælder for folketingsmedlemmer og ministre.</p>\r\n<p class=\"NormalInd\">Enhedslisten og SF finder – som det også fremgår af bemærkningerne til forslag til folketingsbeslutning nr. B 102 (folketingsåret 2015-16) om nedsættelse af fuldtidspolitikeres eftervederlag med vederlag for andet politisk hverv – dog grundlæggende, at al indkomst bør modregnes i eftervederlag fra første dag, og at dette således både bør gælde for vederlag for politiske hverv og lønindkomst fra offentlige og private ansættelsesforhold m.v.</p>\r\n<p class=\"NormalInd\">Enhedslisten og SF deler dermed opfattelsen, som er udtrykt af et mindretal i Vederlagskommissionen, om modregning i eftervederlag:</p>\r\n<p class=\"NormalInd\">»Mindretallet finder til gengæld, at eftervederlaget skal udformes som et sikkerhedsnet, der kun træder i kraft, hvor det er nødvendigt.</p>\r\n<p class=\"NormalInd\">Det vil sige, at der foreslås en modregning for anden indkomst – akkurat som det er gældende for den øvrige befolkning i forbindelse med de skatteyderfinansierede arbejdsløshedsdagpenge og sygedagpenge.</p>\r\n<p class=\"NormalInd\">Flertallets model, hvor tidligere fuldtidspolitikere har krav på at få udbetalt en ekstra årsløn uden modregning, selv om de går direkte over i et velbetalt job, kan i modsætning til sikkerhedsnettet bedst karakteriseres som et særdeles generøst fratrædelsesbeløb.</p>\r\n<p class=\"NormalInd\">Det forekommer svært at argumentere for, hvorfor skatteyderne skal betale dette også i situationer, hvor modtagerne absolut ikke har brug for det. Der findes heldigvis mange gode eksempler på, at politikere hurtigt eller med det samme har fået gode jobs. Det er dem særdeles vel undt. Men så har de til gengæld heller ikke brug for noget sikkerhedsnet og dermed heller ikke nogen efterbetaling fra skatteyderne.« (Rapport fra Vederlagskommissionen, januar 2016, side 30 f.).</p>\r\n<p class=\"NormalInd\">Regeringen pålægges med forslaget at gennemføre ændringerne i bekendtgørelserne om vederlag, diæter, pension m.v. for varetagelsen af kommunale og regionale hverv inden for de eksisterende bemyndigelser til økonomi- og indenrigsministeren i lov om kommunernes styrelse (lovbekendtgørelse nr. 2 af 4. januar 2018) og regionsloven (lovbekendtgørelse nr.  3 af 4. januar 2018). Ændringerne skal indføres i indeværende folketingsår, således at de ændrede regler træder i kraft senest den 1. oktober 2018 med virkning for borgmestre og regionsrådsformænd, der fratræder det politiske hverv fra denne dato.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pelle Dragsted</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om modregning i eftervederlag til borgmestre og regionsrådsformænd.</p>\r\n<p class=\"ForslagsNummer\">(Beslutningsforslag nr. B  62)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 62",
            "stateLabel": "Forkastet",
            "references": [
                {
                    "shortName": "2017/1 BSF 62",
                    "title": "Forslag til folketingsbeslutning om modregning i eftervederlag til borgmestre og regionsrådsformænd",
                    "presentationName": "Beslutningsforslag som fremsat",
                    "documentTypeId": 480,
                    "documentId": 197137,
                    "eliUri": "/eli/ft/20171BB00062",
                    "externalLink": ""
                },
                {
                    "shortName": "2017/1 BTB 62",
                    "title": "Betænkning over Forslag til folketingsbeslutning om modregning i eftervederlag til borgmestre og regionsrådsformænd",
                    "presentationName": "Betænkning over beslutningsforslag",
                    "documentTypeId": 500,
                    "documentId": 200495,
                    "eliUri": "/eli/ft/20171DB00778",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b62/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/2018"
        },
        {
            "displayName": "Accession",
            "displayValue": "20171BB00062"
        },
        {
            "displayName": "Entydig dokumentidentifikation",
            "displayValue": "AX020989"
        },
        {
            "displayName": "Dato for førstegangsindlæggelse",
            "displayValue": "18/01/2018"
        },
        {
            "displayName": "Dato for indlæggelse",
            "displayValue": "18/01/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}