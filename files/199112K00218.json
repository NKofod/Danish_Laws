{
    "id": 111018,
    "title": "1991 LSF 218   FORSLAG TIL LOV OM ÆNDRING AF LOV OM BANKER OG SPAREKASSER OG   REALKREDITLOVEN (AFSKAFFELSE AF MINISTERUDPEGEDE BESTYRELSESMEDLEMMER I   PENGEINSTITUTTER OG REALKREDITINSTITUTIONER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 218",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 218 </P>  \r\n\r\n<P></P>  \r\n\r\n<P>Forslag til Lov om ændring af lov om banker og sparekasser og  \r\n\r\n realkreditloven (Afskaffelse af ministerudpegede bestyrelsesmedlemmer i  \r\n\r\n pengeinstitutter og realkreditinstitutioner) </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Aage Brusgaard (FP) Pia  \r\n\r\n Kjærsgaard (FP) </P>  \r\n\r\n<P></P>  \r\n\r\n<P>den 31. januar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om banker og sparekasser m.v., jf. lovbekendtgørelse nr. 22 af 9.  \r\n\r\n januar 1991, som ændret ved lov nr. 829 af 18. december 1991, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer.&#171; </P>  \r\n\r\n<P> <B>2.</B> I <I>§ 13, stk. 1,</I> affattes <I>1. pkt.</I> således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n repræsentantskabet.&#171; </P>  \r\n\r\n<P> <B>3.</B>  <I>§ 15 j, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n generalforsamlingen eller, hvis sammenslutningens vedtægter bestemmer det, af  \r\n\r\n repræsentantskabet.&#171; </P>  \r\n\r\n<P> <B>4.</B>  <I>§ 16, stk. 2,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I realkreditloven, jf. lovbekendtgørelse nr. 56 af 24. januar 1992,  \r\n\r\n foretages følgende ændring: </P>  \r\n\r\n<P> <I>§ 14, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <B>§ 4</B>  </P>  \r\n\r\n<P>For bestyrelsesmedlemmer, der er udpeget af industri- eller  \r\n\r\n boligministeren før lovens ikrafttræden, ophører bestyrelseshvervet ved  \r\n\r\n lovens ikrafttræden. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Adgangen for regeringen til at udpege bestyrelsesmedlemmer i  \r\n\r\n pengeinstitutter og realkreditinstitutter opleves som et levn fra den  \r\n\r\n socialdemokratiske guldalder, hvor statsstyring, offentlig kontrol og  \r\n\r\n tildeling af vellønnede hverv til partifæller var god latin på  \r\n\r\n Christiansborg. </P>  \r\n\r\n<P>Lovforslaget har til formål at fjerne dette rudiment fra loven. </P>  \r\n\r\n<P>Som begrundelse for lovforslaget fremhæves navnlig: </P>  \r\n\r\n<P>1. I nutidens erhvervsliv har man en klar viden om, at staten og statsligt  \r\n\r\n udpegede repræsentanter ikke er i stand til at tilføre kommercielt drevne  \r\n\r\n virksomheder kvaliteter, der ikke kan tilvejebringes på anden mere  \r\n\r\n hensigtsmæssig og mere demokratisk måde. De virksomheder f.eks. inden for  \r\n\r\n bank- og sparekassesektoren, der ønsker at tiltrække og udnytte særlig  \r\n\r\n ekspertise i deres bestyrelsesarbejde, har fuld ret til at sammensætte den  \r\n\r\n generalforsamlingsvalgte bestyrelse efter behov. Ministerudpegning af en  \r\n\r\n partifælle, en tidligere ministerkollega eller andre velmeriterede  \r\n\r\n bonkammerater til sådant bestyrelsesarbejde er en ganske urimelig indblanding  \r\n\r\n i forretningslivet. </P>  \r\n\r\n<P>2. Det er en fejltagelse, hvis nogen måtte tro, at ministerudpegede  \r\n\r\n bestyrelsesmedlemmer virker som en slags tillidsmænd eller repræsentanter for  \r\n\r\n befolkningen eller forbrugerne. I de år, regeringen har haft adgang til  \r\n\r\n ministerudpegning af bestyrelsesmedlemmer, er denne ret benyttet til at  \r\n\r\n udpege et trecifret antal personer, alle med gode forbindelser til de gamle  \r\n\r\n partier og det politiske establishment. Men næppe i et eneste tilfælde er det  \r\n\r\n forekommet, at denne garde af politiske venner har kunnet gribe advarende  \r\n\r\n ind, når den pågældende virksomhed eller organisation var på kollisionskurs.  \r\n\r\n Ved flere sammenbrud i bankverdenen, f.eks. 6. juli-Bankens konkurs,  \r\n\r\n C&amp;G-Bankens konkurs, sammenbruddet i Henriques Bank og i en række andre  \r\n\r\n insolvenssituationer er der ikke det mindste holdepunkt for at antage, at de  \r\n\r\n ministerudpegede bestyrelsesmedlemmer kunne tilføre virksomheden en viden,  \r\n\r\n den havde behov for, ligesom der heller ikke er dokumentation for, at de  \r\n\r\n pågældende i tide har kunnet advare myndighederne eller andre om den  \r\n\r\n skæbnesvangre udvikling i virksomheden. Det samme gælder for  \r\n\r\n realkreditinstitutterne, hvor de ministerudpegede bestyrelsesmedlemmer i  \r\n\r\n passiv tavshed har deltaget i bestyrelsesarbejdet også i de kriseperioder,  \r\n\r\n hvor der var størst grund for bestyrelserne til at gribe ind over for  \r\n\r\n overbelåningssager, udlandseventyr og andre ledelseseksperimenter. </P>  \r\n\r\n<P>3. Regeringen påfører befolkningen en urimelig og, som det er påvist  \r\n\r\n foran, nytteløs udgift, hver gang ministeren udpeger et bestyrelsesmedlem til  \r\n\r\n et pengeinstitut eller realkreditvirksomhed. Under udvalgsarbejdet vil de  \r\n\r\n samlede udgifter herved blive afdækket, men det står på forhånd klart, at de  \r\n\r\n gamle partiers gensidige uddeling af vellønnede bestyrelseshverv reelt kun  \r\n\r\n har eet eneste konkret formål, nemlig at sikre indtægter for politiske  \r\n\r\n venner. Al tale om et værdifuldt samspil mellem stat og erhverv, om det  \r\n\r\n positive ved en blandingsøkonomi, hvor staten helt naturligt deltager som  \r\n\r\n aktør i forretningslivet etc., er og bliver en gammelsocialistisk fiktion.  \r\n\r\n</P>  \r\n\r\n<P>4. De anakronistiske bestemmelser om ministerudpegede bestyrelsesmedlemmer  \r\n\r\n blev indsat i realkreditlovgivningen i 1970 (jf. lov nr. 281 af 10. juni  \r\n\r\n 1970) og i bank- og sparekasseloven i 1974 (jf. lov nr. 199 af 2. april  \r\n\r\n 1974). Reglerne kan bedst forklares som en naturlig konsekvens af en  \r\n\r\n tidstypisk holdning hos det politiske flertal i 1970-erne. Her gjorde der sig  \r\n\r\n mange misforståelser gældende, præget af de gamle partiers - og især  \r\n\r\n Socialdemokratiets - ukuelige tro på statskollektivets overlegenhed i forhold  \r\n\r\n til individet. På denne baggrund er det forståeligt, at det politiske flertal  \r\n\r\n ved gennemførelsen af reglerne om ministerudpegede bestyrelsesmedlemmer i  \r\n\r\n pengeinstitutterne fandt det naturligt at udtale bl.a., at formålet &#187;er  \r\n\r\n at medvirke til, at almindelige samfundsmæssige interesser og hensyn holdes  \r\n\r\n for øje i pengeinstitutternes virksomhed, samt at fremme de af  \r\n\r\n lovgivningsmagten formulerede erhvervspolitiske målsætninger.&#171; (Jf.  \r\n\r\n Erhvervsudvalgets betænkning af 14. marts 1974 over forslag til lov om banker  \r\n\r\n og sparekasser, Folketingstidende 1973-74, 2. samling, sp. 151 ff). </P>  \r\n\r\n<P>I dag må visdommen om statskollektivets overlegne kvaliteter og  \r\n\r\n altomfattende omhu for alle samfundets anliggender siges at være eroderet.  \r\n\r\n Regler som dem, der nu foreslås afskaffet, er nu stort set ikkeeksisterende i  \r\n\r\n den civiliserede del af verden og formentlig helt eller delvis afskaffet i de  \r\n\r\n tidligere socialistiske folkerepublikker. Det er skamfuldt, hvis dansk  \r\n\r\n lovgivning fortsat skal være plettet af dette levn fra fortiden. </P>  \r\n\r\n<P>Skulle man endelig pege på sektorer i samfundet, hvor ekstern udpegning af  \r\n\r\n bestyrelsesmedlemmer kunne være gavnlig, ville det føles langt mere naturligt  \r\n\r\n at anmode repræsentanter for erhvervslivet om - på frivilligt grundlag - at  \r\n\r\n indtræde som kontrollanter og vejledere i den offentlige sektor, f.eks. i  \r\n\r\n departementer, styrelser og andre statslige organer. Her kunne repræsentanter  \r\n\r\n med erhvervserfaring vejlede og undervise aktørerne i de departementale  \r\n\r\n beskyttede akademikerværksteder i, hvordan samfundet fungerer for den del af  \r\n\r\n befolkningen, der er underkastet markedsøkonomiske spilleregler. </P>  \r\n\r\n<P>5. Den tilsynsvirksomhed, der udøves med finansverdenen, foregår mest  \r\n\r\n hensigtsmæssigt - og bør udelukkende ske - igennem Finanstilsynet.  \r\n\r\n Finanstilsynet er opbygget med en stab af kvalificerede medarbejdere, der  \r\n\r\n hverken organisatorisk eller operationelt har nogen gavn af  \r\n\r\n ministerudpegningen af visse bestyrelsesmedlemmer. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om banker og sparekasser m.v., jf. lovbekendtgørelse nr. 22 af 9.  \r\n\r\n januar 1991, som ændret ved lov nr. 829 af 18. december 1991, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer.&#171; </P>  \r\n\r\n<P> <B>§ 9.</B> Bestyrelsen skal bestå af mindst 5 medlemmer, hvoraf 1 medlem  \r\n\r\n udnævnes af industriministeren. </P>  \r\n\r\n<P> <B>2.</B> I <I>§ 13, stk. 1,</I> affattes <I>1. pkt.</I> således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n repræsentantskabet.&#171; </P>  \r\n\r\n<P> <B>§ 13.</B> Bestyrelsen skal bestå af mindst 5 medlemmer, hvoraf 1  \r\n\r\n medlem udnævnes af industriministeren, medens de øvrige medlemmer vælges af  \r\n\r\n repræsentantskabet. </P>  \r\n\r\n<P> <B>3.</B>  <I>§ 15 j, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer, der vælges af  \r\n\r\n generalforsamlingen eller, hvis sammenslutningens vedtægter bestemmer det, af  \r\n\r\n repræsentantskabet.&#171; </P>  \r\n\r\n<P> <B>§ 15 j.</B> Bestyrelsen skal bestå af mindst 5 medlemmer, hvoraf 1  \r\n\r\n medlem udnævnes af industriministeren, medens de øvrige medlemmer vælges af  \r\n\r\n generalforsamlingen eller, hvis sammenslutningens vedtægter bestemmer det, af  \r\n\r\n repræsentantskabet. </P>  \r\n\r\n<P> <B>4.</B>  <I>§ 16, stk. 2,</I> ophæves. </P>  \r\n\r\n<P> <I>Stk. 2.</I> Vederlag til det af industriministeren udnævnte  \r\n\r\n bestyrelsesmedlem udredes af vedkommende pengeinstitut og fastsættes efter  \r\n\r\n regler, der gives af industriministeren. </P>  \r\n\r\n<P> <B>§ 2</B>  </P>  \r\n\r\n<P>I lov om realkredit, jf. lovbekendtgørelse nr. 553 af 16. juli 1991,  \r\n\r\n foretages følgende ændring: </P>  \r\n\r\n<P> <I>§ 14, stk. 1,</I> affattes således: </P>  \r\n\r\n<P>&#187;Bestyrelsen skal bestå af mindst 5 medlemmer.&#171; </P>  \r\n\r\n<P> <B>§ 14.</B> Bestyrelsen skal bestå af mindst 5 medlemmer, hvoraf  \r\n\r\n boligministeren udnævner et medlem. </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <B>§ 4</B>  </P>  \r\n\r\n<P>For bestyrelsesmedlemmer, der er udpeget af industri- eller  \r\n\r\n boligministeren før lovens ikrafttræden, ophører bestyrelseshvervet ved  \r\n\r\n lovens ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/11/1992"
        },
        {
            "displayName": "Accession",
            "displayValue": "199112K00218"
        },
        {
            "displayName": "Entydig dokumentidentifikation",
            "displayValue": "CL002556"
        },
        {
            "displayName": "Dato for førstegangsindlæggelse",
            "displayValue": "11/11/1992"
        },
        {
            "displayName": "Dato for indlæggelse",
            "displayValue": "11/11/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "218"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}