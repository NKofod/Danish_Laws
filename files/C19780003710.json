{
    "id": 49152,
    "title": "Cirkulæreskrivelse om ændring af naturfredningsloven og ny lov om vandforsyning m.v. (Til samtlige formænd for landvæsensnævnene, landvæsenskommissionerne og overlandvæsenskommissionerne) *) ",
    "documentTypeId": "210",
    "isSagsforlobPeriodValid": false,
    "shortName": "CIS nr 37 af 22/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om ændring af  \r\n\r\n naturfredningsloven og ny lov om vandforsyning m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige formænd for  \r\n\r\n landvæsensnævnene, landvæsenskommissionerne </P>  \r\n\r\n<P CLASS=TITEL-KOMMENTAR ALIGN=CENTER>og overlandvæsenskommissionerne) </P>  \r\n\r\n<BR>  \r\n\r\n<P>I. Ændring af naturfredningsloven. </P>  \r\n\r\n<P>Den 1. januar 1979 træder lov nr. 219 af 24. maj 1978 om ændring af  \r\n\r\n naturfredningsloven i kraft, jfr. miljøministeriets vedlagte  \r\n\r\n lovbekendtgørelse nr. 435 af 1. september 1978. </P>  \r\n\r\n<P>Miljøstyrelsen ønsker hermed at orientere retternes formænd om de  \r\n\r\n ændringer, der har betydning for landvæsensretternes behandling af sager i  \r\n\r\n henhold til vandløbsloven. </P>  \r\n\r\n<P>A. Fredningsplanudvalgenes nedlæggelse. </P>  \r\n\r\n<P>Fredningsplanlægningen og administrationen af § 43 i naturfredningsloven  \r\n\r\n om, at indgreb over for de ferske vådområder kræver en offentlig godkendelse  \r\n\r\n overgår til amtsrådet/hovedstadsrådet, når fredningsplanudvalgene nedlægges  \r\n\r\n pr. 1. januar 1979. </P>  \r\n\r\n<P>For en række af de nedenfor under B angivne sager skal der herefter  \r\n\r\n forligge en endelig godkendelse fra amtsrådet/hovedstadsrådet (eller  \r\n\r\n fredningstyrelsen som klagemyndighed) forinden landvæsensretterne kan  \r\n\r\n behandle sagerne efter vandløbsloven. </P>  \r\n\r\n<P>B. Anvendelsesområdet for § 43 i naturfredningsloven udvides. </P>  \r\n\r\n<P>Godkendelsesordningen omfatter efter ændringen af § 43 i  \r\n\r\n naturfredningsloven følgende landvæsensretssager, hvor der skal ske ændring  \r\n\r\n af </P>  \r\n\r\n<UL CLASS=PLAIN-LIST>  \r\n\r\n<LI>1) offentlige vandløbs åbne forløb </LI>  \r\n\r\n<LI>2) det åbne forløb af private vandløb med en bundbredde på mindst 1,5 m  \r\n\r\n</LI>  \r\n\r\n<LI>3) naturlige søers tilstand samt </LI>  \r\n\r\n<LI>4) tilstanden af moser. </LI>  \r\n\r\n</UL>  \r\n\r\n<P>I miljøministeriets bekendtgørelse af 1. december 1978 om godkendelse m.v.  \r\n\r\n efter naturfredningslovens §§ 43 og 45 af anlæg i forbindelse med visse  \r\n\r\n vådområder er fastlagt anvendelsesområdet for § 43 i naturfredningsloven  \r\n\r\n blandt andet, at ordningen som hovedregel kun omfatter naturlige søer på  \r\n\r\n mindst 0,1 ha og moser på mindst 0,5 ha. </P>  \r\n\r\n<P>Miljøministeriets cirkulære af 1. december 1978 om naturfredningslovens  \r\n\r\n bestemmelser (§§ 43 og 45) om anlæg m.v. i forbindelse med visse vådområder  \r\n\r\n indeholder en nærmere gennemgang af de forskellige typer af vådområder,  \r\n\r\n forholdet til anden lovgivning, der regulerer udnyttelsen af de ferske vande  \r\n\r\n samt redegørelse i øvrigt for godkendelsesordningen og dennes  \r\n\r\n administration.Særtryk af bekendtgørelsen og cirkulæret vil blive udsendt i  \r\n\r\n januar måned 1979. </P>  \r\n\r\n<P>Det bemærkes, at der som hidtil kræves særlig tilladelse efter  \r\n\r\n naturfredningsloven til etablering af dambrug. § 49, stk. 1, i vandløbsloven  \r\n\r\n gælder derfor uændret. </P>  \r\n\r\n<P>Overgangsregler. </P>  \r\n\r\n<P>Sager om regulering m.v. i forbindelse med vådområder, som pr. 1. januar  \r\n\r\n 1979 er under behandling ved landvæsensretterne, og som er omfattet af  \r\n\r\n godkendelsesordningen, skal godkendes af amtsrådet/hovedstadsrådet, forinden  \r\n\r\n landvæsensretterne færdigbehandler sagerne. Der henvises herved til det  \r\n\r\n ovennævnte cirkulære - især pkt. 9 sammenholdt med pkt. 7.3. </P>  \r\n\r\n<P>II. Den nye lov om vandforsyning m.v. </P>  \r\n\r\n<P>Man skal allerede nu henlede landvæsensretternes opmærksomhed på, at lov  \r\n\r\n nr. 299 af 8. juni 1978 om vandforsyning m.v. og lov nr. 304 af 8. juni 1978  \r\n\r\n om ændring af forskellige lovbestemmelser i anledning af lov om vandforsyning  \r\n\r\n m.v., der ifølge miljøministeriets bekendtgørelse nr. 515 af 13. oktober 1978  \r\n\r\n træder i kraft på 1. januar 1980 betyder, at bestemmelserne i vandløbslovens  \r\n\r\n kap. VIII om vandforbrug til markvanding og dambrug er flyttet over i  \r\n\r\n vandforsyningsloven, og at amtsrådene fra dette tidspunkt skal behandle alle  \r\n\r\n sager vedrørende vandindvinding fra overfladevand. </P>  \r\n\r\n<P>Disse sager skal således ikke behandles af landvæsensretterne efter 1.  \r\n\r\n januar 1980. </P>  \r\n\r\n<P>Miljøministeriet, Miljøstyrelsen, den 22.december 1978. </P>  \r\n\r\n<P>P. D. V. J.F. Simony. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/04/1979"
        },
        {
            "displayName": "Accession",
            "displayValue": "C19780003710"
        },
        {
            "displayName": "Entydig dokumentidentifikation",
            "displayValue": "CM007961"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/02/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "22/12/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin., Miljøstyr. j.nr. M. 2003-9."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}