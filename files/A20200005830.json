{
    "id": 212657,
    "title": "Lov om planter og plantesundhed m.v.",
    "documentTypeId": "10",
    "isSagsforlobPeriodValid": true,
    "shortName": "LOV nr 58 af 28/01/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id7e07c7e2-7df7-4936-8de3-a8ccf0a0297d\">Kapitel 1</a>\r\n         </td>\r\n         <td class=\"IndholdsfortegnelseTekst\">Lovens anvendelsesområde og definitioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idef3924fa-a158-42ec-a6fa-b4735f94fc7e\">Kapitel 2</a>\r\n         </td>\r\n         <td class=\"IndholdsfortegnelseTekst\">Bemyndigelse til regulering af produktion af og handel med planter og til foranstaltninger mod planteskadegørere m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id94879a5e-7fd0-4a1f-abd9-46f919811755\">Kapitel 3</a>\r\n         </td>\r\n         <td class=\"IndholdsfortegnelseTekst\">Formålsbestemte betalinger m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id3f2ff65b-c62b-4171-8ce3-ae75acd8c355\">Kapitel 4</a>\r\n         </td>\r\n         <td class=\"IndholdsfortegnelseTekst\">Kontrol og offentliggørelse af kontrolresultater m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id019751ef-f8ec-4347-9115-2928e120d69c\">Kapitel 5</a>\r\n         </td>\r\n         <td class=\"IndholdsfortegnelseTekst\">Obligatorisk digital kommunikation</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id85d01d48-a7cb-4017-a708-faf6aa6f8d0a\">Kapitel 6</a>\r\n         </td>\r\n         <td class=\"IndholdsfortegnelseTekst\">Delegation og klage</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idee643b38-b4dc-4822-968a-4ffdad1db01b\">Kapitel 7</a>\r\n         </td>\r\n         <td class=\"IndholdsfortegnelseTekst\">Straf m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id8ffd4b01-8f0e-4ea9-956f-4bd84a2624e2\">Kapitel 8</a>\r\n         </td>\r\n         <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id29941240-bcd7-4e98-a8e6-02f48cff18d6\">Kapitel 9</a>\r\n         </td>\r\n         <td class=\"IndholdsfortegnelseTekst\">Ændringer af anden lovgivning</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id6c19e526-b993-43cc-ad95-1a888318f50c\">Kapitel 10</a>\r\n         </td>\r\n         <td class=\"IndholdsfortegnelseTekst\">Territorial gyldighed</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Lov om planter og plantesundhed m.v.</p>\r\n<p class=\"Hymne2\">VI MARGRETHE DEN ANDEN, af Guds Nåde Danmarks Dronning, gør vitterligt:</p>\r\n<p class=\"Hymne2\">Folketinget har vedtaget og Vi ved Vort samtykke stadfæstet følgende lov:</p>\r\n<p class=\"Kapitel\" id=\"id7e07c7e2-7df7-4936-8de3-a8ccf0a0297d\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Lovens anvendelsesområde og definitioner</p>\r\n<p class=\"ParagrafGruppeOverskrift\">\r\n   <span>Lovens anvendelsesområde</span>\r\n</p>\r\n<p class=\"Paragraf\" id=\"idc0f32f40-4700-4bee-855e-b0ca67af1dd4\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Loven finder anvendelse på produktion af og handel med planter og bekæmpelse af uønskede hjemmehørende plantearter.</p>\r\n<p class=\"Stk2\">\r\n   <span class=\"StkNr\" id=\"iddaeff139-94d0-4f1c-a558-e5845616f30e\">Stk. 2.</span> Med henblik på sikring af plantesundheden finder loven også anvendelse på enhver art, stamme eller biotype af patogener, dyr og parasitplanter, der er skadelige for planter eller planteprodukter (skadegørere). Loven finder endvidere anvendelse på andre objekter, med hvilke der kan indslæbes eller spredes skadegørere, herunder jord og vækstmedier.</p>\r\n<p class=\"ParagrafGruppeOverskrift\">\r\n   <span>Definitioner</span>\r\n</p>\r\n<p class=\"Paragraf\" id=\"id838130f2-450d-47b8-b2b9-29fe6fab0f69\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne lov forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id38980a2a-6208-49df-9b34-c9e604c03e29\">1)</span> Handel: Salg, herunder lagerføring, fremvisning, frembydelse eller besiddelse med henblik på salg, udbud til salg og enhver overdragelse, levering eller overførsel med henblik på kommerciel udnyttelse af planter til tredjepart mod vederlag eller vederlagsfrit.</p>\r\n<p class=\"Liste1\">\r\n   <span class=\"Liste1Nr\" id=\"id6492bb04-04b1-4632-8463-70934ccb8e6d\">2)</span> Planter: Levende planter og følgende levende plantedele:</p>\r\n<p class=\"Liste2\">\r\n   <span class=\"Liste2Nr\" id=\"idd3279e09-3a3b-4be6-aea1-0619ffaa6a73\">a)</span> Frø i botanisk forstand, bortset fra sådanne, som ikke er bestemt til brug som såsæd.</p>\r\n<p class=\"Liste2\">\r\n   <span class=\"Liste2Nr\" id=\"id3ca49c34-e491-4aab-99c6-5db00166d7fd\">b)</span> Frugter i botanisk forstand.</p>\r\n<p class=\"Liste2\">\r\n   <span class=\"Liste2Nr\" id=\"ide6bdd971-4594-481b-9bb0-346ca37fd53c\">c)</span> Grønsager.</p>\r\n<p class=\"Liste2\">\r\n   <span class=\"Liste2Nr\" id=\"id8d504411-ba46-494e-9f25-fbdbe2d0ef28\">d)</span> Rod- og stængelknolde, løg, jordstængler, rødder, grundstammer og stoloner.</p>\r\n<p class=\"Liste2\">\r\n   <span class=\"Liste2Nr\" id=\"id38f94713-be1e-4df1-9d3e-56223b568f70\">e)</span> Skud, stængler og udløbere.</p>\r\n<p class=\"Liste2\">\r\n   <span class=\"Liste2Nr\" id=\"id47a1085d-39bd-41c6-9858-6554cda1419a\">f)</span> Afskårne blomster.</p>\r\n<p class=\"Liste2\">\r\n   <span class=\"Liste2Nr\" id=\"idc77b7f96-b146-40e7-8056-7721560c5d36\">g)</span> Grene med eller uden løv.</p>\r\n<p class=\"Liste2\">\r\n   <span class=\"Liste2Nr\" id=\"id365c32e6-84ff-4359-9fdb-175bd706a347\">h)</span> Fældede træer med løv.</p>\r\n<p class=\"Liste2\">\r\n   <span class=\"Liste2Nr\" id=\"ida7c5f2b6-7f9d-45bc-981e-c64ebe1a7325\">i)</span> Blade og løv.</p>\r\n<p class=\"Liste2\">\r\n   <span class=\"Liste2Nr\" id=\"id2f675521-7bc2-4a3b-b65f-0deaddbe7d8d\">j)</span> Plantevævskulturer, herunder cellekulturer, kimplasma, meristemer, kimæriske kloner og materiale produceret ved mikroformering.</p>\r\n<p class=\"Liste2\">\r\n   <span class=\"Liste2Nr\" id=\"id31077cc1-3c59-43fa-974e-92993b4286f6\">k)</span> Levende pollen og sporer.</p>\r\n<p class=\"Liste2\">\r\n   <span class=\"Liste2Nr\" id=\"idbe43c17c-0409-46b0-9b34-3e070968edfc\">l)</span> Knopper, okuleringsmateriale, stiklinger, podekviste og podninger.</p>\r\n<p class=\"Liste2\">\r\n   <span class=\"Liste2Nr\" id=\"id16e37677-58e7-4a35-b0d9-8a6e495663a7\">m)</span> Kogler og frøstande.</p>\r\n<p class=\"Kapitel\" id=\"idef3924fa-a158-42ec-a6fa-b4735f94fc7e\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Bemyndigelse til regulering af produktion af og handel med planter og til foranstaltninger mod planteskadegørere m.v.</p>\r\n<p class=\"ParagrafGruppeOverskrift\">\r\n   <span>Gennemførelse af EU-lovgivning m.v.</span>\r\n</p>\r\n<p class=\"Paragraf\" id=\"idb0210457-1630-47a8-bc74-86ad56ae6de7\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ministeren for fødevarer, fiskeri og ligestilling kan fastsætte regler og træffe beslutninger med henblik på opfyldelse af Den Europæiske Unions direktiver og beslutninger om forhold, der er omfattet af denne lov. Ministeren kan endvidere fastsætte regler og træffe de beslutninger, som er nødvendige for anvendelsen af Den Europæiske Unions forordninger om forhold, der er omfattet af denne lov. Ministeren kan fastsætte regler om fravigelse af reglerne i de ovennævnte retsakter, i det omfang disse indeholder adgang hertil.</p>\r\n<p class=\"Stk2\">\r\n   <span class=\"StkNr\" id=\"id47814994-5629-4cc4-a366-5a99b2ddaf0d\">Stk. 2.</span> Ministeren kan fastsætte regler med henblik på opfyldelse af internationale konventioner og aftaler inden for lovens område.</p>\r\n<p class=\"ParagrafGruppeOverskrift\">\r\n   <span>Registrering m.v. af professionelle operatører</span>\r\n</p>\r\n<p class=\"Paragraf\" id=\"id6fb4ea3f-41f0-4504-935e-5a12da8e3b94\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ministeren for fødevarer, fiskeri og ligestilling fastsætter regler om registrering, godkendelse og autorisation af professionelle operatører. Ministeren fastsætter nærmere regler herom, herunder betingelser og vilkår for registrering m.v., tilbagekaldelse af autorisation og indbringelse af afgørelser for domstolene.</p>\r\n<p class=\"Stk2\">\r\n   <span class=\"StkNr\" id=\"id6abbfc20-897c-4e3e-a74f-99b1975854db\">Stk. 2.</span> Ministeren kan fastsætte regler om, at professionelle operatører er registreringspligtige i overensstemmelse med Den Europæiske Unions forordninger på plantesundhedsområdet.</p>\r\n<p class=\"ParagrafGruppeOverskrift\">\r\n   <span>Produktion af og handel med planter</span>\r\n</p>\r\n<p class=\"Paragraf\" id=\"id394a4c64-d0f6-4948-9480-568a959dc6d1\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ministeren for fødevarer, fiskeri og ligestilling fastsætter regler om produktion af og handel med planter, herunder om afprøvning og godkendelse af sorter af landbrugs- og havebrugsplantearter med henblik på optagelse på sortslisten, jf. § 6, stk. 2, og af formeringsmateriale af slægter og arter af træer med henblik på optagelse på kåringslisten, jf. § 6, stk. 3, om klassificering og godkendelse til salg på grundlag af oprindelse, anvendelse, sundhed, kvalitet og behandling og om dokumentation, egenkontrol, indførsel, udførsel, pakning og mærkning og regnskab over lager, køb og salg.</p>\r\n<p class=\"ParagrafGruppeOverskrift\">\r\n   <span>Navngivning af plantesorter, sortslisten og kåringslisten</span>\r\n</p>\r\n<p class=\"Paragraf\" id=\"id236647f1-ebce-4fa5-bab2-5ba5654e1223\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ministeren for fødevarer, fiskeri og ligestilling fastsætter regler om navngivning af sorter af landbrugs- og havebrugsplantearter.</p>\r\n<p class=\"Stk2\">\r\n   <span class=\"StkNr\" id=\"id8bbf7480-9688-40ac-a608-e1f693253ee9\">Stk. 2.</span> Ministeren fastsætter regler om en officiel fortegnelse over godkendte sorter af landbrugsplante-, frugtplante- og grønsagsarter (sortslisten).</p>\r\n<p class=\"Stk2\">\r\n   <span class=\"StkNr\" id=\"idd7eb89f6-f5ec-4faf-8bd2-af88480d9bae\">Stk. 3.</span> Ministeren fastsætter regler om en officiel fortegnelse over godkendt formeringsmateriale af slægter og arter af træer, der finder forstlig anvendelse (kåringslisten).</p>\r\n<p class=\"ParagrafGruppeOverskrift\">\r\n   <span>Foranstaltninger mod skadegørere m.v.</span>\r\n</p>\r\n<p class=\"Paragraf\" id=\"id3e187f31-51c7-4025-aa80-3d3f5474c688\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ministeren for fødevarer, fiskeri og ligestilling kan fastsætte regler om foranstaltninger med henblik på at forebygge introduktion og spredning af skadegørere og inddæmme og udrydde skadegørere.</p>\r\n<p class=\"Stk2\">\r\n   <span class=\"StkNr\" id=\"id67df573c-f2a7-408b-a1a3-ba2f2d4e2d98\">Stk. 2.</span> Ministeren underretter offentligheden og professionelle operatører om foranstaltninger efter stk. 1 i overensstemmelse med Den Europæiske Unions forordninger på plantesundhedsområdet.</p>\r\n<p class=\"Stk2\">\r\n   <span class=\"StkNr\" id=\"idcf59929a-0bd2-49cb-8956-185912a65aa4\">Stk. 3.</span> Ministeren kan fastsætte regler om fravigelse af offentlighedens og professionelle operatørers underretningsforpligtelser om forekomst af skadegørere i overensstemmelse med Den Europæiske Unions forordninger på plantesundhedsområdet.</p>\r\n<p class=\"ParagrafGruppeOverskrift\">\r\n   <span>Undersøgelse af plantesundhedstilstanden</span>\r\n</p>\r\n<p class=\"Paragraf\" id=\"id5d85a0ea-4777-4215-8c3b-f775a4c0e9e8\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Ministeren for fødevarer, fiskeri og ligestilling undersøger plantesundhedstilstanden i overensstemmelse med Den Europæiske Unions forordninger på plantesundhedsområdet. Undersøgelserne kan foretages på offentlige og private ejendomme og lokaliteter og af transportmidler, maskiner og emballage.</p>\r\n<p class=\"Stk2\">\r\n   <span class=\"StkNr\" id=\"idbd51520e-d63b-4bb8-ac87-200485bad2f7\">Stk. 2.</span> Undersøgelser efter stk. 1 foretages ved visuel gennemgang, opsætning af fælder til indsamling af skadegørere og indsamling af prøver og analyser heraf.</p>\r\n<p class=\"ParagrafGruppeOverskrift\">\r\n   <span>Foranstaltninger påkrævet efter tredjelandes plantesundhedslovgivning</span>\r\n</p>\r\n<p class=\"Paragraf\" id=\"id8fa032ed-e680-4634-8840-63475055cf46\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ministeren for fødevarer, fiskeri og ligestilling kan ved eksport af planter, planteprodukter og andre objekter, med hvilke der kan spredes skadegørere, herunder jord og vækstmedier, træffe afgørelse om iværksættelse af nødvendige foranstaltninger, som er påkrævet efter modtagerlandets plantesundhedslovgivning.</p>\r\n<p class=\"ParagrafGruppeOverskrift\">\r\n   <span>Grænsekontrolsteder m.v.</span>\r\n</p>\r\n<p class=\"Paragraf\" id=\"idf0fac8c7-1632-4f78-baf5-c9709691d222\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ministeren for fødevarer, fiskeri og ligestilling kan fastsætte regler om, at der i forbindelse med udpegningen af et grænsekontrolsted, et inspektionscenter i tilknytning til et grænsekontrolsted eller et andet kontrolsted uden udgift for staten af de lokale interessenter stilles udstyrede lokaler og indretninger til rådighed for grænsekontrollen i overensstemmelse med Den Europæiske Unions retsakter om forhold, der er omfattet af denne lov, med henblik på kontrol af planter, planteprodukter og andre objekter ved indførsel fra lande, der ikke er medlemmer af Den Europæiske Union.</p>\r\n<p class=\"Stk2\">\r\n   <span class=\"StkNr\" id=\"idd5e479ec-6dfe-455e-be4d-1d9a7f87fd06\">Stk. 2.</span> Ministeren kan fastsætte regler om, at omkostninger i forbindelse med drift af grænsekontrolsteder, der ikke dækkes af den betaling, der opkræves i medfør af § 13, helt eller delvis afholdes af de lokale interessenter i grænsekontrolstedet.</p>\r\n<p class=\"Stk2\">\r\n   <span class=\"StkNr\" id=\"id19a128b6-858f-4b76-8b48-ced4f24aad27\">Stk. 3.</span> Ministeren kan indgå aftaler om, at etablering og drift af grænsekontrolsteder helt eller delvis finansieres af lokale interessenter.</p>\r\n<p class=\"ParagrafGruppeOverskrift\">\r\n   <span>Kompensationsordning</span>\r\n</p>\r\n<p class=\"Paragraf\" id=\"id8ca880f4-9dfe-41fb-909e-2b115ad52ed6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ministeren for fødevarer, fiskeri og ligestilling kan fastsætte regler om kompensation til ejere i forbindelse med påbudt tilintetgørelse af planter, planteprodukter eller andre objekter efter § 16.</p>\r\n<p class=\"Stk2\">\r\n   <span class=\"StkNr\" id=\"id49a33f69-7119-421d-8386-98eacd0b16f9\">Stk. 2.</span> Ministeren kan endvidere fastsætte regler om, i hvilket omfang udgifter i forbindelse med påbudte foranstaltninger mod skadegørere, herunder udgifter til bekæmpelsesmidler, kan kompenseres.</p>\r\n<p class=\"Stk2\">\r\n   <span class=\"StkNr\" id=\"idfcc43cf5-28b6-459a-be3e-8baa43b9ac74\">Stk. 3.</span> Ministeren kan fastsætte nærmere regler om beregning af kompensationen i henhold til stk. 1 og 2.</p>\r\n<p class=\"ParagrafGruppeOverskrift\">\r\n   <span>Uønskede hjemmehørende plantearter</span>\r\n</p>\r\n<p class=\"Paragraf\" id=\"idff23287c-5b5e-4415-b045-dcc6dde6e781\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Ministeren for fødevarer, fiskeri og ligestilling kan fastsætte, hvilke hjemmehørende plantearter der skal anses for uønskede, og kan med henblik på bekæmpelse og forebyggelse af udbredelse af disse plantearter fastsætte regler om</p>\r\n<p class=\"Liste1\">\r\n   <span class=\"Liste1Nr\" id=\"idb2630a91-2f00-4325-ad89-fd53cb675584\">1)</span> håndtering og behandling af varer og produkter med indhold af uønskede hjemmehørende plantearter,</p>\r\n<p class=\"Liste1\">\r\n   <span class=\"Liste1Nr\" id=\"id54d67e28-7275-45be-ac58-5390a0a5dcac\">2)</span> transport ad offentlig vej af varer og produkter med indhold af uønskede hjemmehørende plantearter,</p>\r\n<p class=\"Liste1\">\r\n   <span class=\"Liste1Nr\" id=\"id46bd264c-886d-40bc-b408-eeee2321af76\">3)</span> rengøring af transportmidler, maskiner, redskaber, emballage og lokaler, der har været anvendt til transport, behandling, håndtering og opbevaring af varer med indhold af uønskede hjemmehørende plantearter,</p>\r\n<p class=\"Liste1\">\r\n   <span class=\"Liste1Nr\" id=\"id37aa5aef-e47b-4758-94fb-2d689aa87fb6\">4)</span> overdragelse af varer og produkter med indhold af uønskede hjemmehørende plantearter,</p>\r\n<p class=\"Liste1\">\r\n   <span class=\"Liste1Nr\" id=\"id86210e7d-d132-46a7-bdc0-18e421c0cc0b\">5)</span> behandling af dyrkede og udyrkede arealer med forekomst af uønskede hjemmehørende plantearter og</p>\r\n<p class=\"Liste1\">\r\n   <span class=\"Liste1Nr\" id=\"idb13ed69b-c531-459c-97f1-4b5044da9cbf\">6)</span> pligt til at afgive oplysning om forekomst af uønskede hjemmehørende plantearter, herunder ved overdragelse af ejendoms- eller brugsret til arealer eller ved anvendelse af maskiner og redskaber m.v., der tilhører andre.</p>\r\n<p class=\"Stk2\">\r\n   <span class=\"StkNr\" id=\"id04ac5d00-bcfe-432c-a31d-b0db557bba01\">Stk. 2.</span> Ministeren kan fastsætte regler om, at regler fastsat i medfør stk. 1 finder anvendelse for ejere og brugere af ubebyggede og ubefæstede arealer samt virksomheder tilknyttet landbrugsdrift.</p>\r\n<p class=\"Kapitel\" id=\"id94879a5e-7fd0-4a1f-abd9-46f919811755\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Formålsbestemte betalinger m.v.</p>\r\n<p class=\"ParagrafGruppeOverskrift\">\r\n   <span>Betaling for omkostninger ved kontrol m.v.</span>\r\n</p>\r\n<p class=\"Paragraf\" id=\"idd9e71532-28e9-4446-be7d-e408a9760ec7\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ministeren for fødevarer, fiskeri og ligestilling kan fastsætte regler om betaling for omkostninger ved kontrolopgaver, der udføres efter denne lov eller regler fastsat i medfør af denne lov eller af Den Europæiske Unions forordninger om forhold, der er omfattet af denne lov. Ministeren kan endvidere fastsætte regler om betaling for særlige ydelser og ekspeditioner, herunder autorisationer, certificeringer, godkendelser, registreringer, tilladelser, undersøgelser, attestationer og dispensationer, der ydes i henhold til denne lov eller regler fastsat i medfør af denne lov eller i henhold til Den Europæiske Unions forordninger om forhold, der er omfattet af denne lov.</p>\r\n<p class=\"Stk2\">\r\n   <span class=\"StkNr\" id=\"idca0f1b38-8da6-46da-9843-f3130efd3e42\">Stk. 2.</span> Bestillinger på plantesundhedscertifikater for frø og konsumvarer, der udføres til stater, der ikke er medlemmer af Den Europæiske Union, kan mod betaling af et tillæg til certifikatgebyret behandles forud for tidligere modtagne bestillinger. I hastende tilfælde betales et tillæg på 50 pct. af certifikatgebyret fastsat efter stk. 1. I meget hastende tilfælde betales tillige et tillæg på 400 kr.</p>\r\n<p class=\"Stk2\">\r\n   <span class=\"StkNr\" id=\"iddde12aea-9e87-40d1-bfc1-fbb00e4dd75b\">Stk. 3.</span> Ministeren kan fastsætte regler om betaling for omkostninger ved opgaver vedrørende opfølgende kontrol og genkontrol efter konstatering af manglende overholdelse af pligt til bekæmpelse af uønskede hjemmehørende plantearter efter regler fastsat i medfør af § 12.</p>\r\n<p class=\"ParagrafGruppeOverskrift\">\r\n   <span>Erindringsskrivelser og rentetilskrivning ved for sen eller udeblivende betaling m.v.</span>\r\n</p>\r\n<p class=\"Paragraf\" id=\"iddd759428-061a-4b45-a9e4-53f0037e54f5\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ministeren for fødevarer, fiskeri og ligestilling kan fastsætte nærmere regler om opkrævning af beløb, der er nævnt i § 13, herunder ved brug af særlige e-betalingstjenester.</p>\r\n<p class=\"Stk2\">\r\n   <span class=\"StkNr\" id=\"id1a211a95-a7f9-4d06-a19f-9ee0aad1ff42\">Stk. 2.</span> Betalingsforpligtelser, der er fastsat ved forordning inden for lovens område, i denne lov eller i regler fastsat i medfør af denne lov, og som ikke betales rettidigt, tillægges, medmindre andet er fastsat i Den Europæiske Unions retsakter, en årlig rente, der svarer til den fastsatte referencesats i renteloven med tillæg fra forfaldsdagen at regne. Den tillagte rente udgør dog mindst 50 kr. For rykkerbreve betales et gebyr på 100 kr., som reguleres med tilpasningsprocenten i lov om en satsreguleringsprocent. Beløbet afrundes til nærmeste hele kronebeløb, der kan deles med 10.</p>\r\n<p class=\"Kapitel\" id=\"id3f2ff65b-c62b-4171-8ce3-ae75acd8c355\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kontrol og offentliggørelse af kontrolresultater m.v.</p>\r\n<p class=\"ParagrafGruppeOverskrift\">\r\n   <span>Kontrol og tilsyn</span>\r\n</p>\r\n<p class=\"Paragraf\" id=\"idf5bebaa1-ce2f-4551-929f-fd3140c2421c\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Ministeren for fødevarer, fiskeri og ligestilling kan fastsætte regler om tilsyn og kontrol med overholdelsen af denne lov eller de i medfør heraf fastsatte regler eller Den Europæiske Unions retsakter om forhold omfattet af denne lov.</p>\r\n<p class=\"Stk2\">\r\n   <span class=\"StkNr\" id=\"id35646ea1-5e21-4fb5-91eb-4e22dc1b9dec\">Stk. 2.</span> Ministeren kan fastsætte regler om opbevaring af oplysninger og analysemateriale med henblik på tilsyn og kontrol med overholdelsen af denne lov eller de i medfør heraf fastsatte regler eller Den Europæiske Unions retsakter om forhold, der er omfattet af denne lov.</p>\r\n<p class=\"ParagrafGruppeOverskrift\">\r\n   <span>Påbud og forbud m.v.</span>\r\n</p>\r\n<p class=\"Paragraf\" id=\"id5ed70ce3-5bf3-4227-bfac-0a8790ff2c9a\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Ministeren for fødevarer, fiskeri og ligestilling kan træffe de afgørelser, herunder meddele de forbud og påbud, der er nødvendige for overholdelse af denne lov eller af regler fastsat i medfør heraf eller bestemmelser i Den Europæiske Unions forordninger om forhold, der er omfattet af denne lov.</p>\r\n<p class=\"Stk2\">\r\n   <span class=\"StkNr\" id=\"id68447694-1cce-4fc4-bc95-3c7ee6fe8435\">Stk. 2.</span> Hvis et påbud ikke efterkommes inden for en nærmere fastsat frist, kan ministeren lade arbejdet udføre for den ansvarliges regning. §§ 17 og 18 finder tilsvarende anvendelse i forbindelse med arbejdets udførelse.</p>\r\n<p class=\"ParagrafGruppeOverskrift\">\r\n   <span>Pligt til at yde myndigheden bistand</span>\r\n</p>\r\n<p class=\"Paragraf\" id=\"id62eed69b-6e9f-4f6d-9905-0bef5210a174\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Den, der er omfattet af reglerne i denne lov, af regler fastsat i medfør af denne lov eller af bestemmelser i Den Europæiske Unions forordninger om forhold omfattet af denne lov, skal efter anmodning fra ministeren for fødevarer, fiskeri og ligestilling eller den, ministeren bemyndiger hertil, give alle oplysninger, herunder om økonomiske og regnskabsmæssige forhold, som er påkrævet af hensyn til gennemførelse af kontrol efter loven eller efter Den Europæiske Unions forordninger om forhold, der er omfattet af denne lov.</p>\r\n<p class=\"Stk2\">\r\n   <span class=\"StkNr\" id=\"id9c2c00e6-0929-455c-8177-2ff29e6a76e1\">Stk. 2.</span> Den, der er omfattet af reglerne i denne lov, af regler fastsat i medfør af denne lov eller af bestemmelser i Den Europæiske Unions forordninger om forhold, der er omfattet af denne lov, skal vederlagsfrit yde ministeren eller den, ministeren bemyndiger hertil, fornøden bistand ved kontrol, undersøgelser, udtagning af prøver, kopiering og udlevering af skriftligt materiale og udskrifter af elektroniske data. Ministeren eller den, ministeren bemyndiger hertil, kan vederlagsfrit medtage sådant materiale i forbindelse med kontrol.</p>\r\n<p class=\"Stk2\">\r\n   <span class=\"StkNr\" id=\"id5eb13482-725d-4608-aea8-bbbbcd149bbb\">Stk. 3.</span> Ministeren eller den, ministeren bemyndiger hertil, kan som led i løsningen af opgaver i henhold til denne lov, regler fastsat i medfør af denne lov eller bestemmelser i Den Europæiske Unions forordninger om forhold, der er omfattet af denne lov, vederlagsfrit medtage eller udtage prøver af planter, planteprodukter og andre objekter mod kvittering.</p>\r\n<p class=\"ParagrafGruppeOverskrift\">\r\n   <span>Adgang uden retskendelse</span>\r\n</p>\r\n<p class=\"Paragraf\" id=\"id3183536e-d7c9-4919-a19d-6e08a3741564\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Ministeren for fødevarer, fiskeri og ligestilling eller den, ministeren bemyndiger hertil, har, hvis det skønnes nødvendigt, til enhver tid mod behørig legitimation uden retskendelse adgang til offentlig og privat ejendom, lokaliteter, transportmidler, forretningsbøger, papirer m.v., herunder også materiale, der opbevares i elektronisk form, for at tilvejebringe oplysninger, der er nødvendige til brug for kontrol og løsning af opgaver i henhold til denne lov, regler fastsat i medfør af denne lov eller bestemmelser i Den Europæiske Unions forordninger om forhold, der er omfattet af denne lov.</p>\r\n<p class=\"Stk2\">\r\n   <span class=\"StkNr\" id=\"id26073618-3f2e-4c9e-b305-ebb9aba82f48\">Stk. 2.</span> Politiet yder om nødvendigt bistand til gennemførelse af kontrol efter stk. 1. Ministeren kan efter forhandling med justitsministeren fastsætte nærmere regler herom.</p>\r\n<p class=\"ParagrafGruppeOverskrift\">\r\n   <span>Offentliggørelse af kontrolresultater</span>\r\n</p>\r\n<p class=\"Paragraf\" id=\"id2cb8080b-563b-4305-bdf7-0190ef2d0611\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Ministeren for fødevarer, fiskeri og ligestilling kan fastsætte regler om offentliggørelse med navns nævnelse af resultater og art og omfang af sanktioner på grundlag af kontrol, som gennemføres i henhold til denne lov eller regler fastsat i medfør af denne lov eller af Den Europæiske Unions forordninger om forhold, der er omfattet af denne lov. Ministeren kan herunder fastsætte regler om, at klage ikke har opsættende virkning på offentliggørelsen.</p>\r\n<p class=\"Stk2\">\r\n   <span class=\"StkNr\" id=\"id38cac322-f357-4ddc-b41e-a5297b23083e\">Stk. 2.</span> Ministeren kan fastsætte regler om, på hvilken måde og i hvilken form kontrolresultaterne skal gøres tilgængelige for offentligheden, herunder på hvilke betingelser virksomheder kan fritages for pligten til at gøre kontrolresultater tilgængelige.</p>\r\n<p class=\"Stk2\">\r\n   <span class=\"StkNr\" id=\"id4e97cdc8-a90c-43ef-acc3-bdfe8480e7ce\">Stk. 3.</span> Ministeren kan fastsætte regler om formen for og omfanget af offentliggørelse, herunder at offentliggørelse kan ske elektronisk. Ministeren kan bestemme, at visse resultater af administrativ kontrol ikke skal offentliggøres, hvis resultatet kun har begrænset relevans for offentligheden.</p>\r\n<p class=\"Stk2\">\r\n   <span class=\"StkNr\" id=\"idd169dac6-9133-497a-b03e-613e47478623\">Stk. 4.</span> Ministeren kan bestemme, at offentliggørelse skal ske på grundlag af et af ministeren oprettet elektronisk informationssystem vedrørende kontrolresultater. Ministeren kan på ethvert tidspunkt, herunder periodisk, videregive såvel enkeltstående oplysninger som masseoplysninger fra informationssystemet til en ubestemt kreds af modtagere. Enhver har adgang til fra informationssystemet at få meddelt oplysninger, som enten har været offentliggjort, eller som skal offentliggøres. Adgangen omfatter såvel enkeltstående oplysninger som masseoplysninger.</p>\r\n<p class=\"Kapitel\" id=\"id019751ef-f8ec-4347-9115-2928e120d69c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Obligatorisk digital kommunikation</p>\r\n<p class=\"Paragraf\" id=\"idb375bbb1-ade9-4248-8ac9-4aa332e6b1c6\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Ministeren for fødevarer, fiskeri og ligestilling kan fastsætte regler om, at skriftlig kommunikation til og fra Miljø- og Fødevareministeriet om forhold, der er omfattet af denne lov eller af regler fastsat i medfør heraf eller af Den Europæiske Unions forordninger, skal foregå digitalt.</p>\r\n<p class=\"Stk2\">\r\n   <span class=\"StkNr\" id=\"id37118b5e-229e-4ca5-90a1-8b3234e03afe\">Stk. 2.</span> Ministeren kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el.lign.</p>\r\n<p class=\"Stk2\">\r\n   <span class=\"StkNr\" id=\"id8d64e239-d756-4304-ba1d-5d297491084a\">Stk. 3.</span> En digital meddelelse efter denne lov anses for at være kommet frem, når den er tilgængelig for adressaten for meddelelsen.</p>\r\n<p class=\"Stk2\">\r\n   <span class=\"StkNr\" id=\"id93bb40ff-26f3-4fee-8eae-45fd01133f27\">Stk. 4.</span> Hvor det efter denne lov eller regler fastsat i medfør heraf er et krav, at et dokument, som er udstedt af andre end ministeren for fødevarer, fiskeri og ligestilling, skal være underskrevet, kan dette krav opfyldes ved anvendelse af en teknik, der sikrer entydig identifikation af den, som har udstedt dokumentet, jf. dog stk. 5. Sådanne dokumenter sidestilles med dokumenter med personlig underskrift.</p>\r\n<p class=\"Stk2\">\r\n   <span class=\"StkNr\" id=\"idc78fe1cd-6aa2-4658-b7db-5a741e6f1a42\">Stk. 5.</span> Ministeren kan fastsætte nærmere regler om opfyldelse af underskriftskravet nævnt i stk. 4.</p>\r\n<p class=\"Kapitel\" id=\"id85d01d48-a7cb-4017-a708-faf6aa6f8d0a\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Delegation og klage</p>\r\n<p class=\"Paragraf\" id=\"id410ddcdc-5af0-4687-9228-c4bf1dbb1d6c\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Henlægger ministeren for fødevarer, fiskeri og ligestilling sine beføjelser efter loven til en myndighed under ministeriet, kan ministeren fastsætte regler om adgangen til at klage over myndighedens afgørelser, herunder om, at klage ikke kan indbringes for anden administrativ myndighed, og om myndighedens adgang til at genoptage en sag, efter at der er indgivet klage. Ministeren kan endvidere fastsætte regler om indgivelse af klager, herunder om formkrav til klagen.</p>\r\n<p class=\"Stk2\">\r\n   <span class=\"StkNr\" id=\"id9231d06e-fb43-4192-882e-4d1ee6ee7854\">Stk. 2.</span> Ministeren for fødevarer, fiskeri og ligestilling kan efter forhandling med vedkommende minister henlægge sine beføjelser efter loven til en anden statslig myndighed eller institution. Ministeren kan i forbindelse hermed fastsætte regler om adgangen til at klage over myndighedens eller institutionens afgørelser, herunder om, at klage ikke kan indbringes for anden administrativ myndighed, og om myndighedens adgang til at genoptage en sag, efter at der er indgivet klage. Ministeren kan endvidere fastsætte regler om indgivelse af klager, herunder om formkrav til klagen.</p>\r\n<p class=\"Paragraf\" id=\"id58b1e47a-efcb-40d7-b9ff-f09f0960c24e\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Ministeren for fødevarer, fiskeri og ligestilling kan henlægge løsning af visse opgaver, der har karakter af faktisk forvaltningsvirksomhed, og som følger af regler fastsat i medfør af §§ 5 og 15 om sagsbehandlingsskridt i forbindelse med kontrol og prøvetagning på læggekartoffelområdet, til en privat juridisk person. Den private juridiske person er undergivet ministerens instruktion og tilsyn med hensyn til alle opgaver, som er henlagt efter denne bestemmelse.</p>\r\n<p class=\"Stk2\">\r\n   <span class=\"StkNr\" id=\"idae01865d-0f1a-48ec-accd-69305a7d5e36\">Stk. 2.</span> Henlægger ministeren opgaver efter stk. 1 til en privat juridisk person, gælder forvaltningslovens § 3, § 4, stk. 1, § 6 og § 27 for enhver, der er beskæftiget hos den private juridiske person med varetagelsen af de tillagte opgaver.</p>\r\n<p class=\"Paragraf\" id=\"id9a57c829-1b90-4f09-91cb-7a08371c0162\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Afgørelser truffet i henhold til denne lov eller regler fastsat i medfør heraf eller i henhold til direkte anvendelige bestemmelser i Den Europæiske Unions retsakter kan, hvis ikke andet er fastsat i regler udstedt i medfør af § 21, påklages til Miljø- og Fødevareklagenævnet, som behandler sagen i den afdeling, der er nævnt i § 3, stk. 1, nr. 4, i lov om Miljø- og Fødevareklagenævnet, og kan dermed ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"id81a5dd0f-6733-4cc8-9a01-e0b522a8afce\">Stk. 2.</span> Klage til Miljø- og Fødevareklagenævnet indgives skriftligt til den myndighed, der har truffet afgørelsen, ved anvendelse af digital selvbetjening, jf. § 21 i lov om Miljø- og Fødevareklagenævnet. Myndigheden skal, hvis den vil fastholde afgørelsen, snarest og som udgangspunkt ikke senere end 3 uger efter modtagelsen af klagen videresende klagen til klageinstansen. Klagen skal ved videresendelsen være ledsaget af den påklagede afgørelse, de dokumenter, der er indgået i sagens bedømmelse, og en udtalelse fra myndigheden med dennes bemærkninger til sagen og de i klagen anførte klagepunkter.</p>\r\n<p class=\"Kapitel\" id=\"idee643b38-b4dc-4822-968a-4ffdad1db01b\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Straf m.v.</p>\r\n<p class=\"ParagrafGruppeOverskrift\">\r\n   <span>Straffebestemmelser</span>\r\n</p>\r\n<p class=\"Paragraf\" id=\"idf03dff77-0eea-458a-a047-5d8919103ee4\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Medmindre strengere straf er forskyldt efter anden lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"id9de231b2-a562-4ea9-b561-5ab823a3657a\">1)</span> overtræder beslutninger truffet i medfør af § 3, stk. 1, 1. pkt.,</p>\r\n<p class=\"Liste1\">\r\n   <span class=\"Liste1Nr\" id=\"ideb87605b-c66b-41fb-b1aa-99b15f0bfd3d\">2)</span> undlader at efterkomme beslutninger truffet i medfør af § 3, stk. 1, 2. pkt.,</p>\r\n<p class=\"Liste1\">\r\n   <span class=\"Liste1Nr\" id=\"id7e02b84f-c6a3-4a33-812b-1fd4b4e58483\">3)</span> overtræder vilkår i afgørelser meddelt efter § 16,</p>\r\n<p class=\"Liste1\">\r\n   <span class=\"Liste1Nr\" id=\"id85a326ff-a2dd-4387-87ff-8fa7c6eaa0d9\">4)</span> overtræder et forbud meddelt efter § 16,</p>\r\n<p class=\"Liste1\">\r\n   <span class=\"Liste1Nr\" id=\"id550ba2cd-4069-41f2-a003-877acea041f9\">5)</span> undlader at efterkomme påbud meddelt efter § 16 eller</p>\r\n<p class=\"Liste1\">\r\n   <span class=\"Liste1Nr\" id=\"idd22f4863-63cb-416a-88e7-7ec6f625c9b4\">6)</span> undlader at afgive oplysninger eller at stille bistand til rådighed efter § 17.</p>\r\n<p class=\"Stk2\">\r\n   <span class=\"StkNr\" id=\"idccb988a5-39ca-4fac-be54-8ffda45deea4\">Stk. 2.</span> Ministeren for fødevarer, fiskeri og ligestilling kan i regler, der udstedes i medfør af denne lov, fastsætte straf af bøde for overtrædelse af bestemmelser i reglerne.</p>\r\n<p class=\"Stk2\">\r\n   <span class=\"StkNr\" id=\"idcc41d18c-9858-4574-9d1e-cd433192d679\">Stk. 3.</span> Ministeren kan fastsætte regler om straf af bøde for overtrædelse af bestemmelser fastsat af Den Europæiske Union om forhold, der er omfattet af denne lov.</p>\r\n<p class=\"Stk2\">\r\n   <span class=\"StkNr\" id=\"id3fd1f966-c1f2-4670-a401-0e919da9432f\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Administrative bødeforelæg</span>\r\n</p>\r\n<p class=\"Paragraf\" id=\"idec6752cf-3f72-4af8-a1c5-2d0122a2962e\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Ministeren for fødevarer, fiskeri og ligestilling kan efter forhandling med justitsministeren fastsætte regler om, at Landbrugsstyrelsen for nærmere angivne sager om overtrædelser af denne lov, regler fastsat i medfør af denne lov og regler i Den Europæiske Unions forordninger om forhold, der er omfattet af denne lov, der ikke skønnes at medføre højere straf end bøde, i et bødeforelæg kan tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde som angivet i bødeforelægget.</p>\r\n<p class=\"Stk2\">\r\n   <span class=\"StkNr\" id=\"id98711af1-c7c3-470e-a53c-dccea9447735\">Stk. 2.</span> Retsplejelovens regler om krav til indholdet af et anklageskrift og om, at en sigtet ikke er forpligtet til at udtale sig, finder tilsvarende anvendelse på sådanne bødeforelæg.</p>\r\n<p class=\"Stk2\">\r\n   <span class=\"StkNr\" id=\"idda55f40a-abdc-48c1-8027-40d4954b2782\">Stk. 3.</span> Vedtages bøden, bortfalder videre forfølgning.</p>\r\n<p class=\"Kapitel\" id=\"id8ffd4b01-8f0e-4ea9-956f-4bd84a2624e2\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"id04bff8a8-431c-4d73-9d3f-74d7dd1ea30b\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Loven træder i kraft den 1. februar 2020.</p>\r\n<p class=\"Stk2\">\r\n   <span class=\"StkNr\" id=\"idb5aca4ae-9719-4514-9a02-552d60b4f6d4\">Stk. 2.</span> Lov om frø, kartofler og planter, jf. lovbekendtgørelse nr. 12 af 4. januar 2017, ophæves.</p>\r\n<p class=\"Stk2\">\r\n   <span class=\"StkNr\" id=\"id599eb64b-31a0-44a3-b95f-3bfb44880005\">Stk. 3.</span> Lov om planteskadegørere, jf. lovbekendtgørelse nr. 14 af 4. januar 2017, ophæves den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id920d291e-2d19-417e-89b1-f7cdd2eec558\">Stk. 4.</span> Regler fastsat i medfør af de love, der er nævnt i stk. 2 og 3, og § 10, stk. 2 og 3, i lov om drift af landbrugsjorder, jf. lovbekendtgørelse nr. 958 af 10. juli 2017, forbliver i kraft, indtil de ophæves eller afløses af nye regler fastsat i medfør af denne lov eller lov om drift af landbrugsjorder. Regler om straf for overtrædelser af regler, der er fastsat i de pågældende bekendtgørelser, forbliver i kraft, indtil bekendtgørelsen ophæves eller afløses af regler fastsat i medfør af denne lov eller lov om drift af landbrugsjorder.</p>\r\n<p class=\"Kapitel\" id=\"id29941240-bcd7-4e98-a8e6-02f48cff18d6\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Ændringer af anden lovgivning</p>\r\n<p class=\"Paragraf\">\r\n   <span class=\"ParagrafNr\">§ 27.</span> I lov nr. 1715 af 27. december 2016 om Miljø- og Fødevareklagenævnet, som ændret ved § 57 i lov nr. 338 af 2. april 2019, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 19 </span>indsættes som <span class=\"Italic\">nr. 9:</span></p>\r\n<p class=\"Liste1\">\r\n   <span class=\"Liste1Nr\" id=\"idad5421cb-39aa-427b-b447-03f42b4b9575\">»9)</span> Klager over afgørelser, der indbringes for nævnet efter § 23 i lov om planter og plantesundhed m.v.«</p>\r\n<p class=\"Paragraf\">\r\n   <span class=\"ParagrafNr\">§ 28.</span> I lov om drift af landbrugsjorder, jf. lovbekendtgørelse nr. 958 af 10. juli 2017, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Overskriften</span> før § 10 affattes således:</p>\r\n<p class=\"ParagrafGruppeOverskrift\">\r\n   <span>»Bekæmpelse af kæmpebjørneklo«.</span>\r\n</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 10, stk. 1,</span> ophæves.</p>\r\n<p class=\"Rykningsklausul\">Stk. 2 og 3 bliver herefter stk. 1 og 2.</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">§ 10, stk. 2,</span> der bliver stk. 1, affattes således:</p>\r\n<p class=\"Stk2\"> »Ministeren kan fastsætte regler om bekæmpelse og forebyggelse af udbredelse af kæmpebjørneklo, herunder om behandling af arealer med forekomst heraf.«</p>\r\n<p class=\"AendringMedNummer\">\r\n   <span class=\"AendringNr\">4.</span> I <span class=\"Italic\">§ 10, stk. 3, 1. pkt.,</span> der bliver stk. 2, 1. pkt., ændres »stk. 2« til: »stk. 1«.</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 10, stk. 3, 1. pkt.,</span> der bliver stk. 2, 1. pkt., udgår »flyvehavre og«.</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 10, stk. 3, 2. pkt., </span>der bliver stk. 2, 2. pkt., udgår »af disse arter«.</p>\r\n<p class=\"AendringMedNummer\">\r\n   <span class=\"AendringNr\">7.</span> I <span class=\"Italic\">§ 16, stk. 2,</span> ændres »§ 10, stk. 2 og 3, samt §§« til: »og §§ 10,«.</p>\r\n<p class=\"Kapitel\" id=\"id6c19e526-b993-43cc-ad95-1a888318f50c\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Territorial gyldighed</p>\r\n<p class=\"Paragraf\" id=\"id5d1c6039-7f6b-4690-a244-6ce7f4dd96a8\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Givet på Amalienborg, den 28. januar 2020</p><p class=\"Segl\" align=\"center\">Under Vor Kongelige Hånd og Segl</p><p class=\"Sign1\" align=\"center\">MARGRETHE R.</p><p class=\"Sign2\" align=\"right\">/ Mogens Jensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Planteloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2019/1 LF 84",
            "stateLabel": "Vedtaget",
            "references": [
                {
                    "shortName": "2019/1 SF.L L 84",
                    "title": "Skriftlig fremsættelse (13. december 2019) - L 84",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 212029,
                    "eliUri": "/eli/ft/20191XX00290",
                    "externalLink": ""
                },
                {
                    "shortName": "2019/1 LSF 84",
                    "title": "Forslag til Lov om planter og plantesundhed m.v.",
                    "presentationName": "Lovforslag som fremsat",
                    "documentTypeId": 400,
                    "documentId": 212031,
                    "eliUri": "/eli/ft/201912L00084",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l84/index.htm"
                },
                {
                    "shortName": "2019/1 BTL 84",
                    "title": "Betænkning over Forslag til lov om planter og plantesundhed m.v.",
                    "presentationName": "Betænkning  over lovforslag",
                    "documentTypeId": 420,
                    "documentId": 212559,
                    "eliUri": "/eli/ft/201914L00400",
                    "externalLink": ""
                },
                {
                    "shortName": "2019/1 LSV 84",
                    "title": "Forslag til Lov om planter og plantesundhed m.v.",
                    "presentationName": "Lovforslag som vedtaget",
                    "documentTypeId": 410,
                    "documentId": 212619,
                    "eliUri": "/eli/ft/201913L00084",
                    "externalLink": ""
                },
                {
                    "shortName": "LOV nr 58 af 28/01/2020",
                    "title": "Lov om planter og plantesundhed m.v.",
                    "presentationName": "Lov",
                    "documentTypeId": 10,
                    "documentId": 212657,
                    "eliUri": "/eli/lta/2020/58",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/01/2020"
        },
        {
            "displayName": "Accession",
            "displayValue": "A20200005830"
        },
        {
            "displayName": "Entydig dokumentidentifikation",
            "displayValue": "CK002358"
        },
        {
            "displayName": "Dato for førstegangsindlæggelse",
            "displayValue": "29/01/2020"
        },
        {
            "displayName": "Dato for indlæggelse",
            "displayValue": "15/07/2020"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "28/01/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Landbrugsstyrelsen, j.nr. 19-0110-000012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}