{
    "id": 130815,
    "title": "Vejledning om et særligt sundhedskort",
    "documentTypeId": "180",
    "isSagsforlobPeriodValid": true,
    "shortName": "VEJ nr 20 af 06/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om et særligt sundhedskort</p>\r\n<p class=\"TekstoverskriftVenstreN\">1. Indledning</p>\r\n<p class=\"Tekst\">Efter § 12 i sundhedsloven, lovbekendtgørelse nr. 95 af 7. februar 2008, fastsætter indenrigs- og sundhedsministeren nærmere regler om, i hvilket omfang kommunalbestyrelsen udfærdiger et sundhedskort til personer, der har ret til ydelser ifølge loven, men som ikke har bopæl i landet.</p>\r\n<p class=\"Tekst\">I § 12 i bekendtgørelse nr. 582 af 10. juni 2009 om valgfri indplacering i sikringsgrupper, udstedelse af sundhedskort m.v. er fastsat, at personer, der er berettiget til lovens ydelser <span class=\"Italic\">uden at have bopæl</span> her i landet, forsynes med <span class=\"Italic\">et særligt sundhedskort</span>.</p>\r\n<p class=\"Tekst\">Det særlige sundhedskort dokumenterer, at personer <span class=\"Italic\">uanset at de ikke har bopæl i landet</span> – dvs. personer, som ikke er tilmeldt folkeregistret, enten fordi de ikke har bopæl i Danmark, eller fordi de uanset bopæl i landet ikke er tilmeldt folkeregistret, da de er fritaget for den almindelige registreringspligt – har ret til sundhedslovens ydelser.</p>\r\n<p class=\"Tekst\">Disse personer har – ifølge EF-rettens regler om koordinering af de sociale sikringsordninger, overenskomster med andre stater om koordinering af samme for personer, der rejser mellem staterne eller ifølge aftaler med Færøerne og Grønland – ret til ydelser efter sundhedsloven, under ophold her i landet på samme vilkår som bosatte i landet.</p>\r\n<p class=\"TekstoverskriftVenstreN\">2. Personkreds</p>\r\n<p class=\"Tekst\">Det særlige sundhedskort kan efter anmodning udstedes til følgende personer:</p>\r\n<p class=\"TekstoverskriftVenstreN\">2.1. Bosat i et andet EU-land<a class=\"FodnoteHenvisning\" name=\"Henvisning_Not1\" href=\"#Not1\">1)</a>, omfattet af EF-forordning 883/04</p>\r\n<p class=\"Tekst\">2.1.1. Personer, der er bosat i et andet EU-land, og som efter reglerne i EF-forordning 883/04 om koordinering af de sociale sikringsordninger, er dansk socialt sikrede og som derfor har ret til sundhedsydelser i Danmark, vil eksempelvis være følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> grænsearbejdere, der har bopæl i et andet EU-land og arbejder i Danmark,</p>\r\n   <p class=\"Liste1\">\r\n      <span class=\"Liste1Nr\">2)</span> arbejdstagere eller selvstændige erhvervsdrivende, som er beskæftiget i Danmark, men udsendes til at udføre et arbejde i et andet EU-land,</p>\r\n   <p class=\"Liste1\">\r\n      <span class=\"Liste1Nr\">3)</span> danske tjenestemænd og dermed ligestillede (efter dansk praksis alle ansat af en offentlig dansk myndighed), som bor i et andet EU-land,</p>\r\n   <p class=\"Liste1\">\r\n      <span class=\"Liste1Nr\">4)</span> personer, der modtager efterløn fra Danmark, men bor i et andet EU-land,</p>\r\n   <p class=\"Liste1\">\r\n      <span class=\"Liste1Nr\">5)</span> EU-kontraktansatte, fx en lokalt ansat korrespondent, som har valgt at være omfattet af dansk lovgivning,</p>\r\n   <p class=\"Liste1\">\r\n      <span class=\"Liste1Nr\">6)</span> personer, der er bosat i et andet EU-land, og som er beskæftiget om bord på et skib, der fører dansk flag,</p>\r\n   <p class=\"Liste1\">\r\n      <span class=\"Liste1Nr\">7)</span> familiemedlemmer til personer, der er nævnt under 2)-6), som er bosat sammen med den dansk sikrede i et andet EU-land, medmindre de pågældende familiemedlemmer er selvstændig socialt sikrede i bopælslandet.</p>\r\n</p>\r\n<p class=\"Tekst\">2.1.2. Personer, der er bosat i et andet EU-land, og som efter reglerne i EF-forordning 883/04 om koordinering af de sociale sikringsordninger, er optaget i bopælslandets offentlige sygesikring som ”familiemedlem” til en person, der er socialt sikret i Danmark og typisk bor her i landet. Disse ”medforsikrede familiemedlemmer”, kan fx være unge, der skal studere i et andet EU-land i mere end 1 år.</p>\r\n<p class=\"TekstoverskriftVenstreN\">2.2. Bosat i Island, Norge, Liechtenstein eller Schweiz, omfattet af EF-forordning 1408/71</p>\r\n<p class=\"Tekst\">Personer, der er bosat i Island, Norge, Liechtenstein eller Schweiz, og som efter EØS-aftalen (der omfatter reglerne i EF-forordning 1408/71 om social sikring af vandrende arbejdstagere m.fl.) eller aftalen mellem EU-landene og Schweiz om fri bevægelighed for personer<a class=\"FodnoteHenvisning\" name=\"Henvisning_Not2\" href=\"#Not2\">2)</a>, er dansk socialt sikrede og som derfor har ret til sundhedsydelser i Danmark, vil eksempelvis være følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> grænsearbejdere, der har bopæl i et af disse lande og arbejder i Danmark,</p>\r\n   <p class=\"Liste1\">\r\n      <span class=\"Liste1Nr\">2)</span> arbejdstagere eller selvstændige erhvervsdrivende, som er beskæftiget i Danmark, men udsendes til at udføre et arbejde i et af disse lande,</p>\r\n   <p class=\"Liste1\">\r\n      <span class=\"Liste1Nr\">3)</span> danske tjenestemænd og dermed ligestillede (efter dansk praksis alle ansat af en offentlig dansk myndighed), og som bor i et af disse lande,</p>\r\n   <p class=\"Liste1\">\r\n      <span class=\"Liste1Nr\">4)</span> EU-kontraktansatte, fx en lokalt ansat korrespondent, som har valgt at være omfattet af dansk lovgivning,</p>\r\n   <p class=\"Liste1\">\r\n      <span class=\"Liste1Nr\">5)</span> personer, der er bosat i et af disse lande, og som er beskæftiget om bord på et skib, der fører dansk flag,</p>\r\n   <p class=\"Liste1\">\r\n      <span class=\"Liste1Nr\">6)</span> familiemedlemmer til personer, der er nævnt under 2)-5), som er bosat sammen med den dansk sikrede i Island, Norge, Liechtenstein eller Schweiz, medmindre de pågældende familiemedlemmer er selvstændig socialt sikrede i bopælslandet.</p>\r\n</p>\r\n<p class=\"TekstoverskriftVenstreN\">2.3. Bosat i et andet nordisk land, omfattet af Nordisk Konvention om Social Sikring<a class=\"FodnoteHenvisning\" name=\"Henvisning_Not3\" href=\"#Not3\">3)</a></p>\r\n<p class=\"Tekst\">Personer, der er bosat i et andet nordisk land, og som efter reglerne i Nordisk Konvention om Social Sikring er dansk socialt sikrede og derfor har ret til sundhedsydelser i Danmark, vil eksempelvis være følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> grænsearbejdere, der har bopæl i et andet nordisk land og arbejder i Danmark,</p>\r\n   <p class=\"Liste1\">\r\n      <span class=\"Liste1Nr\">2)</span> arbejdstagere eller selvstændige erhvervsdrivende, som er beskæftiget i Danmark, men udsendes til at udføre et arbejde i et andet nordisk land,</p>\r\n   <p class=\"Liste1\">\r\n      <span class=\"Liste1Nr\">3)</span> personer ligestillet med tjenestemænd (efter dansk praksis alle ansat af en offentlig dansk myndighed), som bor i et andet nordisk land,</p>\r\n   <p class=\"Liste1\">\r\n      <span class=\"Liste1Nr\">4)</span> personer, der er bosat i et andet nordisk land, og som er beskæftiget om bord på et skib, der fører dansk flag,</p>\r\n   <p class=\"Liste1\">\r\n      <span class=\"Liste1Nr\">5)</span> familiemedlemmer til personer, der er nævnt under 2)-4), som er bosat sammen med den dansk sikrede i et andet nordisk land, medmindre de pågældende familiemedlemmer er selvstændig socialt sikrede i bopælslandet.</p>\r\n</p>\r\n<p class=\"TekstoverskriftVenstreN\">2.4. Bosat i andre lande end EU-landene, Island, Norge, Liechtenstein eller Schweiz</p>\r\n<p class=\"Tekst\">Udsendte arbejdstagere eller selvstændige erhvervsdrivende, der er omfattet af dansk social sikring i henhold til bestemmelser i de overenskomster om social sikring, som Danmark har indgået med andre lande end EU-landene, Island, Norge, Liechtenstein eller Schweiz. Der er for tiden indgået aftaler med følgende lande: lande fra det tidligere Jugoslavien, nemlig Bosnien-Herzegovina, Kroatien, Makedonien, Serbien og Montenegro og Israel, Marokko, Pakistan, Tyrkiet og Quebec.</p>\r\n<p class=\"TekstoverskriftVenstreN\">2.5. »Bosat« i Danmark</p>\r\n<p class=\"Tekst\">2.5.1. Personer, der har ret til sundhedsydelser her i landet efter EF-forordning 883/04 om koordinering af de sociale sikringsordninger, EF-forordning 1408/71 om social sikring af vandrende arbejdstagere m.fl. (via EØS-aftalen) eller aftalen mellem EU-landene og Schweiz om fri bevægelighed for personer, uanset at de ikke er tilmeldt folkeregistret med bopæl i Danmark, vil eksempelvis være følgende:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> personer, der er bosat i Danmark, men som midlertidigt (i højst 1 år) skal opholde sig i et andet EU-land, Island, Norge, Liechtenstein eller Schweiz, fx på et studie- eller praktikophold, ferie, familiebesøg og au pair ophold. Disse personer, kan ifølge reglerne i CPR-loven blive frameldt folkeregistret som flyttet til udlandet, men betragtes ifølge fast praksis for administration af EF-reglerne, som danske sikrede,</p>\r\n   <p class=\"Liste1\">\r\n      <span class=\"Liste1Nr\">2)</span> statsborgere i EU-lande, Island, Norge, Liechtenstein eller Schweiz, der er ansat af NATO, WHO eller andre internationale organisationer her i landet, og deres familiemedlemmer. Omfatter ikke ansatte ved Det Europæiske Miljøagentur, da disse ansatte er omfattet af EU-Kommissionens egne sociale sikringsordninger,</p>\r\n   <p class=\"Liste1\">\r\n      <span class=\"Liste1Nr\">3)</span> personale ved repræsentationer her i landet fra andre EU-lande, Island, Norge, Liechtenstein eller Schweiz, der som udsendte tjenestemænd eller dermed ligestillede er omfattet af det pågældende lands lovgivning. Hertil kommer det nævnte personales herboende familiemedlemmer,</p>\r\n   <p class=\"Liste1\">\r\n      <span class=\"Liste1Nr\">4)</span> statsborgere i EU-lande, Island, Norge, Liechtenstein eller Schweiz, der er udsendt til at gøre tjeneste ved NATO, WHO eller andre internationale organisationer her i landet, og deres familiemedlemmer.</p>\r\n</p>\r\n<p class=\"Tekst\">2.5.2. Personer, der har ret til sundhedsydelser ifølge Nordisk Konvention om Social Sikring, uanset at de ikke er tilmeldt folkeregistret med bopæl i Danmark:</p>\r\n<p class=\"Tekst\">Ikke-EØS-statsborgere, der er omfattet af et nordisk lands lovgivning, og som er udsendt til at gøre tjeneste ved NATO, WHO eller andre internationale organisationer her i landet, og deres familiemedlemmer.</p>\r\n<p class=\"TekstoverskriftVenstreN\">2.6. Bosat på Færøerne eller i Grønland, opholder sig i Danmark</p>\r\n<p class=\"Tekst\">Personer, der har bopæl på Færøerne eller i Grønland, og som er på skoleophold i Danmark eller som opholder sig i Danmark i uddannelsesøjemed, kan få et særligt sundhedskort, jf. bekendtgørelse nr. 454 af 27. maj 2009 om ydelser i praksissektoren til personer med bopæl på Færøerne eller i Grønland under midlertidigt ophold her i landet.</p>\r\n<p class=\"TekstoverskriftVenstreN\">3. Sundhedskortet (anvendelse, gyldighed, udstedelse og fornyelse)</p>\r\n<p class=\"TekstoverskriftVenstreN\">3.1. Anvendelse</p>\r\n<p class=\"Tekst\">Det særlige sundhedskort anvendes som dokumentation for ret til sundhedslovens ydelser under ophold her i landet på samme vilkår som bosatte i landet.</p>\r\n<p class=\"Tekst\">Personer, som er bosat uden for Danmark, jf. 2.1, 2.2, 2.3, 2.4, 2.5.1.1) og 2.5.1.2) kan anvende kortet som rejsesygesikringskort i rejsesygesikringsordningens område, bortset fra i det land, hvor de pågældende er bosat.</p>\r\n<p class=\"Tekst\">Diplomater m.fl., jf. 2.5.1.3), 2.5.1.4), 2.5.2) og skolebørn m.fl. fra Færøerne og Grønland, jf. 2.6 kan anvende det særlige sundhedskort som dokumentation for ret til ydelser ifølge sundhedsloven her i landet, men de har ikke ret til ydelser fra den offentlige rejsesygesikring.</p>\r\n<p class=\"TekstoverskriftVenstreN\">3.2. Gyldighed</p>\r\n<p class=\"Tekst\">Det særlige sundhedskort kan udstedes med højst 2 års gyldighed, dog til de under pkt. 2.1.2. og 2.5.1.1. nævnte personer med højst 1 års gyldighed.</p>\r\n<p class=\"Tekst\">Kortet skal tidsbegrænses, hvis den sikredes ret til ydelser efter sundhedsloven er tidsbegrænset, fx som følge af en tidsbegrænset ansættelse ved en virksomhed i Danmark eller tidsbegrænset dansk social sikring i forbindelse med udsendelse fra en dansk virksomhed til arbejde i udlandet.</p>\r\n<p class=\"Tekst\">Kommunen kan ved enhver tvivl om længden af det tidsrum, hvor en person forventes at være dansk socialt sikret eller have ret til sundhedsydelser i Danmark, vælge at udstede det særlige sundhedskort med en kortere gyldighedsperiode end ovenfor anført.</p>\r\n<p class=\"Tekst\">Indplacering i sikringsgruppe 1 eller 2 sker efter den pågældendes valg af sikringsgruppe. Den sikrede kan herefter tidligst skifte sikringsgruppe 1 år efter.</p>\r\n<p class=\"TekstoverskriftVenstreN\">3.3. Udstedelse</p>\r\n<p class=\"Tekst\">Det særlige sundhedskort udstedes af den sikredes/familiemedlemmernes fraflytningskommune, under forudsætning af, at den sikrede/familiemedlemmerne på tidspunktet for fraflytningen er berettiget til det særlige sundhedskort.</p>\r\n<p class=\"Tekst\">Hvis ”et medforsikret familiemedlem” , jf. pkt. 2.1.2., aldrig har boet i Danmark, udstedes det særlige sundhedskort af bopælskommunen for den dansk sikrede person, hvorfra familiemedlemmet afleder ret til sygesikring i udlandet.</p>\r\n<p class=\"Tekst\">I følgende tilfælde udstedes det særlige sundhedskort af den danske kommune, hvor den pågældendes arbejdsgiver har sit hjemsted, eller hvorfra et selvstændigt erhverv udøves:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Til personer, der ikke har bopæl i Danmark eller</p>\r\n   <p class=\"Liste1\">\r\n      <span class=\"Liste1Nr\">2)</span> personer, som ifølge CPR-loven ikke skal registreres i folkeregistret med bopæl her i landet, eller</p>\r\n   <p class=\"Liste1\">\r\n      <span class=\"Liste1Nr\">3)</span> personer, der tidligere har boet i Danmark, men som ikke var berettiget til det særlige sundhedskort ved fraflytningen.</p>\r\n</p>\r\n<p class=\"Tekst\">Til personer, der har bopæl på Færøerne eller i Grønland, og som er på skoleophold i Danmark eller som opholder sig i Danmark i uddannelsesøjemed, udstedes det særlige sundhedskort af opholdskommunen.</p>\r\n<p class=\"TekstoverskriftVenstreN\">3.4. Fornyelse</p>\r\n<p class=\"Tekst\">Kommunen, der har udstedt et særligt sundhedskort, skal ved udløb af kortets gyldighedsperiode tage stilling til, hvorvidt den sikrede/familiemedlemmerne fortsat opfylder betingelserne for at modtage et særligt sundhedskort. I givet fald skal kommunen forsyne de(n) pågældende med et nyt sundhedskort.</p>\r\n<p class=\"Tekst\">Den danske fraflytningskommune bevarer således ansvaret for at forny det særlige sundhedskort, så længe den sikrede/familiemedlemmerne ved fornyelsen opfylder betingelserne for at få et særligt sundhedskort. Dette gælder også, selvom den sikrede skifter arbejdsgiver i Danmark.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"732\">\r\n                  <tr>\r\n                     <td style=\"\" width=\"732\">\r\n                        <div class=\"TabelTekst\">Eksempel:</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\">En dansker med bopæl i København og ansat ved en virksomhed i Albertslund flytter til Malmø. Efter 1 år får pågældende nyt arbejde ved en virksomhed i Ishøj.</p>\r\n<p class=\"Tekst\">Det særlige sundhedskort udstedes ved fraflytningen af Københavns Kommune. Før kortets gyldighedsperiode udløber skal Københavns Kommune undersøge, om den pågældende fortsat opfylder betingelserne for at være dansk sikret ifølge EF-retten og i givet fald udstede et nyt særligt sundhedskort. Det er uden betydning, at den pågældende skifter arbejdsgiver i Danmark.</p>\r\n<p class=\"Tekst\">Efter 3 års ansættelse ved virksomheden i Ishøj, får den pågældende arbejde ved en virksomhed i Trelleborg i Sverige. Der arbejder den pågældende i 2 år, hvorefter vedkommende får ansættelse ved en virksomhed i Roskilde.</p>\r\n<p class=\"Tekst\">Fra ansættelsen ved en virksomhed i Trelleborg i Sverige vil den pågældende ikke længere være dansk socialt sikret ifølge EF-retten og derfor ikke berettiget til et særligt sundhedskort. Når den pågældende 2 år efter igen skal dansk sikres, da vedkommende bliver arbejdstager i Danmark, er det den danske kommune, hvor den pågældendes arbejdsgiver har sit hjemsted, her Roskilde Kommune, der skal tage stilling til, om den pågældende opfylder betingelserne for at få et særligt sundhedskort.</p>\r\n<p class=\"TekstoverskriftVenstreN\">4. Ikrafttræden m.m.</p>\r\n<p class=\"Tekst\">Denne vejledning anvendes fra den 1. maj 2010. Vejledningen afløser vejledning nr. 38 af 10. juni 2009 om et særligt sundhedskort.</p><div class=\"Givet\" id=\"Givet\"><p class=\"Givet\" align=\"center\">Indenrigs- og Sundhedsministeriet, den 6. april 2010</p><p class=\"Sign1\" align=\"center\">Vibeke B. Lemche</p><p class=\"Sign2\" align=\"right\">/ </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> EU-landene er følgende: Belgien, Bulgarien, Cypern, Danmark, Estland, Finland, Frankrig, Grækenland, Irland, Italien, Letland, Litauen, Luxembourg, Malta, Nederlandene (Holland), Polen, Portugal, Rumænien, Slovakiet, Slovenien, Spanien, Storbritannien og Nordirland, Sverige, Tjekkiet, Tyskland, Ungarn, Østrig.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> Aftalen indebærer, at reglerne i EF-forordning 1408/71 skal anvendes for personer, der rejser mellem EU-landene og Schweiz.</p>\r\n<p class=\"Fodnote\">\r\n   <a class=\"FodnoteNr\" name=\"Not3\" href=\"#Henvisning_Not3\">3)</a> Den nordiske konvention indebærer, at reglerne i EF-forordning 1408/71 skal anvendes for personer, der rejser mellem de nordiske lande, men som ikke er omfattet af EF-forordning 1408/71, typisk 3. landeborgere.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/04/2010"
        },
        {
            "displayName": "Accession",
            "displayValue": "C20100002060"
        },
        {
            "displayName": "Entydig dokumentidentifikation",
            "displayValue": "AI003543"
        },
        {
            "displayName": "Dato for førstegangsindlæggelse",
            "displayValue": "08/04/2010"
        },
        {
            "displayName": "Dato for indlæggelse",
            "displayValue": "18/10/2013"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "06/04/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., j.nr. 0904444"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}