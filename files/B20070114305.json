{
    "id": 105070,
    "title": "Bekendtgørelse om adgang for inseminører fra visse lande til at inseminere husdyr",
    "documentTypeId": "60",
    "isSagsforlobPeriodValid": true,
    "shortName": "BEK nr 1143 af 03/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Bekendtgørelsens anvendelsesområde og definitioner</p><p class=\"Indholdsfortegnelse\"><a href=\"#Kap2\">Kapitel 2</a>   Anmeldelse af midlertidig eller lejlighedsvis inseminering af husdyr</p><p class=\"Indholdsfortegnelse\"><a href=\"#Kap3\">Kapitel 3</a>   Etablering som inseminør af husdyr</p><p class=\"Indholdsfortegnelse\"><a href=\"#Kap4\">Kapitel 4</a>   Straf- og ikrafttrædelsesbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om adgang for inseminører fra visse lande til at inseminere husdyr <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 42, § 43, § 67 og § 70, stk. 3, i lov nr. 432 af 9. juni 2004 om hold af dyr fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Bekendtgørelsens anvendelsesområde og definitioner</p><p class=\"Paragraf\"><span class=\"ParagrafNr\">§ 1.</span> Bekendtgørelsen omfatter midlertidig eller lejlighedsvis inseminering af husdyr af statsborgere fra andre EU-lande eller EØS-lande.</p><p class=\"Stk2\"><span class=\"StkNr\">Stk. 2.</span> Bekendtgørelsen omfatter tillige etablering som inseminør af husdyr af statsborgere fra andre EU-lande eller EØS-lande.</p><p class=\"Paragraf\"><span class=\"ParagrafNr\">§ 2.</span> Ved tjenesteyder forstås den person, der midlertidigt eller lejlighedsvist agter at inseminere husdyr i Danmark, og som anmelder dette til Fødevarestyrelsen.</p><p class=\"Stk2\"><span class=\"StkNr\">Stk. 2.</span> Ved etableringsland forstås et land, som er omfattet af § 1, og hvor tjenesteyderen er lovlig etableret i det erhverv, der agtes udøvet i Danmark.</p><p class=\"Stk2\"><span class=\"StkNr\">Stk. 3.</span> Ved erhvervsmæssige kvalifikationer forstås:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> I de tilfælde, hvor adgangen til erhvervet er lovreguleret i anmelderens etableringsland, uddannelsesbevis, jf. stk. 4-5 eller kursusbevis, jf. stk. 6.</p><p class=\"Liste1\"><span class=\"Liste1Nr\">2)</span> I de tilfælde, hvor adgangen til erhvervet ikke er lovreguleret i anmelderens etableringsland, dokumentation for, at inseminering af den dyreart, som anmelderen agter at inseminere, er udført som erhverv i mindst to år inden for de sidste ti år.</p></div></p><p class=\"Stk2\"><span class=\"StkNr\">Stk. 4.</span> Ved det i stk. 3, nr. 1, nævnte uddannelsesbevis forstås eksamensbeviser, certifikater og andre beviser for en erhvervskompetencegivende uddannelse som inseminør af den dyreart, som anmelderen agter at inseminere, der er erhvervet i et af de i § 1 nævnte lande. Beviset skal være udstedt af den myndighed eller det organ, der er udpeget i overensstemmelse med love eller administrative bestemmelser i det pågældende land.</p><p class=\"Stk2\"><span class=\"StkNr\">Stk. 5.</span> Ved det i stk. 3, nr. 1, nævnte uddannelsesbevis forstås, ud over de i stk. 4 nævnte beviser, uddannelsesbeviser, der er udstedt i et tredjeland, hvis</p><p class=\"Tekst2\"><div><p class=\"Liste1\"><span class=\"Liste1Nr\">1)</span> myndighederne i etableringslandet har anerkendt beviset, og</p><p class=\"Liste1\"><span class=\"Liste1Nr\">2)</span> anmelderen har mindst tre års erhvervserfaring i etableringslandet inden for uddannelsesbevisets område, og etableringslandet har attesteret denne erhvervserfaring.</p></div></p><p class=\"Stk2\"><span class=\"StkNr\">Stk. 6.</span> Ved det i stk. 3, nr. 1, nævnte kursusbevis forstås et bevis udstedt af den myndighed eller det organ, der er udpeget i overensstemmelse med love eller administrative bestemmelser i hjemlandet for:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> en uddannelse, som ikke er omfattet af et certifikat eller et eksamensbevis som nævnt i art. 11, litra b, c, d eller e, i direktiv 2005/36/EF,</p><p class=\"Liste1\"><span class=\"Liste1Nr\">2)</span> en specifik uddannelse uden forudgående uddannelse, eller</p><p class=\"Liste1\"><span class=\"Liste1Nr\">3)</span> udøvelse af erhvervet i etableringslandet på fuld tid i tre på hinanden følgende år eller på deltid i en periode af tilsvarende varighed i løbet af de forudgående ti år.</p></div></p><p class=\"Stk2\"><span class=\"StkNr\">Stk. 7.</span> Ved faglig titel forstås tjenesteyderens faglige titel i etableringslandet. Titlen anføres på etableringslandets officielle sprog. Hvis en sådan titel ikke findes i etableringslandet, anfører tjenesteyderen på denne stats officielle sprog hvilket uddannelsesbevis tjenesteyderen har.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Anmeldelse af midlertidig eller lejlighedsvis inseminering af husdyr</p><p class=\"Paragraf\"><span class=\"ParagrafNr\">§ 3.</span> Personer fra de i § 1 nævnte lande, der midlertidigt eller lejlighedsvist agter at inseminere husdyr i Danmark, skal inden aktiviteten påbegyndes indgive skriftlig anmeldelse til Fødevarestyrelsen.</p><p class=\"Stk2\"><span class=\"StkNr\">Stk. 2.</span> Anmeldelsen gælder for et år og skal fornys for hvert efterfølgende år tjenesteyderen agter inseminere husdyr i Danmark.</p><p class=\"Stk2\"><span class=\"StkNr\">Stk. 3.</span> Anmeldelsen skal indeholde følgende oplysninger:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> anmelderens fulde navn,</p><p class=\"Liste1\"><span class=\"Liste1Nr\">2)</span> anmelderens bopælsadresse,</p><p class=\"Liste1\"><span class=\"Liste1Nr\">3)</span> anmelderens eventuelle adresse i Danmark, og</p><p class=\"Liste1\"><span class=\"Liste1Nr\">4)</span> den dyreart anmelderen agter at inseminere.</p></div></p><p class=\"Stk2\"><span class=\"StkNr\">Stk. 4.</span> Anmeldelsen skal ved første anmeldelse, eller hvis der ved en fornyelse er tale om ændring af de oplysninger, der tidligere er givet, ledsages af følgende dokumenter:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Dokumentation for tjenesteyderens nationalitet.</p><p class=\"Liste1\"><span class=\"Liste1Nr\">2)</span> Attestation fra de kompetente myndigheder i etableringslandet om, at tjenesteyderens er lovligt etableret i landet til at inseminere den dyreart, som tjenesteyderens agter at inseminere.</p><p class=\"Liste1\"><span class=\"Liste1Nr\">3)</span> Attestation fra den kompetente myndighed i etableringslandet om, at tjenesteyderens ikke har fået permanent eller midlertidigt forbud eller lignende mod at inseminere husdyr.</p><p class=\"Liste1\"><span class=\"Liste1Nr\">4)</span> Bevis for erhvervsmæssige kvalifikationer, jf. § 2, stk. 3.</p></div></p><p class=\"Paragraf\"><span class=\"ParagrafNr\">§ 4.</span> Personer, der leverer tjenesteydelser i henhold til § 3, skal oplyse modtagerne af ydelserne om</p><p class=\"Tekst2\"><div><p class=\"Liste1\"><span class=\"Liste1Nr\">1)</span> deres faglige titel,</p><p class=\"Liste1\"><span class=\"Liste1Nr\">2)</span> navn og adresse på den kompetente tilsynsmyndighed i etableringslandet, hvis inseminørvirksomheden der er omfattet af en godkendelsesordning,</p><p class=\"Liste1\"><span class=\"Liste1Nr\">3)</span> eventuelle registreringsnummer eller identifikationskode i et offentligt register i etableringslandet, og</p><p class=\"Liste1\"><span class=\"Liste1Nr\">4)</span> eventuelle forsikringer til dækning af erhvervsansvar.</p></div></p><p class=\"Paragraf\"><span class=\"ParagrafNr\">§ 5.</span> Fødevarestyrelsen fører et offentligt register over personer, som er etablerede inseminører i et de i § 1 nævnte lande, og som har anmeldt til Fødevarestyrelsen, at de agter at midlertidigt eller lejlighedsvist at inseminere husdyr i Danmark.</p><p class=\"Stk2\"><span class=\"StkNr\">Stk. 2.</span> I registret optages oplysninger om anmeldernes navne, adresser og faglige titel.</p><p class=\"Paragraf\"><span class=\"ParagrafNr\">§ 6.</span> Fødevarestyrelsen kan for hver tjenesteydelse udveksle nødvendige oplysninger med kompetente myndigheder i de i § 1 nævnte lande om, hvorvidt tjenesteyderen er lovlig etableret, om tjenesteyderens redelige adfærd og om, hvorvidt tjenesteyderen har været idømt faglige disciplinære eller strafferetlige sanktioner.</p><p class=\"Stk2\"><span class=\"StkNr\">Stk. 2.</span> Fødevarestyrelsen kan udveksle relevante oplysninger med kompetente myndigheder i de i § 1 nævnte lande i forbindelse med klager fra modtagere af tjenesteydelser. Fødevarestyrelsen underretter tjenestemodtageren om undersøgelsens resultat.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Etablering som inseminør af husdyr</p><p class=\"Paragraf\"><span class=\"ParagrafNr\">§ 7.</span> Fødevarestyrelsen kan give personer fra de i § 1 nævnte lande tilladelse til at etablere sig som inseminør af nærmere angivne husdyr, jf. lov om adgang til udøvelse af visse erhverv i Danmark.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Straf- og ikrafttrædelsesbestemmelser</p><p class=\"Paragraf\"><span class=\"ParagrafNr\">§ 8.</span> Med bøde straffes den, som overtræder § 3 eller § 4.</p><p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået forsætligt eller groft uagtsomt, og hvis der ved overtrædelsen er</p><p class=\"Tekst2\"><div><p class=\"Liste1\"><span class=\"Liste1Nr\">1)</span> forvoldt skade på menneskers eller dyrs sundhed eller fremkaldt fare herfor, eller</p><p class=\"Liste1\"><span class=\"Liste1Nr\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p></div></p><p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 20. oktober 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 3. oktober 2007</I></P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Kirsten Falkum</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF om anerkendelse af erhvervsmæssige kvalifikationer (EU-Tidende 2005 nr. L 255 s. 22).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/10/2007"
        },
        {
            "displayName": "Accession",
            "displayValue": "B20070114305"
        },
        {
            "displayName": "Entydig dokumentidentifikation",
            "displayValue": "BG000893"
        },
        {
            "displayName": "Dato for førstegangsindlæggelse",
            "displayValue": "12/10/2007"
        },
        {
            "displayName": "Dato for indlæggelse",
            "displayValue": "12/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1143"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "03/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Fødevarestyrelsen, j.nr. 2007-20-23-02218"
        },
        {
            "displayName": "Stikord",
            "displayValue": "ejerinseminering, Inseminører, kunstig sædoverføring"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}