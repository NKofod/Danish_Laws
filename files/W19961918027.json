{
    "id": 40079,
    "title": "Kommentar til SM-afgørelser - en kommunes eventuelle passivitet i forbindelse med tvangsfjernelsessag (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19180 af 31/07/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Om kommuners eventuelle passivitet i forbindelse med  \r\n\r\n tvangsfjernelsessager </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til SM-afgørelser - en kommunes  \r\n\r\n eventuelle passivitet i forbindelse med tvangsfjernelsessag (* 1) </H1>  \r\n\r\n<P></P>  \r\n\r\n<P>Ankestyrelsen har på et principielt møde behandlet spørgsmålet om,  \r\n\r\n hvorvidt A kommune havde udvist passivitet i forbindelse med tvangsfjernelse  \r\n\r\n af en enlig kvindes 4 børn. </P>  \r\n\r\n<P>Sagen vedrørte en kvinde, som havde været kendt af A kommune siden 1977,  \r\n\r\n idet den ældste dreng, der idag er 18 år, er spastiker og intellektuelt  \r\n\r\n reduceret og idet moderen havde modtaget kontanthjælp siden 1977 pånær i  \r\n\r\n perioden 1983-1988. Kvinden havde derudover på daværende tidspunkt 2 piger,  \r\n\r\n der i dag er henholdsvis 9 og 5 år. </P>  \r\n\r\n<P>Den ældste dreng havde siden 1983 været dagelev på en kostskole for  \r\n\r\n handicappede. </P>  \r\n\r\n<P>A kommune modtog i alt 5 skrivelser fra kostskolen, dateret henholdsvis  \r\n\r\n den 2. februar, den 19. marts, den 29. april, den 14. maj og den 17. juni  \r\n\r\n 1993. I de første skrivelser beskrives drengen som bl.a. forsømt med stort  \r\n\r\n behov for at blive støttet op om. I brevet fra maj 1993 beskrives forholdene  \r\n\r\n i hjemmet som velfærdstruende, idet drengen havde talrige forsømmelser og  \r\n\r\n bl.a. gav indtryk af en lidt sølle og forsømt fremtræden. </P>  \r\n\r\n<P>A kommune har under hele forløbet kontakt med familien og fandt ved  \r\n\r\n hjemmebesøg den 17. maj 1993 og samtale hos kommunen den 2. august 1993, at  \r\n\r\n der var tale om en social og personlig deroute for moderen, men at der ikke  \r\n\r\n var behov for foranstaltninger i henhold til bistandslovens § 33 og § 35. Det  \r\n\r\n blev imidlertid aftalt forskellige støttende foranstaltninger, bl.a. at den  \r\n\r\n ældste dreng skulle fortsætte i kostskolen og moderen skulle etableres i et  \r\n\r\n løntilskudsjob. </P>  \r\n\r\n<P>A kommune modtog den 21. september 1993 et brev fra kostskolen, hvor det  \r\n\r\n fremgik at drengen var udmeldt af skolen trods skolens råd og hvor der blev  \r\n\r\n givet udtryk for, at drengens situation var forværret. </P>  \r\n\r\n<P>Der skulle i A kommune være foregået overvejelser i den efterliggende tid  \r\n\r\n om muligheder for drengens forsatte ophold på kostskolen, sammenholdt med, at  \r\n\r\n drengen var over den skolepligtige alder samt det forhold, at kommunen kort  \r\n\r\n tid forinden ikke havde fundet grundlag for at gribe ind. Planen skulle  \r\n\r\n imidlertid have været, at drengen skulle flytte væk fra sin moder. Den 9.  \r\n\r\n december 1993 skrev man til familien om et møde den 15. december 1993. </P>  \r\n\r\n<P>Familien flyttede i december 1993 efter samlivsophævelse til en  \r\n\r\n campingvogn i B kommune og i anden omgang til C kommune . </P>  \r\n\r\n<P>C kommune anbragte den 25. maj 1994 moderens 4 børn (det sidste barn født  \r\n\r\n den 22. maj 1994) udenfor hjemmet på grund af indberetningerne fra kostskolen  \r\n\r\n og et hjemmebesøg den 22. marts 1994. </P>  \r\n\r\n<P>C kommune anmodede A kommune om at betale udgifterne i forbindelse med  \r\n\r\n tvangsfjernelsen, idet kommunen fandt, at A kommune burde have tvangsfjernet  \r\n\r\n børnene på grundlag af indberetningerne fra kostskolen. </P>  \r\n\r\n<P>Ankenævnet fandt, at A kommune burde have foretaget en langt mere  \r\n\r\n omfattende undersøgelse end tilfældet havde været af behovet for  \r\n\r\n hjælpeforanstaltninger med henblik på anbringelse af børnene udenfor hjemmet.  \r\n\r\n Nævnet anså på baggrund af den udviste passivitet A kommune for  \r\n\r\n refusionspligtig for den kommunale andel af udgifterne i henhold til  \r\n\r\n bistandsloven vedrørende kvinden og hendes 4 børn. </P>  \r\n\r\n<P>Ankestyrelsen fandt efter de foreliggende oplysninger i sagen ikke, at der  \r\n\r\n var udvist en sådan passivitet fra A kommunes side, at det kunne begrunde, at  \r\n\r\n A kommune var refusionspligtig i henhold til bistandslovens § 11, stk. 1, nr.  \r\n\r\n 1, med hensyn til udgifterne i forbindelse med tvangfjernelse af kvindens  \r\n\r\n børn. </P>  \r\n\r\n<P>Ankestyrelsen fandt således, at det ikke havde været åbenbart for A  \r\n\r\n kommune, at den inden kvindens flytning med sine 3 børn til C kommune burde  \r\n\r\n have truffet beslutning om tvangsfjernelse af børnene, i henhold til  \r\n\r\n bistandslovens § 35. </P>  \r\n\r\n<P>Efter praksis er det en betingelse for at kræve refusion for  \r\n\r\n foranstaltninger efter § 11, at fraflytningskommunen har truffet beslutning  \r\n\r\n om foranstaltningen inden fraflytningen. </P>  \r\n\r\n<P>For at fravige dette princip og pålægge refusionspligt, selv om en  \r\n\r\n tidligere opholdskommune ikke har truffet beslutning om at iværksætte  \r\n\r\n foranstaltninger overfor børnene, må det kræves, at den tidligere kommune har  \r\n\r\n været bekendt med, at børnenes leveforhold har været så belastende, at det  \r\n\r\n var åbenbart, at der straks måtte gribes ind. </P>  \r\n\r\n<P>Dette fandtes ikke at have været tilfældet i denne sag. </P>  \r\n\r\n<P>Ankestyrelsen har ved afgørelsen særlig lagt vægt på, at A kommune havde  \r\n\r\n været i jævnlig kontakt med familien, at kommunen arbejdede på at  \r\n\r\n tilrettelægge en efter den daværende opfattelse passende støtte til familien,  \r\n\r\n da den flyttede, og at det ikke havde været klart for A kommune, at der var  \r\n\r\n åbenbar risiko for, at børnenes sundhed eller udvikling ville lide alvorlig  \r\n\r\n skade, hvis de ikke blev tvangsfjernet. </P>  \r\n\r\n<P>Ankestyrelsen fandt endvidere, at der var sket en forværring af familiens  \r\n\r\n trivselstilstand ved C kommunes hjemmebesøg i marts 1994 i forhold til A  \r\n\r\n kommunes hjemmebesøg i maj 1993 og besøg af familien i august 1993. </P>  \r\n\r\n<P>Afgørelsen vil blive udsendt som SM-Sociale Meddelelser. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 2, juli 1996. side 21-22.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19961918027"
        },
        {
            "displayName": "Entydig dokumentidentifikation",
            "displayValue": "CA008016"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19180"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "31/07/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Den sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}