{
    "id": 138006,
    "title": "Bekendtgørelse om hedgeforeningers opgørelse af risici",
    "documentTypeId": "60",
    "isSagsforlobPeriodValid": true,
    "shortName": "BEK nr 784 af 29/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p>\r\n<p class=\"Indholdsfortegnelse\">\r\n   <a href=\"#B2\">Bilag 2</a>\r\n</p>\r\n<p class=\"Indholdsfortegnelse\">\r\n   <a href=\"#B3\">Bilag 3</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om hedgeforeningers opgørelse af risici</p>\r\n<p class=\"Indledning2\">I medfør af § 34, stk. 5, nr. 2, og § 221, stk. 3, i lov nr. 456 af 18. maj 2011 om investeringsforeninger m.v., fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på hedgeforeninger godkendt efter § 7, stk. 1, i lov om investeringsforeninger m.v.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Hvis en hedgeforening er opdelt i afdelinger, skal opgørelse af risici ske for hver enkelt afdeling.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Bruttoeksponering</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bestyrelsen skal fastsætte rammer for en hedgeforenings eller afdelings samlede bruttoeksponering.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved bruttoeksponering forstås hedgeforeningens eller afdelingens samlede nettopositioner i procent af den samlede formue.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved en nettoposition i et værdipapir, pengemarkedsinstrument, råvareinstrument eller indeks forstås forskellen mellem summen af kursværdien af lange positioner og summen af kursværdien af korte positioner i det enkelte værdipapir, pengemarkedsinstrument, råvareinstrument eller indeks, inklusive underliggende lange og korte positioner i værdipapiret, pengemarkedsinstrumentet, råvareinstrumentet eller indekset, der knytter sig til anvendelsen af afledte finansielle instrumenter.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved en lang position forstås en position, der giver en gevinst ved en kursstigning eller et rentefald for det pågældende værdipapir, pengemarkedsinstrument, råvareinstrument eller indeks. Ved en kort position forstås den numeriske værdi af en position, der giver et tab ved en kursstigning eller et rentefald for det pågældende værdipapir, pengemarkedsinstrument, råvareinstrument eller indeks.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Opgørelse af positioner i afledte finansielle instrumenter, der er baseret på værdipapirer, pengemarkedsinstrumenter, råvareinstrumenter eller indeks, og hvori der indgår et optionselement, foretages ved at multiplicere kursværdien af de underliggende aktiver med optionens delta.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved en hedgeforenings eller afdelings samlede nettopositioner forstås summen af følgende:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Kursværdien af hedgeforeningens eller afdelingens samlede lange nettopositioner i værdipapirer, pengemarkedsinstrumenter, råvareinstrumenter eller indeks.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Likvide midler, herunder valuta.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Kursværdien af hedgeforeningens eller afdelingens samlede korte nettopositioner i værdipapirer, pengemarkedsinstrumenter, råvareinstrumenter eller indeks.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Fordeling og koncentration</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Bestyrelsen skal fastlægge, hvordan en hedgeforening eller afdeling må fordele sin portefølje.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Bestyrelsen skal endvidere fastsætte relevante rammer for den procentvise fordeling.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> En hedgeforening eller afdeling kan eksempelvis fordele sin portefølje indenfor følgende områder:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> Værdipapirer, jf. § 3, stk. 1, nr. 2, i lov om investeringsforeninger m.v.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> Værdipapirmarkeder.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num3\">3)</span> Korte og lange positioner.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num4\">4)</span> Værdipapirer udstedt af samme emittent.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num5\">5)</span> Anerkendte ratings på rentebaserede værdipapirer og instrumenter.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num6\">6)</span> Investering i andre hedgeforeninger samt hedgefonde.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num7\">7)</span> Noterede og ikke-noterede værdipapirer.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num8\">8)</span> Valuta.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Standardafvigelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bestyrelsen skal fastsætte rammer for en hedgeforenings eller afdelings standardafvigelse på henholdsvis 1, 3 og 5 års sigt.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Følsomhedsanalyser</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bestyrelsen skal sikre, at en hedgeforening eller afdeling foretager relevante følsomhedsanalyser (stress-tests).</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> I bilag 1 er anført eksempler på relevante følsomhedsanalyser.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Supplerende krav til opgørelse af risici</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bestyrelsen skal med udgangspunkt i en hedgeforenings eller afdelings risikopolitik og risikoprofil identificere relevante potentielle risici.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Bestyrelsen skal som minimum identificere, hvorvidt en hedgeforening eller afdeling har risici forbundet med følgende:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num1\">1)</span> Renter, valuta, aktier, inkl. afledte instrumenter baseret på samme, samt råvareinstrumenter, grundet forhold, der relaterer sig til markedet som helhed, eller grundet forhold, der relaterer sig til den enkelte udsteder af værdipapirer eller det enkelte værdipapir (positionsrisiko).</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num2\">2)</span> Koncentration af porteføljen, eksempelvis indenfor enkelte værdipapirer, værdipapirtyper eller markeder (koncentrationsrisiko).</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num3\">3)</span> At en modpart og emittent kan gå konkurs, og at en modpart undlader at betale eller levere som aftalt (kredit- og modpartsrisiko).</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num4\">4)</span> At en position ikke kan handles til rette tid og pris grundet lav likviditet på det relevante marked (likviditetsrisiko).</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num5\">5)</span> Administration og ledelse, herunder IT-systemer (specifik operationel risiko).</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num6\">6)</span> Investering for lånte midler og investering i afledte instrumenter (gearingsrisiko).</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bestyrelsen skal fastsætte relevante supplerende mål og rammer for en hedgeforenings eller afdelings risici. Såfremt bestyrelsen vælger, at visse risici skal være ubegrænsede, kan bestyrelsen fravælge at opstille mål og rammer herfor.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Bestyrelsens identifikation og fastsættelse af mål og rammer, herunder rammer fastsat i medfør af § 2 og §§ 5 – 6, skal tydeligt fremgå af hedgeforeningens eller afdelingens risikorammer.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Bestyrelsen skal sikre, at hedgeforeningens eller afdelingens metoder for opgørelse af risici er tilstrækkeligt beskrevet i forretningsgange.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Bestyrelsen skal løbende vurdere relevansen af de supplerende mål og rammer.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Bestyrelsen kan benytte de i bilag 2 nævnte eksempler på supplerende risikomål i de tilfælde, hvor bestyrelsen ikke ønsker ubegrænsede dispositionsmuligheder, jf. § 9, stk. 1, 2. pkt.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Anvendelse af VaR-modeller</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> En hedgeforening eller afdeling, som vælger at anvende VaR-modeller til at opfylde de supplerende krav for positionsrisiko vedrørende renter, aktier, valuta og råvareinstrumenter, skal opfylde kravene i bilag 3.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Retningslinjer vedrørende risikostyring og opgørelser af aktuelle risici</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> En hedgeforening eller afdeling skal overholde de risikorammer, som foreningens bestyrelse har fastsat for hedgeforeningen eller afdelingen på grundlag af vedtægternes bestemmelser om investeringspolitik og risikoprofil, jf. § 146, stk. 2, i lov om investeringsforeninger m.v.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> En hedgeforening eller afdeling skal i nødvendigt omfang opgøre aktuelle risici for at sikre overholdelse af de fastsatte rammer.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Overskrider en hedgeforening eller afdeling en eller flere af de fastsatte rammer, skal dette straks indberettes til Finanstilsynet sammen med en redegørelse for baggrunden for overskridelsen og en beskrivelse af, hvordan hedgeforeningen vil imødegå tilsvarende overskridelser i fremtiden, jf. § 146, stk. 3, i lov om investeringsforeninger m.v.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> En hedgeforenings eller afdelings navnenoterede medlemmer skal have meddelelse om alle overskridelser af de risikorammer, der er fastsat i vedtægterne eller af bestyrelsen, jf. § 146, stk. 5, i lov om investeringsforeninger m.v.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> En hedgeforening eller afdeling skal have betryggende interne procedurer vedrørende opgørelse, styring og kontrol af risici.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Offentliggørelse af indre værdi samt opgørelse og offentliggørelse af risici</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> En hedgeforening eller afdeling skal mindst hver 14. dag offentliggøre hedgeforeningens eller afdelingens indre værdi, jf. § 87, stk. 1, i lov om investeringsforeninger m.v.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> En hedgeforening eller afdeling skal altid oplyse om indre værdi på de tidspunkter, hvor den foretager emission og indløsning.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> En hedgeforening eller afdeling skal i forbindelse med offentliggørelsen redegøre for, hvordan den indre værdi opgøres i de tilfælde, hvor det ikke måtte være muligt at beregne en indre værdi på grundlag af aktuelle priser.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> En hedgeforenings eller afdelings prospekt skal indeholde oplysning om hedgeforeningens henholdsvis afdelingens risikorammer, jf. 35, stk. 1, i lov om investeringsforeninger m.v. Såfremt der sker ændring i risikorammerne, skal de navnenoterede medlemmer underrettes herom, jf. § 87, stk. 2, i lov om investeringsforeninger m.v.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> En hedgeforening eller afdeling skal med udgangspunkt i opgørelserne foretaget i henhold til § 12, stk. 2, offentliggøre opgørelser vedrørende risici hver måned.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Opgørelserne i medfør af stk. 2 skal opstilles på en overskuelig måde og indeholde de aktuelle opgørelser sammenholdt med de fastsatte rammer, inklusiv relevant beskrivelse.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Såfremt en hedgeforening eller afdeling har væsentlige risici, som bestyrelsen fravælger at opstille rammer for, skal dette klart fremgå af opgørelsen.</p>\r\n<p class=\"Stk2\">\r\n   <span class=\"StkNr\" id=\"Par14_Stk5\">Stk. 5.</span> Såfremt en hedgeforening eller afdeling har en hjemmeside, skal oplysninger i medfør af stk. 2 samt § 13 offentliggøres på hjemmesiden.</p>\r\n<p class=\"Stk2\">\r\n   <span class=\"StkNr\" id=\"Par14_Stk6\">Stk. 6.</span> Såfremt en hedgeforening eller en afdeling ikke har en hjemmeside, skal opgørelserne offentliggøres på anden måde, dog som minimum således at alle navnenoterede medlemmer får meddelelse herom.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Straffebestemmelser</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Overtrædelse af bestemmelserne i § 2, stk. 1, § 5, stk. 1-2, § 6, stk. 1, § 7, stk. 1, §§ 8-9, § 11, § 12, stk. 2 og 5, § 13, stk. 2-3 og § 14, stk. 2-6 straffes med bøde.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Ikrafttrædelse</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 1. juli 2011.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Samtidigt ophæves bekendtgørelse nr. 1468 af 20. december 2005 om hedgeforeningers opgørelse af risici.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 29. juni 2011</p><p class=\"Sign1\" align=\"center\">Ulrik Nødgaard</p><p class=\"Sign2\" align=\"right\">/ Anne Marie Pico</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Eksempler på relevante følsomhedsanalyser</p>\r\n<p class=\"TekstV\">1) Såfremt en hedgeforening eller afdeling anvender gearing, der som et væsentligt led i investeringsstrategien skal medvirke til at opnå et højere afkast, skal hedgeforeningen eller afdelingen beregne scenarier for det potentielle samlede afkast ved en maksimal og minimal udnyttelse af rammerne for den samlede bruttoeksponering, jf. § 2, stk. 1, hvor værdien af de samlede investeringer falder med eksempelvis 20 pct., 30 pct. og 50 pct.</p>\r\n<p class=\"TekstV\">2) Såfremt en hedgeforening eller afdeling som et væsentligt led i investeringsstrategien ønsker at have en samlet kort nettoposition, skal hedgeforeningen eller afdelingen beregne scenarier for det potentielle samlede afkast, hvor værdien af hedgeforeningens eller afdelingens samlede nettopositioner stiger med eksempelvis 20 pct., 30 pct. og 50 pct.</p>\r\n<p class=\"TekstV\">3) Såfremt en hedgeforening eller afdeling anvender en investeringsstrategi med væsentlige koncentrationer af investeringstyper, skal hedgeforeningen eller afdelingen beregne scenarier for det potentielle samlede afkast, hvor værdien af de koncentrerede investeringer falder med eksempelvis 20 pct., 30 pct. og 50 pct.</p>\r\n<p class=\"TekstV\">4) Såfremt en hedgeforening eller afdeling anvender en »long/short« strategi, hvor korrelationerne mellem ensartede investeringer er en væsentlig afkastfaktor, skal hedgeforeningen eller afdelingen beregne scenarier for det potentielle samlede afkast, hvor korrelationerne mellem long/short investeringerne udvikler sig væsentligt anderledes end forventet.</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Eksempler på supplerende risikomål</p>\r\n<p class=\"TekstV\">1) Såfremt en hedgeforening eller afdeling har væsentlig renterisiko, eksempelvis hvis hedgeforeningen eller afdelingen har en strategi om spekulation i markedsrenten, skal bestyrelsen i overensstemmelse med § 9, stk. 1, fastsætte mål og rammer for den samlede renterisiko, der knytter sig til positioner i hedgeforeningens eller afdelingens portefølje, inklusive renterisikoen på betalinger, der knytter sig til anvendelsen af afledte finansielle instrumenter.</p>\r\n<p class=\"TekstV\">Såfremt opgørelsen baseres på principperne i Finanstilsynets bekendtgørelse om kapital-dækning, skal den samlede renterisiko opgøres på basis af summen af ændringerne af kursværdierne for hedgeforeningens eller afdelingens positioner i obligationer og pengemarkedsinstrumenter, inklusive ændringen i nutidsværdien af betalingerne, der knytter sig til anvendelsen af afledte finansielle instrumenter ved en rentestigning på ét procentpoint. Endvidere skal renterisikoen opgøres for hver valuta for sig. Ved opgørelsen af den samlede renterisiko summeres den numeriske værdi af renterisikoen for de enkelte valutaer. Opgørelsen kan baseres på mål for varighed og modificeret varighed beregnet på grundlag af reglerne fastsat i pkt. 3 i bilag 2 til Finanstilsynets bekendtgørelse om kapitaldækning.</p>\r\n<p class=\"TekstV\">2) Såfremt en hedgeforening eller afdeling har væsentlig rentespændsrisiko, eksempelvis hvis hedgeforeningen eller afdelingen har en »fixed income arbitrage« strategi, hvorefter der søges at udnytte skævheder i prisdannelsen på rentebærende papirer ved at spekulere i udviklingen i rentespænd mellem obligationer, skal bestyrelsen i overensstemmelse med § 9, stk. 1, fastsætte mål og rammer for den samlede rentespændsrisiko, der knytter sig til positioner i hedgeforeningens eller afdelingens porteføljer, inklusive risikoen på betalinger, der knytter sig til anvendelsen af afledte finansielle instrumenter.</p>\r\n<p class=\"TekstV\">Opgørelsen kan eksempelvis ske på basis af summen af ændringerne af kursværdierne for hedgeforeningens eller afdelingens positioner i obligationer og pengemarkedsinstrumenter, inklusive ændringen i nutidsværdien af betalinger, der knytter sig til anvendelsen af afledte finansielle instrumenter ved henholdsvis en indsnævring og udvidelse af rentespændet mellem de købte og solgte obligationer målt ved forskellen på den effektive rente på eksempelvis 10 basispunkter.</p>\r\n<p class=\"TekstV\">3) Såfremt en hedgeforening eller afdeling har væsentlig korrelationsrisiko, eksempelvis hvis hedgeforeningen eller afdelingen har en »markedsneutral« strategi, hvor der fokuseres på en lav korrelation i forhold til markedet, skal bestyrelsen i overensstemmelse med § 9, stk. 1, fastsætte mål og rammer for den samlede korrelationsrisiko, inkl. korrelationsrisikoen, der knytter sig til anvendelsen af afledte instrumenter.</p>\r\n<p class=\"TekstV\">Korrelationsrisikoen kan eksempelvis opgøres ved at beregne korrelationen mellem porteføljens samlede afkast og afkastet på et relevant benchmark.</p>\r\n<p class=\"TekstV\">4) Såfremt en hedgeforening eller afdeling har væsentlig valutarisiko, skal bestyrelsen i overensstemmelse med § 9, stk. 1, fastsætte mål og rammer herfor.</p>\r\n<p class=\"TekstV\">Valutarisikoen kan eksempelvis opgøres via valutaindikator 1, der angiver den største sum af hedgeforeningens korte og lange valutapositioner beregnet efter bilag 6 til Finanstilsynets bekendtgørelse om kapitaldækning.</p>\r\n<p class=\"TekstV\">5) Såfremt en hedgeforening eller afdeling har væsentlig aktierisiko, eksempelvis hvis hedgeforeningen eller afdelingen har en »equity long/short« strategi, og dermed i væsentlig grad investerer i aktier, skal bestyrelsen i overensstemmelse med § 9, stk. 1, fastsætte mål og rammer for den generelle aktierisiko, inkl. aktierisikoen, der knytter sig til anvendelsen af afledte instrumenter.</p>\r\n<p class=\"TekstV\">Aktierisikoen kan eksempelvis opgøres ved anvendelse af beta. Beta opgøres som kovariansen mellem porteføljens afkast og et relevant markedsafkast divideret med variansen på markedsafkastet.</p>\r\n<p class=\"TekstV\">6) Såfremt en hedgeforening eller afdeling har væsentlig optionsrisiko, eksempelvis hvis hedgeforeningen eller afdelingen har en »equity long/short« strategi, hvor de lange og korte positioner i væsentlig grad består af optioner, skal bestyrelsen i overensstemmelse med § 9, stk. 1, fastsætte mål og rammer herfor.</p>\r\n<p class=\"TekstV\">Optionsrisikoen kan eksempelvis opgøres via delta og vega.</p>\r\n<p class=\"TekstV\">7) Såfremt en hedgeforening eller afdeling har væsentlig modpartsrisiko, eksempelvis hvis hedgeforeningen eller afdelingen i overvejende grad handler med værdipapirer, der handles OTC, skal bestyrelsen i overensstemmelse med § 9, stk. 1, fastsætte mål og rammer for modpartsrisikoen.</p>\r\n<p class=\"TekstV\">Modpartsrisikoen kan eksempelvis opgøres som den værdi, der knytter sig til anvendelse af værdipapirer, herunder afledte instrumenter, der handles OTC. Værdien skal da opgøres som den positive markedsværdi af instrumentet med tillæg for det potentielle fremtidige tilgodehavende. Tillægget opgøres i henhold til bilag 1 til bekendtgørelse om investeringsforeningers, specialforeningers, fåmandsforeningers og innovationsforeningers anvendelse af afledte finansielle instrumenter.</p>\r\n<p class=\"TekstV\">Har en hedgeforening eller afdeling indgået en nettingaftale, der opfylder betingelserne for aftaler om netting i henhold til §§ 58h og 58i, i lov om værdipapirhandel, kan værdien af værdipapirer med negativ markedsværdi modregnes i værdien af værdipapirer med positiv markedsværdi med samme modpart ved opgørelsen af modpartsrisikoen i henhold til afsnittet umiddel-bart ovenfor.</p>\r\n<p class=\"TekstV\">Efter opgørelsen af modpartsrisikoen, som ovenfor beskrevet, kan der foretages fradrag for modtaget sikkerhedsstillelse i form af værdipapirer og pengemarkedsinstrumenter, der kan indgå i hedgeforeningens eller afdelingens formue.</p>\r\n<a id=\"B3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Krav for anvendelse af VaR-modeller</p>\r\n<p class=\"TekstV\">Kravene til en hedgeforenings anvendelse af VaR-modeller, herunder en eller flere afdelingers anvendelse af VaR-modeller, er baseret på lignende regler for bl.a. pengeinstitutters anvendelse af interne modeller til opgørelse af poster med positionsrisici til kapitaldækningsformål. Finanstilsynet har i en vejledning for pengeinstitutter m.v. fastsat generelle krav til interne modeller, der ønskes anvendt til opgørelse af poster med positionsrisiko.</p>\r\n<p class=\"TekstV\">VaR-modeller må kun anvendes, såfremt hedgeforeningen overholder følgende krav.</p>\r\n<p class=\"TekstV\">I) Kvalitative krav</p>\r\n<p class=\"TekstV\">Hedgeforeningens model/modeller kan kun anvendes til beregning af positionsrisici, hvis hedgeforeningens risikostyring og kontroller er fyldestgørende og gennemføres på betryggende vis. Dette indebærer bl.a., at følgende kvalitative krav skal være opfyldt:</p>\r\n<p class=\"TekstV\">a) Modellen/modellerne skal være tæt integreret i hedgeforeningens daglige risikostyring og skal danne grundlag for rapportering af risici til hedgeforeningens bestyrelse og direktion eller investeringsforvaltningsselskab.</p>\r\n<p class=\"TekstV\">b) Hedgeforeningen skal have en risikokontrolfunktion, som rapporterer direkte til hedgeforeningens direktion eller investeringsforvaltningsselskab. Risikokontrolfunktionen skal have til opgave at udforme, opdatere og implementere hedgeforeningens risikostyringssystemer, herunder VaR-modeller. Funktionen skal udarbejde og analysere rapportering vedrørende modellens/modellernes resultater, herunder udarbejde rapportering vedrørende overholdelse af limits fastsat i instrukser m.v.</p>\r\n<p class=\"TekstV\">c) Hedgeforeningens bestyrelse og direktion eller investeringsforvaltningsselskab skal være aktive i risikokontrolprocessen, og risikokontrolfunktionens daglige rapporter skal behandles på et ledelsesniveau, der har tilstrækkelige beføjelser til at kunne reducere hedgeforeningens eller afdelingens positioner og risici.</p>\r\n<p class=\"TekstV\">d) Hedgeforeningen skal råde over et tilstrækkeligt antal kvalificerede medarbejdere.</p>\r\n<p class=\"TekstV\">e) Hedgeforeningen skal fastlægge kontrolprocedurer, der sikrer, at hedgeforeningens skriftlige instrukser og forretningsgange vedrørende anvendelse af modellen/modellerne efterleves og overvåges.</p>\r\n<p class=\"TekstV\">f) Hedgeforeningen skal have tilstrækkelig dokumentation for, at modellen/modellerne historisk har beregnet hedgeforeningens eller afdelingens risici med rimelig nøjagtighed.</p>\r\n<p class=\"TekstV\">g) Hedgeforeningen skal gennemføre stress-tests, og resultaterne deraf skal gennemgås af blandt andre direktionen eller investeringsforvaltningsselskabet. Resultaterne af udførte stress-tests skal afspejles i instrukser og limits, der fastsættes af bestyrelsen og direktionen eller investeringsforvaltningsselskabet.</p>\r\n<p class=\"TekstV\">h) Revisionen skal foretage uafhængige gennemgange af modellen/modellerne og deres anvendelse.</p>\r\n<p class=\"TekstV\">i) Hedgeforeningen skal mindst en gang årligt foretage en undersøgelse af modellen/ modellerne og risikostyringen som helhed, hvilket som minimum indebærer en undersøgelse af</p>\r\n<p class=\"TekstV\">1) hvorvidt dokumentationen af modellen/modellerne, risikostyringen samt risikokontrolfunktionens organisering og opgaver er fyldestgørende,</p>\r\n<p class=\"TekstV\">2) hvorledes markedsrisici beregnet ved modellen/modellerne er integreret i den daglige risikostyring, og hvorvidt ledelsesrapporteringen er fyldestgørende,</p>\r\n<p class=\"TekstV\">3) hedgeforeningens procedurer for godkendelse af risikoberegnings- og værdiansættelsesmetoder,</p>\r\n<p class=\"TekstV\">4) de markedsrisici, der er omfattet af risikoberegningsmetoderne, og vurdering af eventuelle større ændringer i risikoberegningsmetoderne,</p>\r\n<p class=\"TekstV\">5) hvorvidt opgørelsen af hedgeforeningens eller afdelingens positioner er korrekt og fuldstændig, hvorvidt beregnede volatiliteter og korrelationer er nøjagtige, samt hvorvidt opgørelsen og beregningen af risikofølsomheder er nøjagtige,</p>\r\n<p class=\"TekstV\">6) den kontrolproces, som hedgeforeningen anvender ved vurderingen af, om de informationskilder, der bruges i modellen/modellerne, er konsistente, aktuelle og pålidelige, samt om sådanne informationskilder er uafhængige, og</p>\r\n<p class=\"TekstV\">7) hedgeforeningens procedurer for udarbejdelse af back-tests, som gennemføres med henblik på at vurdere modellen/modellernes nøjagtighed.</p>\r\n<p class=\"TekstV\">II) Kvantitative krav</p>\r\n<p class=\"TekstV\">Hedgeforeningens model/modeller skal som minimum anvende følgende kvantitative kriterier ved beregning af positionsrisici:</p>\r\n<p class=\"TekstV\">a) Beregning af hedgeforeningens eller afdelingens potentielle risiko på mindst daglig basis.</p>\r\n<p class=\"TekstV\">b) Ensidigt 99 %-konfidensinterval.</p>\r\n<p class=\"TekstV\">c) Ihændehaverperiode svarende til 10 dage.</p>\r\n<p class=\"TekstV\">d) Effektiv observationsperiode på mindst et år, medmindre en kortere observationsperiode er berettiget som følge af en betydelig ændring af prisvolatiliteten.</p>\r\n<p class=\"TekstV\">e) Mindst kvartalsvis ajourføring af korrelationer, volatiliteter m.v.</p>\r\n<p class=\"TekstV\">III) Beregning af generel risiko</p>\r\n<p class=\"TekstV\">Såfremt hedgeforeningen anvender VaR-modeller, udgør den generelle risiko det største beløb af følgende værdier:</p>\r\n<p class=\"TekstV\">a) Generel risiko beregnet for gårsdagens positioner.</p>\r\n<p class=\"TekstV\">b) Gennemsnittet af generel risiko beregnet de sidste 60 arbejdsdage.</p>\r\n<p class=\"TekstV\">IV) Risikofaktorer</p>\r\n<p class=\"TekstV\">Modellen/modellerne skal tage højde for et tilstrækkeligt stort antal risikofaktorer afhængigt af hedgeforeningens eller afdelingens aktivitetsniveau på de respektive markeder, herunder væsentlige risici vedrørende optioner og optionslignende positioner. Som minimum skal følgende bestemmelser overholdes:</p>\r\n<p class=\"TekstV\">a) For renterisici skal modellen anvende en række risikofaktorer, der svarer til renterne i de enkelte valutaer, hvori hedgeforeningen eller afdelingen har rentefølsomme positioner. Hedgeforeningen skal estimere afkastkurverne ved anvendelse af generelt accepterede fremgangsmåder. For betydelige renterisici i de væsentligste valutaer og på de væsentligste markeder skal rentekurven opdeles i mindst seks løbetidssegmenter for at opfange forskelle i volatiliteter langs rentekurven. Modellen skal tillige opfange risikoen for, at korrelationen imellem forskellige afkastkurver ikke er fuldstændig.</p>\r\n<p class=\"TekstV\">b) For valutakursrisici skal modellen anvende risikofaktorer, der svarer til de enkelte fremmede valutaer, hedgeforeningen eller afdelingen har positioner i.</p>\r\n<p class=\"TekstV\">c) For aktiekursrisici skal modellen anvende mindst en særskilt risikofaktor for hvert af de aktiemarkeder, hvor hedgeforeningen eller afdelingen har positioner. Hedgeforeningen kan anvende empiriske korrelationer inden for risikokategorierne og på tværs af risikokategorierne, hvis hedgeforeningens model/modeller til vurdering af korrelationer er velfungerende og gennemføres på betryggende vis.</p>\r\n<p class=\"TekstV\">V) Beregning af specifik risiko</p>\r\n<p class=\"TekstV\">Hedgeforeningen kan anvende VaR-modeller til beregning af specifik risiko for aktier og gældsinstrumenter. Modellerne skal udover kravene i pkt. IV opfylde følgende:</p>\r\n<p class=\"TekstV\">a) Forklare porteføljens historiske prisudsving.</p>\r\n<p class=\"TekstV\">b) Tage højde for koncentrationen udtrykt i størrelse og ændringer i porteføljesammensætningen.</p>\r\n<p class=\"TekstV\">c) Være robust over for ændringer i forudsætninger.</p>\r\n<p class=\"TekstV\">d) Valideres gennem back-tests, som tager sigte på at vurdere, om der præcist tages højde for den specifikke risiko. Såfremt der gennemføres back-tests på grundlag af relevante underporteføljer, skal disse vælges på konsekvent vis.</p>\r\n<p class=\"TekstV\">Hvis en hedgeforening anvender VaR-modeller i overensstemmelse med punkterne a)-d) med henblik på at beregne den specifikke risiko, skal den specifikke risiko opgøres for hver enkelt risikokategori, dvs. aktier og gældsinstrumenter eller for underporteføljer af disse, som indebærer en specifik risiko.</p>\r\n<p class=\"TekstV\">Opgøres specifik risiko for underporteføljer i hedgeforeningen eller afdelingen, skal underporteføljerne fastsættes på konsekvent vis.</p>\r\n<p class=\"TekstV\">Hedgeforeningen kan undlade den særskilte beregning af specifik risiko som anført ovenfor, såfremt hedgeforeningens model/modeller til opgørelse af generel risiko er i tråd med de aftalte internationale normer og præcist tager højde for risikoen for uforudsete begivenheder og misligholdelse (»event and default risk«), når det gælder dens aktier og gældsinstrumenter.</p>\r\n<p class=\"TekstV\">VI) Back-tests</p>\r\n<p class=\"TekstV\">Hedgeforeningen skal kontrollere nøjagtigheden og resultaterne af modellen ved at gennemføre back-tests. Back-tests udføres ved, at den daglige potentielle risiko for tab, der beregnes ved hjælp af hedgeforeningens model for hedgeforeningens eller afdelingens porteføljes daglige slutpositioner, sammenholdes med den daglige ændring i porteføljeværdien ved slutningen af den efterfølgende hverdag. Hedgeforeningen skal kunne udføre back-tests på grundlag af både faktiske og hypotetiske ændringer i porteføljeværdien.</p>\r\n<p class=\"TekstV\">Back-tests på grundlag af hypotetiske ændringer i porteføljeværdien udføres ved at sammenholde porteføljens daglige slutværdi og under antagelse af uændrede positioner med dens værdi ved slutningen af den efterfølgende dag, dvs. der ses bort fra de handler, som indgås den efterfølgende dag. Back-tests på grundlag af faktiske ændringer i porteføljeværdien udføres ved at sammenholde porteføljens daglige slutværdi med slutværdien på hedgeforeningens eller afdelingens portefølje den efterfølgende dag, dvs. der tages højde for handler, som indgås den efterfølgende dag. En overskridelse er en daglig ændring i værdien af porteføljen, der overstiger den hermed forbundne daglige potentielle risiko, der er beregnet ved hjælp af hedgeforeningens model/modeller.</p>\r\n<p class=\"TekstV\">Såfremt hedgeforeningens model/modeller har mange overskridelser, hvilket indikerer, at den ikke er tilstrækkelig nøjagtig, tilbagekalder Finanstilsynet godkendelsen eller pålægger hedgeforeningen at træffe nødvendige foranstaltninger til at sikre, at modellen/modellerne forbedres. Hedgeforeningen skal træffe passende foranstaltninger med henblik på at forbedre sine back-tests, hvis disse må anses for at være mangelfulde.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2011"
        },
        {
            "displayName": "Accession",
            "displayValue": "B20110078405"
        },
        {
            "displayName": "Entydig dokumentidentifikation",
            "displayValue": "AU004506"
        },
        {
            "displayName": "Dato for førstegangsindlæggelse",
            "displayValue": "30/06/2011"
        },
        {
            "displayName": "Dato for indlæggelse",
            "displayValue": "30/06/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "784"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "29/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 142-0036"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}