{
    "id": 153200,
    "title": "Ankestyrelsens principafgørelse 117-10 om hørehandicap - tidsubegrænset tolkning - samfundslivet - timebank - privatlivet - fødselsdagsfest",
    "documentTypeId": "240",
    "isSagsforlobPeriodValid": true,
    "shortName": "KEN nr 10298 af 31/05/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 117-10 om hørehandicap - tidsubegrænset tolkning - samfundslivet - timebank - privatlivet - fødselsdagsfest</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tolkning ved deltagelse i nieces 18 års fødselsdagsfest kunne ikke bevilges som tidsubegrænset tolkning.</p>\r\n   <p class=\"TekstGenerel\">Ankestyrelsen lagde vægt på, at den søgte tolkning ikke var opregnet blandt de aktiviteter, der efter bekendtgørelsen gav adgang til tidsubegrænset tolkning.</p>\r\n   <p class=\"TekstGenerel\">Ankestyrelsen lagde endvidere vægt på, at deltagelse i fødselsdagsfest i det væsentligste måtte anses for at være en privat aktivitet, som måtte henføres til timebanken.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om tolkning til personer med hørehandicap - lovbekendtgørelse nr. 1503 af 27. december 2009 - § 10, § 11 og § 12</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Socialministeriets bekendtgørelse nr. 416 af 21. april 2010 om aktiviteter med tidsubegrænset tolkning til personer med hørehandicap - § 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om tolkning til familiefest i anledning af din nieces 18 års fødselsdag.</p>\r\n<p>Resultatet er</p>\r\n<p>• at du ikke har ret til tidsubegrænset tolkning under deltagelse i din nieces 18 års fødselsdag 23. januar 2010.</p>\r\n<p>Vi er således kommet til samme resultat som Den Nationale Tolkemyndighed.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Ved afgørelsen er lagt vægt på, at den ønskede tolkning til din nieces 18 års fødselsdag ikke er en aktivitet, der er nødvendig for at kunne deltage i samfundslivet på lige fod med andre borgere. Tolkningen til fødselsdagfesten hører således under timebanken.</p>\r\n<p>Ankestyrelsen har ved denne vurdering lagt vægt på, at den søgte tolkning til fødselsdagsfest ikke er opregnet blandt de aktiviteter, som giver adgang til tidsubegrænset tolkning efter bekendtgørelsen om tidsubegrænset tolkning, og at deltagelse i fødselsdagfest i det væsentligste må anses for at være en privat aktivitet.</p>\r\n<p>Efter reglerne kan der ydes tidsubegrænset tolkning til aktiviteter, der er nødvendige for, at personer med hørehandicap kan deltage i samfundslivet på lige fod med andre borgere.</p>\r\n<p>I bekendtgørelse nr. 1535 af 27. december 2009 er fastsat, hvilke aktiviteter der ydes tidsubegrænset tolkning til. Bekendtgørelsen opregner i listeform aktiviteter med tidsubegrænset tolkning. I tilslutning hertil er opregnet en række eksempler på sådanne aktiviteter. Deltagelse i fødselsdagsfest er ikke nævnt blandt de aktiviteter som giver adgang til tidsubegrænset tolkning.</p>\r\n<p>Det er i bemærkningerne til tolkeloven anført, at der skal gives tolkning til aktiviteter, der er nødvendige for at deltage i samfundslivet og ved sociale aktiviteter. Ved sociale aktiviteter forstås eksempelvis deltagelse i private begivenheder og andre sociale arrangementer. Med samfundslivet forstås i denne sammenhæng tolkninger, der er afgørende for, at mennesker med hørehandicap kan deltage på lige fod i samfundet med alle andre. Samfundslivet skal i den forbindelse ses som modstykket til privatlivet, altså hvor aktiviteter har en samfundsmæssig eller almen betydning. Samfundslivet har, til forskel for privatlivet, betydning for flere eller for en bestemt kreds af borgere.</p>\r\n<p>I bemærkningerne anføres endvidere, at den enkelte tolkebruger udover tidsubegrænset tolkning har en timebank, som vedkommende selv kan priotere. Disse tolkninger kan tolkebrugeren for eksempel vælge at bruge til aktiviteter af mere interessebaseret karakter.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som er indsendt af Den Nationale Tolkemyndighed</p>\r\n<p>• Tolkemyndighedens afgørelse af 6. januar 2010</p>\r\n<p>• Klagen til Ankestyrelsen den 11. januar 2010</p>\r\n<p>• Tolkemyndighedens genvurdering af 16. februar 2010</p>\r\n<p>Den Nationale Tolkemyndighed har truffet afgørelse om, at den ønskede</p>\r\n<p>tolkning til festen i forbindelse med din nieces 18 års fødselsdag ikke er omfattet af</p>\r\n<p>af tidsubegrænset tolkning, men er en tolkning som henhører under timebanken.</p>\r\n<p>Tolkemyndigheden har begrundet afgørelsen med, at den omhandlede aktivitet i</p>\r\n<p>forbindelse med familiefest ikke er omfattet af bekendtgørelse nr. 1535 af 27.</p>\r\n<p>december 2009 om tidsubegrænset tolkning.</p>\r\n<p>Du har klaget over at tolketimerne ikke henføres til tidsubegrænset tolkning, men</p>\r\n<p>henhører under timebanken.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 20. september 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101029825"
        },
        {
            "displayName": "Entydig dokumentidentifikation",
            "displayValue": "BS006004"
        },
        {
            "displayName": "Dato for indlæggelse",
            "displayValue": "21/09/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10298"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/05/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3400013-10"
        },
        {
            "displayName": "Stikord",
            "displayValue": "117-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}