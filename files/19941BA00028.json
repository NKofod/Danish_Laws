{
    "id": 106870,
    "title": "1994 BSF 28   FORSLAG TIL FOLKETINGSBESLUTNING OM SIKRING AF INDFLYDELSE FOR MODTAGERE   EFTER BISTANDSLOVENS § 58 AF HJÆLPEMIDLER AF PERSONLIG ART ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 28 </P>  \r\n\r\n<P></P>  \r\n\r\n<P>Forslag til folketingsbeslutning om sikring af indflydelse for modtagere  \r\n\r\n efter bistandslovens § 58 af hjælpemidler af personlig art </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Tom Behnke (FP) Jan Køpke Christensen  \r\n\r\n (FP) Kristian Thulesen Dahl (FP) </P>  \r\n\r\n<P></P>  \r\n\r\n<P>den 17. november 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til så hurtigt som muligt og inden </P>  \r\n\r\n<P>den 1. juli 1995 at sikre, at personer, som modtager støtte til </P>  \r\n\r\n<P>hjælpemidler efter bistandslovens § 58, sikres indflydelse ved valg </P>  \r\n\r\n<P>af leverandør, når det drejer sig om hjælpemidler af personlig art. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Efter bistandslovens § 58 kan der ydes støtte til hjælpemidler til  \r\n\r\n personer med invaliditet eller varig sygdoms- eller aldersbetinget  \r\n\r\n svagelighed. Socialministeren fastsætter i henhold til § 58, stk. 2, nærmere  \r\n\r\n regler om afgrænsningen og tildelingen m.v. af hjælpemidlerne. </P>  \r\n\r\n<P>Af Socialministeriets bekendtgørelse om ydelser af hjælpemidler efter  \r\n\r\n bistandslovens § 58 fremgår det af § 4, stk. 2, at det sociale udvalg kan  \r\n\r\n bestemme, at et hjælpemiddel skal leveres af bestemte leverandører. </P>  \r\n\r\n<P>Af Socialministeriets vejledning om ydelser af hjælpemidler i henhold til  \r\n\r\n bistandslovens § 58 fremgår, at kommunerne kan træffe aftaler med  \r\n\r\n leverandører om løbende leveringsordninger til brugerne, indgå prisaftaler  \r\n\r\n med leverandører og eventuelt indgå prisaftaler med brancheorganisationer.  \r\n\r\n Det fremgår endvidere, at en prisaftale ikke må være til hinder for, at  \r\n\r\n personer med et særligt behov får det bedst egnede hjælpemiddel, selv om  \r\n\r\n dette falder uden for de i prisaftalen fastsatte retningslinjer. Ved særlige  \r\n\r\n personlige hjælpemidler (f.eks. ortopædiske sko, arm- og benproteser) skal  \r\n\r\n brugeren sikres indflydelse på valg af leverandør. </P>  \r\n\r\n<P>Den Sociale Ankestyrelse har i september 1994 i en sag af principiel  \r\n\r\n betydning behandlet spørgsmålet om, hvorvidt en kontaktlinse kan  \r\n\r\n karakteriseres som et særligt personligt hjælpemiddel, hvor brugeren bør  \r\n\r\n sikres indflydelse på valg af leverandør. Af ankestyrelsens afgørelse fremgår  \r\n\r\n bl.a. følgende: </P>  \r\n\r\n<P>&#187;Ankestyrelsen er opmærksom på, at briller og kontaktlinser benyttes  \r\n\r\n af mange mennesker, og at der blandt disse er mange, som efter frit valg af  \r\n\r\n leverandør har opnået et tillidsforhold til denne. På denne baggrund kan det  \r\n\r\n opfattes negativt at blive henvist til en bestemt leverandør, når  \r\n\r\n brilleglas/kontaktlinser ydes med støtte efter bistandslovens § 58. Dette kan  \r\n\r\n imidlertid ikke i sig selv tillægges betydning. Afgørende er, om der er tale  \r\n\r\n om et særligt personligt hjælpemiddel, hvor brugeren bør sikres indflydelse  \r\n\r\n på valg af leverandør. </P>  \r\n\r\n<P>Danmarks Optikerforening og Statens Øjenklinik mener, at hjælpemidler  \r\n\r\n efter bekendtgørelsens § 16 (dvs. briller og kontaktlinser) må opfattes som  \r\n\r\n sådanne særlige hjælpemidler. Ankestyrelsen finder imidlertid, at der ved  \r\n\r\n særlige personlige hjælpekilder forstås hjælpemidler til personer med særlig  \r\n\r\n følsomme handicap, hvor den personlige kontakt mellem leverandøren med den  \r\n\r\n faglige ekspertise og brugeren er en vigtig fase i  \r\n\r\n hjælpemiddelforarbejdningen. Som eksempel på sådanne hjælpemidler er i  \r\n\r\n vejledningen nævnt ortopædiske sko og arm- og benproteser. Ankestyrelsen  \r\n\r\n finder ikke, at den individuelle udmåling og tilpasning ved levering af  \r\n\r\n brilleglas og kontaktlinser som omtalt i denne sag kan ligestilles  \r\n\r\n hermed.&#171; </P>  \r\n\r\n<P>Formålet med dette beslutningsforslag er at opnå, at personer, som  \r\n\r\n modtager støtte efter bistandslovens § 58, sikres indflydelse ved valg af  \r\n\r\n leverandør, når det drejer sig om hjælpemidler af personlig art. Som  \r\n\r\n eksempler på sådanne hjælpemidler af personlig art kan ud over ortopædiske  \r\n\r\n sko, arm- og benproteser, brilleglas og kontaktlinser nævnes:  \r\n\r\n kompressionsstrømper, støttekorsetter, parykker, brystproteser, tandproteser,  \r\n\r\n almindeligt fodtøj og svagsynsoptik. Dette kan ske gennem ændringer i  \r\n\r\n bekendtgørelsen og vejledningen om hjælpemidler i henhold til bistandslovens  \r\n\r\n § 58. </P>  \r\n\r\n<P>Forslagsstillerne er opmærksom på, at Socialministeriet har nedsat en  \r\n\r\n arbejdsgruppe, som skal afslutte sit arbejde senest i slutningen af 1995, til  \r\n\r\n gennemgang af synshjælpemiddelområdet på bistandslovens § 58-område.  \r\n\r\n Forslagsstillerne finder imidlertid, at det område, hvor der sikres personlig  \r\n\r\n indflydelse, bør udvides også ud over synshjælpemiddelområdet. De nødvendige  \r\n\r\n ændringer bør foretages hurtigst muligt og senest den 1. juli 1995. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/11/1994"
        },
        {
            "displayName": "Accession",
            "displayValue": "19941BA00028"
        },
        {
            "displayName": "Entydig dokumentidentifikation",
            "displayValue": "CL000462"
        },
        {
            "displayName": "Dato for førstegangsindlæggelse",
            "displayValue": "17/11/1994"
        },
        {
            "displayName": "Dato for indlæggelse",
            "displayValue": "17/11/1994"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}