{
    "id": 213262,
    "title": "Fastholdelse af strakspåbud om at sikre, at der anvendes egnet teknisk hjælpemiddel til persontransport til/fra tag på byggeplads",
    "documentTypeId": "240",
    "isSagsforlobPeriodValid": true,
    "shortName": "KEN nr 9112 af 03/03/2020",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af strakspåbud om at sikre, at der anvendes egnet teknisk hjælpemiddel til persontransport til/fra tag på byggeplads</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume </span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at den opstillede Scanclimber SC5000 platformlift ikke var egnet til virksomheden brug som personførende byggeelevator.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede desuden, at der, som følge af den manglende effektive overvågede afspærring af ladesteder, var fare for, at der opstod åbninger på platformen eller taget, når liften ikke var i øverste position. Uafspærrede åbninger medfører fare for betydelig tilskadekomst, da der er risiko for fald gennem åbningerne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at virksomheden 4-5 gange dagligt anvendte en på byggepladsen opstillet Scanclimber SC5000 platformlift som elevator.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde desuden vægt på, at platformen ikke var opstillet efter standard DS/EN 12159 for byggepladselevatorer. Der var fx ved ladesteder ikke etableret overvåget afspærring, der sikrede, at platformen ikke kunne anvendes uden, at åbning på tag og platform var effektivt lukket<span class=\"Italic\">.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af 6. juni 2019 med strakspåbud om at sikre, at der anvendes egnet teknisk hjælpemiddel til persontransport til/fra tag.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 28. januar 2020.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 6. juni 2019 med strakspåbud om at sikre, at der anvendes egnet teknisk hjælpemiddel til persontransport til/fra tag på byggepladsen [adresse udeladt].</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>På nævnets vegne</p>\r\n<p>\r\n</p>\r\n<p>[Navn udeladt]</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at den opstillede Scanclimber SC5000 platformlift ikke var egnet til jeres brug som personførende byggeelevator ved Arbejdstilsynets tilsynsbesøg den 3. juni 2019 på byggepladsen [adresse udeladt].</p>\r\n<p>\r\n</p>\r\n<p>Nævnet vurderer desuden, at der, som følge af den manglende effektive overvågede afspærring af ladesteder, var fare for, at der opstod åbninger på platformen eller taget, når liften ikke var i øverste position. Er der uafspærrede åbninger, medfører det en fare for betydelig tilskadekomst, da der er risiko for fald gennem åbningerne.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøget fik oplyst af jeres ledelsesrepræsentant og en ansat, at I 4-5 gange dagligt anvendte en på byggepladsen opstillet Scanclimber SC5000 platformlift som elevator.</p>\r\n<p>\r\n</p>\r\n<p>Nævnet lægger desuden vægt på, at Arbejdstilsynet konstaterede, at platformen ikke var opstillet efter standard DS/EN 12159 for byggepladselevatorer. Der var fx ved ladesteder ikke etableret overvåget afspærring, der sikrer, at platformen ikke kan anvendes uden, at åbning på tag og platform er effektivt lukket.</p>\r\n<p>\r\n</p>\r\n<p>Nævnet er opmærksom på, at I oplyser, at fremgangsmåden var accepteret af [navn udeladt] som leverandør af platformen.</p>\r\n<p>\r\n</p>\r\n<p>Det kan ikke føre til et andet resultat, da det afgørende er, at arbejdsplatformen blev anvendt som en person-godsførende byggepladselevator. Derfor skal platformen opfylde reglerne om anvendelse og opstilling af person-godsførende byggepladselevatorer.</p>\r\n<p>\r\n</p>\r\n<p>Det er den lokale tilsynskreds, man skal indgå en aftale med, hvis arbejdsstandpladsen undtagelsesvis skal forlades. Det kan fx være ved altanarbejde o.l.</p>\r\n<p>\r\n</p>\r\n<p>Det sker ud fra en samlet vurdering af arbejdsopgaverne, og om det anses for hensigtsmæssigt og forsvarligt. En sådan aftale er også det, leverandøren henviser til i de vedlagte papirer fra jer.</p>\r\n<p>\r\n</p>\r\n<p>Arbejdstilsynet har i udtalelsen af 29. juli 2019 oplyst, at Arbejdstilsynet ikke har været hørt om det arbejde, der er forgået i denne sag.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at tekniske hjælpemidler skal være indrettet og skal anvendes, så de er sikkerheds- og sundhedsmæssigt fuldt forsvarlige.</p>\r\n<p>\r\n</p>\r\n<p>Det følger af reglerne om anvendelse af tekniske hjælpemidler, at et teknisk hjælpemiddel kun må anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.</p>\r\n<p>\r\n</p>\r\n<p>Det følger af reglerne om anvendelse og opstilling af elevatorer mv., at elevatorer kun må anvendes, hvis de opfylder de krav, der gælder for deres konstruktion, udstyr, sikring mv. ifølge bekendtgørelse om indretning af elevatorer, bekendtgørelse om ombygning og væsentlig reparation af elevatorer mv., og bekendtgørelse om indretning af tekniske hjælpemidler.</p>\r\n<p>\r\n</p>\r\n<p>Det følger desuden af samme regler, at personførende byggeelevatorer kun må anvendes, hvis elevatoren og dens tilbehør opfylder de vejledende retningslinjer i standarden DS/EN 12159.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I anfører, at fordi I har udarbejdet arbejdspladsbrugsanvisning for at forlade liften i løftet stilling, så er den forsvarlig at bruge som transport fra terræn til de forskellige sektioner - i den aktuelle sag.</p>\r\n<p>\r\n</p>\r\n<p>I anfører endvidere, at fremgangsmåden er accepteret af [navn udeladt] som leverandør af platformen.</p>\r\n<p>\r\n</p>\r\n<p>Arbejdsmiljøklagenævnet skal henvise til begrundelsen for afgørelsen.</p>\r\n<p>\r\n</p>\r\n<p>Nævnet kan desuden henvise til Arbejdstilsynets udtalelse af 29. juli 2019, hvori Arbejdstilsynet oplyser, at der er tale om en arbejdsplatform, der anvendes som om det var en byggepladselevator.</p>\r\n<p>\r\n</p>\r\n<p>Arbejdsplatformen var indrettet sådan, at den kunne transportere materialer og personer til forskellige højder. Samtidig kunne den bruges som arbejdsstandplads. Dette er ikke lovligt, når den ikke er indrettet som elevator.</p>\r\n<p>\r\n</p>\r\n<p>Nævnet skal bemærke, at det også fremgår af leverandøren af platformens hjemmeside, at arbejdsplatformen ikke må anvendes som elevator.</p>\r\n<p>\r\n</p>\r\n<p>Nævnet skal i øvrigt henvise til begrundelsen for afgørelsen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p class=\"BilagtekstListe\">Om Arbejdstilsynets ret til at afgive påbud:</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø</p>\r\n<p>\r\n</p>\r\n<p class=\"BilagtekstListe\">Om anvendelse af tekniske hjælpemidler</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, i bekendtgørelse nr. 1109 af 15. december 1992 om anvendelse af tekniske hjælpemidler</p>\r\n<p>\r\n</p>\r\n<p class=\"BilagtekstListe\">Om personførende byggepladselevatorer</p>\r\n<p class=\"Liste1\">\r\n   <span class=\"Liste1Nr\">•</span> § 4, i bekendtgørelse nr. 629 af 27. juni 2008 om anvendelse og opstilling af elevatorer mv.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi til er sendt til:</span>\r\n</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"618\" style=\"border-collapse: collapse;\">\r\n                  <colgroup>\r\n                     <col width=\"463px\">\r\n                     </col>\r\n                  </colgroup>\r\n                  <tr style=\"height:38px;\">\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"TabelTekst2\">[Adressat udeladt]</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">LOVUDDRAG</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Lovbekendtgørelse af lov om arbejdsmiljø nr. 1084 af 19. september 2017 med senere ændringer</span>\r\n</p>\r\n<p>…</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>…</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>…</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler</span>\r\n</p>\r\n<p style=\"text-align: center;\">\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p>\r\n</p>\r\n<p>\r\n   <span class=\"Bold\">Brug m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 9.</span> Et teknisk hjælpemiddel må kun anvendes til de arbejdsfunktioner og under de betingelser, det er egnet til, så begrænsninger, der følger heraf, ikke overskrides til fare for sikkerhed eller sundhed.</p>\r\n<p>…</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 629 af 27. juni 2008 om anvendelse og opstilling af elevatorer mv.</span>\r\n</p>\r\n<p>…</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p>…</p>\r\n<p>\r\n   <span class=\"Bold\">§ 4.</span> Elevatorer mv. må kun anvendes, hvis de opfylder de krav, der gælder for deres konstruktion, udstyr, sikring mv. ifølge bekendtgørelse om indretning af elevatorer, bekendtgørelse om ombygning og væsentlig reparation af elevatorer mv., og bekendtgørelse om indretning af tekniske hjælpemidler.</p>\r\n<p>\r\n</p>\r\n<p>Stk. 2. Personførende byggeelevatorer må kun anvendes, hvis elevatoren og dens tilbehør opfylder de vejledende retningslinjer i standarden DS/EN 12159.</p>\r\n<p>…</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/03/2020"
        },
        {
            "displayName": "Accession",
            "displayValue": "W20200911225"
        },
        {
            "displayName": "Entydig dokumentidentifikation",
            "displayValue": "CY000369"
        },
        {
            "displayName": "Dato for indlæggelse",
            "displayValue": "04/03/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9112"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "03/03/2020"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "19-36764"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}