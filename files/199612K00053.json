{
    "id": 112082,
    "title": "1996 LSF 53   FORSLAG TIL LOV OM ÆNDRING AF LOV OM FOLKESKOLEN (BORTFALD AF   UNDERVISNINGSMINISTERENS BEMYNDIGELSE TIL AT PÅLÆGGE KOMMUNERNE AT TILBYDE   TOSPROGEDE BØRN MODERSMÅLSUNDERVISNING) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 53 </P>  \r\n\r\n<P></P>  \r\n\r\n<P>Forslag til Lov om ændring af lov om folkeskolen (Bortfald af  \r\n\r\n undervisningsministerens bemyndigelse til at pålægge kommunerne at tilbyde  \r\n\r\n tosprogede børn modersmålsundervisning) </P>  \r\n\r\n<P></P>  \r\n\r\n<P>Fremsat af Poul Nødgaard (DF) Kristian Thulesen Dahl (DF) Ole Donner (DF)  \r\n\r\n Pia Kjærsgaard (DF) </P>  \r\n\r\n<P></P>  \r\n\r\n<P>den 5. november 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om folkeskolen, jf. lovbekendtgørelse nr. 534 af 18. juni 1996,  \r\n\r\n foretages følgende ændring: </P>  \r\n\r\n<P> <B>1.</B>  <I>§ 5, stk. 7,</I> affattes således: </P>  \r\n\r\n<P> <I>&#187;Stk. 7.</I> Der gives i fornødent omfang undervisning i dansk  \r\n\r\n som andetsprog til tosprogede elever i børnehaveklassen og i 1.-10. klasse.  \r\n\r\n Kommunalbestyrelsen kan endvidere bestemme, at tosprogede elever skal  \r\n\r\n tilbydes undervisning i deres modersmål. Kommunalbestyrelsen bestemmer, på  \r\n\r\n hvilke vilkår modersmålsundervisningen i givet fald tilbydes, og kan i den  \r\n\r\n forbindelse fravige § 36, stk. 2.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Modersmålsundervisning, der er skemalagt og igangsat,  \r\n\r\n gennemføres dog uændret i skoleåret 1996-97. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>På den socialdemokratiske kongres i september 1996 blev forslaget om en  \r\n\r\n afskaffelse af modersmålsundervisning diskuteret, men i sidste ende ikke  \r\n\r\n vedtaget. Dog var signalerne ikke til at misforstå. </P>  \r\n\r\n<P>Antallet af tosprogede børn, der modtager modersmålsundervisning, er  \r\n\r\n ifølge Undervisningsministeriets statistik over tosprogede elever i  \r\n\r\n folkeskolen steget fra ca. 6.500 i skoleåret 1986-87 til ca. 14.000 i  \r\n\r\n skoleåret 1995-96. Udgifterne til modersmålsundervisning er som konsekvens  \r\n\r\n heraf steget markant gennem de seneste år. Den konkrete udvikling af  \r\n\r\n udgifterne til modersmålsundervisning er ikke mulig at følge, da udgiften  \r\n\r\n indgår i de samlede udgifter til folkeskolen. Undervisningsministeren har dog  \r\n\r\n i et svar til Folketingets Uddannelsesudvalg den 14. oktober 1996 (alm. del -  \r\n\r\n bilag 47) oplyst, at udgifterne til modersmålsundervisning udgør 45 mio. kr.  \r\n\r\n</P>  \r\n\r\n<P>Hvis lovforslaget vedtages, er der ikke noget som helst i vejen for, at  \r\n\r\n tosprogede børn fortsat vil kunne få modersmålsundervisning, men det kræver  \r\n\r\n blot, at kommunalbestyrelsen selv har besluttet at give dette tilbud. Ønsker  \r\n\r\n kommunen ikke at tilbyde modersmålsundervisning, må forældrene til de  \r\n\r\n tosprogede børn selv betale. </P>  \r\n\r\n<P>Hvis man har tænkt sig at opholde sig i Danmark, må man også først og  \r\n\r\n fremmest lære det danske sprog, og derfor burde den obligatoriske, offentligt  \r\n\r\n betalte modersmålsundervisning være afskaffet for mange år siden. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen skal sikre, at kommunerne selv får adgang til at bestemme, om  \r\n\r\n modersmålsundervisning skal være et tilbud til folkeskolens tosprogede  \r\n\r\n elever. Ligeledes vil den enkelte kommune få mulighed for selv at  \r\n\r\n tilrettelægge modersmålsundervisningen, så tilbudet svarer til de særlige  \r\n\r\n behov og vilkår, der eksisterer lokalt. Modersmålsundervisningen vil således  \r\n\r\n kunne gøres betinget af, at eleven indskrives i en anden folkeskole i  \r\n\r\n kommunen end distriktsskolen. </P>  \r\n\r\n<P> <I>Til § 2</I>  </P>  \r\n\r\n<P>Ikrafttrædelsesbestemmelsen sikrer, at den skemalagte og igangsatte  \r\n\r\n modersmålsundervisning kan gennemføres som planlagt i indeværende skoleår.  \r\n\r\n For modersmålsundervisning i skoleåret 1996-97, der ikke er skemalagt og  \r\n\r\n iværksat på ikrafttrædelsestidspunktet, har kommunalbestyrelsen mulighed for  \r\n\r\n at træffe beslutning om undervisningens igangsættelse og vilkårene herfor.  \r\n\r\n</P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Poul Nødgaard</B> (DF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om folkeskolen. (Bortfald af  \r\n\r\n undervisningsministerens bemyndigelse til at pålægge kommunerne at tilbyde  \r\n\r\n tosprogede børn modersmålsundervisning).</I>  </P>  \r\n\r\n<P>(Lovforslag nr. 53). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/11/1996"
        },
        {
            "displayName": "Accession",
            "displayValue": "199612K00053"
        },
        {
            "displayName": "Entydig dokumentidentifikation",
            "displayValue": "CL007250"
        },
        {
            "displayName": "Dato for førstegangsindlæggelse",
            "displayValue": "05/11/1996"
        },
        {
            "displayName": "Dato for indlæggelse",
            "displayValue": "05/11/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}