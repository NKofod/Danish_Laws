{
    "id": 62111,
    "title": "Cirkulære om ændring af etableringskontoloven ",
    "documentTypeId": "170",
    "isSagsforlobPeriodValid": false,
    "shortName": "CIR nr 163 af 17/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af etableringskontoloven  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Etableringskontoloven er senest udsendt som lovbekendtgørelse nr. 400 af  \r\n\r\n 16. august 1983. </P>  \r\n\r\n<P>I lovbekendtgørelsen er medtaget de ændringer, der er sket ved lov nr. 189  \r\n\r\n af 20. maj 1983 om ændring af lov om indskud på etableringskonto og ved lov  \r\n\r\n nr. 201 af 25. maj 1983 om ændring af forskellige skattelove. </P>  \r\n\r\n<P>I dette cirkulære omtales de ændringer i etableringskontoloven, der er  \r\n\r\n sket ved disse to love. </P>  \r\n\r\n<P CLASS=PUNKT> <B>1.</B> Lovens § 5, stk. 2, 1. pkt., er ændret således, at  \r\n\r\n etablering af selvstændig erhvervsvirksomhed anses at have fundet sted, når  \r\n\r\n den samlede anskaffelsessum for de til brug for virksomheden anskaffede  \r\n\r\n formuegoder overstiger 100.000 kr. Grænsen har hidtil været 30.000 kr. </P>  \r\n\r\n<P>Endvidere er i § 5 indsat et nyt stk. 3 om, at beløbsgrænsen på 100.000  \r\n\r\n kr. fra og med indkomståret 1984 skal reguleres efter reguleringspristallet,  \r\n\r\n der har januar 1980 = 100. Reguleringen skal foretages på grundlag af  \r\n\r\n pristallet for oktober måned i året forud for indkomståret. Beløbet skal  \r\n\r\n forhøjes eller nedsættes med samme procent som den, hvormed  \r\n\r\n reguleringspristallet er ændret i forhold til et pristal på 127,5. Den nævnte  \r\n\r\n procentvise ændring beregnes med een decimal. De efter procentreguleringen  \r\n\r\n fremkomne beløb skal afrundes opad til nærmeste kronebeløb, der kan deles med  \r\n\r\n 100. </P>  \r\n\r\n<P>Pristalsreguleringen offentliggøres hvert år af statsskattedirektoratet.  \r\n\r\n</P>  \r\n\r\n<P>Ændringen af beløbsgrænsen finder ikke anvendelse, når den skattepligtige  \r\n\r\n inden den 17. maj 1983 har anskaffet formuegoder som nævnt i § 5, stk. 2-4, i  \r\n\r\n lovbekendtgørelse nr. 466 af 13. august 1982 om indskud på etableringskonto.  \r\n\r\n Det vil sige, at den skattepligtige har været berettiget til at anse sig som  \r\n\r\n etableret inden den 17. maj 1983, jfr. nærmere punkt 6. </P>  \r\n\r\n<P CLASS=PUNKT> <B>2.</B> I § 5, stk. 2, er indsat en bestemmelse om, at det  \r\n\r\n endvidere skal være en betingelse for, at etablering af selvstændig  \r\n\r\n erhvervsvirksomhed anses at have fundet sted, at der er tale om en  \r\n\r\n virksomhed, hvor antallet af ejere er højst 10, og hvor kontohaveren eller  \r\n\r\n dennes ægtefælle deltager med personlig arbejdsindsats i ikke uvæsentligt  \r\n\r\n omfang. </P>  \r\n\r\n<P>Reglen gælder alle former for selvstændig erhvervsvirksomhed, herunder  \r\n\r\n enkeltmandsvirksomheder. Kravet om en væsentlig arbejdsindsats skal være  \r\n\r\n opfyldt af alle, der ønsker at anse sig for etableret. Det er ikke  \r\n\r\n tilstrækkeligt, at nogle af disse ejere deltager i virksomheden i væsentligt  \r\n\r\n omfang. På den anden side er det ikke til hinder for frigivelse af  \r\n\r\n etableringskontomidler for en af ejerne, at andre af ejerne, der ikke ønsker  \r\n\r\n etableringskontomidler frigivet, ikke opfylder kravet om en personlig  \r\n\r\n arbejdsindsats. </P>  \r\n\r\n<P>Den personlige arbejdsindsats skal ydes af kontohaveren eller dennes  \r\n\r\n ægtefælle. </P>  \r\n\r\n<P>Ved afgørelsen af, om en arbejdsindsats kan anses som væsentlig, skal en  \r\n\r\n arbejdsindsats på mindst 50 timer månedligt anvendes som en vejledende norm.  \r\n\r\n Kravet om en væsentlig arbejdsindsats gælder også ved anskaffelse af fast  \r\n\r\n ejendom. Det afgørende er arbejdsindsatsen i den virksomhed, den faste  \r\n\r\n ejendom eller formuegodet i øvrigt benyttes i. </P>  \r\n\r\n<P>Kravet om en væsentlig arbejdsindsats kan være opfyldt, uanset at der er  \r\n\r\n tale om en sæsonbetonet virksomhed, og der derfor ikke er behov for nogen  \r\n\r\n arbejdsindsats uden for sæsonen. For sæsonbetonede virksomheder betyder  \r\n\r\n kravet om en væsentlig arbejdsindsats, at kontohaveren eller dennes ægtefælle  \r\n\r\n skal opfylde kravet om en arbejdsindsats på mindst 50 timer månedligt i  \r\n\r\n sæsonen. Kravet om en væsentlig arbejdsindsats betyder normalt, at  \r\n\r\n kontohaveren eller dennes ægtefælle skal yde en arbejdsindsats på 12 x 50  \r\n\r\n timer, ialt 600 timer om året. Er der imidlertid tale om en sæsonbetonet  \r\n\r\n virksomhed, der kun er i drift f.eks. 3 måneder om året, vil kontohaveren  \r\n\r\n eller dennes ægtefælle opfylde kravet om en væsentlig arbejdsindsats, såfremt  \r\n\r\n han yder en arbejdsindsats på mindst 50 timer månedligt i de 3 måneder,  \r\n\r\n sæsonen varer, ialt 150 timer. Anskaffer kontohaveren eller dennes ægtefælle  \r\n\r\n f.eks. inventar til en restaurant, der kun har åbent om sommeren, kan  \r\n\r\n anskaffelsen berettige til frigivelse af etableringskontomidler, hvis  \r\n\r\n kontohaveren eller dennes ægtefælle må antages at yde en væsentlig  \r\n\r\n arbejdsindsats, det vil sige arbejde 50 timer månedligt i den del af året,  \r\n\r\n hvor restauranten har åbent. </P>  \r\n\r\n<P>Ministeren for skatter og afgifter kan tillade, at indskud på  \r\n\r\n etableringskonto frigives, selv om antallet af ejere i den selvstændige  \r\n\r\n virksomhed overstiger 10, når særlige forhold taler derfor. </P>  \r\n\r\n<P>Dispensationsadgangen tænkes særlig anvendt i tilfælde, hvor en ansat  \r\n\r\n ønsker at indtræde i en virksomhed som kompagnon, eller hvor antallet af  \r\n\r\n ejere af en virksomhed vokser i forbindelse med et generationsskifte.  \r\n\r\n Dispensationsadgangen tænkes også anvendt inden for visse brancher, hvor  \r\n\r\n virksomheder typisk består af et stort antal interessenter, der alle udfører  \r\n\r\n en aktiv og personlig indsats. </P>  \r\n\r\n<P>Ansøgning om dispensation indgives til skattedepartementet, Slotsholmsgade  \r\n\r\n 12, 1216 København K. </P>  \r\n\r\n<P>Der kan ikke dispenseres fra kravet om en væsentlig arbejdsindsats. </P>  \r\n\r\n<P>Den nye regel i § 5, stk. 2, finder ikke anvendelse, når den  \r\n\r\n skattepligtige inden den 17. maj 1983 har foretaget anskaffelser, som efter §  \r\n\r\n 5, stk. 2-4, opfyldte betingelserne for etablering. Det vil sige, at den  \r\n\r\n skattepligtige har været berettiget til at anse sig som etableret inden den  \r\n\r\n 17. maj 1983, jfr. nærmere punkt 6. </P>  \r\n\r\n<P CLASS=PUNKT> <B>3.</B> Lovens § 6, hvorefter 1/3 af indskuddene, dog højst  \r\n\r\n 5.000 kr., kan frigives uden virkning for den skattepligtige indkomst, er  \r\n\r\n ophævet. </P>  \r\n\r\n<P>For indskud på etableringskonto, der er frigivet efter § 6, finder § 11,  \r\n\r\n stk. 3, i lovbekendtgørelse nr. 466 af 13. august 1982 om indskud på  \r\n\r\n etableringskonto anvendelse. Er der inden ophævelsen af bestemmelsen frigivet  \r\n\r\n et beløb efter § 6, skal det frigivne beløb derfor medregnes ved opgørelsen  \r\n\r\n af den skattepligtige indkomst for ophørs- eller afhændelsesåret, hvis en  \r\n\r\n virksomhed ophører eller afhændes inden udløbet af det andet indkomstår efter  \r\n\r\n etableringsåret. </P>  \r\n\r\n<P>Ophævelsen af § 6 gælder dog ikke, når den skattepligtige inden den 17.  \r\n\r\n maj 1983 har anskaffet formuegoder som nævnt i § 5, stk. 2-4, i  \r\n\r\n lovbekendtgørelse nr. 466 af 13. august 1982 om indskud på etableringskonto.  \r\n\r\n Det vil sige, at den skattepligtige har været berettiget til at anse sig som  \r\n\r\n etableret inden den 17. maj 1983, jfr. nærmere punkt 6. </P>  \r\n\r\n<P CLASS=PUNKT> <B>4.</B> I lovens § 7, stk. 1, litra a, er indsat en  \r\n\r\n bestemmelse om, at frigivelse af etableringskontomidler ikke kan ske til  \r\n\r\n anskaffelse af automobiler, som er indregistreret til privat  \r\n\r\n personbefordring, til udlejning uden fører eller som last- og  \r\n\r\n varemotorkøretøjer, der er berigtiget med halv omsætningsafgift. Disse biler  \r\n\r\n har tidligere været omfattet af afskrivningslovens § 6A, der nu er ophævet.  \r\n\r\n</P>  \r\n\r\n<P>Skolevogne var også omfattet af den tidligere bestemmelse i  \r\n\r\n afskrivningslovens § 6A, men de er ikke omfattet af den nye begrænsning i  \r\n\r\n etableringskontoloven. </P>  \r\n\r\n<P>Last- og varemotorkøretøjer, der er berigtiget med halv omsætningsafgift,  \r\n\r\n er biler på de såkaldte &quot;papegøjeplader&quot;, som ikke har kunnet  \r\n\r\n nyindregistreres siden 1971. </P>  \r\n\r\n<P>Hyrevogne er ikke omfattet af begrænsningen. </P>  \r\n\r\n<P>Ændringen har virkning for anskaffelser, der har fundet sted den 17. maj  \r\n\r\n 1983 eller senere. </P>  \r\n\r\n<P CLASS=PUNKT> <B>5.</B> Afgørelsen af, hvornår et aktiv anses for  \r\n\r\n anskaffet, træffes efter de samme regler, som gælder for afskrivninger i  \r\n\r\n øvrigt. </P>  \r\n\r\n<P>For driftsmidler betyder det, at de nye regler finder anvendelse, når  \r\n\r\n levering har fundet sted den 17. maj 1983 eller senere. Levering finder sted,  \r\n\r\n når risikoen for driftsmidlets hændelige undergang overgår til erhververen.  \r\n\r\n</P>  \r\n\r\n<P>For fast ejendom finder de nye regler anvendelse, når ejendommen er taget  \r\n\r\n i brug til et afskrivningsberettiget formål den 17. maj 1983 eller senere.  \r\n\r\n Dette gælder, selv om der før den 17. maj 1983 har foreligget en endelig og  \r\n\r\n bindende aftale om overdragelse af ejendommen. Hvis en kontohaver inden den  \r\n\r\n 17. maj 1983 har erhvervet en fast ejendom, hvori han inden denne dato har  \r\n\r\n startet en erhvervsvirksomhed, er erhvervelsen ikke omfattet af de nye  \r\n\r\n regler. Hvis erhvervsvirksomheden derimod først er startet den 17. maj 1983  \r\n\r\n eller senere, er erhvervelsen omfattet af de nye regler, uanset at  \r\n\r\n kontohaveren har erhvervet ejendommen før denne dato. </P>  \r\n\r\n<P CLASS=PUNKT> <B>6.</B> Efter den hidtil gældende praksis har  \r\n\r\n skattepligtige, der har indgået aftale om køb af formuegoder for 30.000 kr.,  \r\n\r\n været berettigede til at anse sig for etablerede på aftaletidspunktet. Det  \r\n\r\n har haft den virkning, at de på dette tidspunkt har kunnet få frigivet 1/3 af  \r\n\r\n indskuddene, dog højst 5.000 kr., efter etableringskontolovens § 6. Når  \r\n\r\n afskrivningslovens krav om levering eller ibrugtagning til  \r\n\r\n afskrivningsberettiget formål derefter er blevet opfyldt, har de kunnet få  \r\n\r\n frigivet de resterende beløb til forlods afskrivning efter  \r\n\r\n etableringskontolovens § 7. </P>  \r\n\r\n<P>Skattepligtige, der inden den 17. maj 1983 har indgået aftale om køb af  \r\n\r\n formuegoder for 30.000 kr., er berettigede til at anse sig som etablerede på  \r\n\r\n aftaletidspunktet, således at de ikke er omfattet af de nye regler. De vil  \r\n\r\n herefter både kunne få frigivet 1/3 af deres indskud, dog højst 5.000 kr., i  \r\n\r\n henhold til § 6 og de resterende beløb til forlods afskrivning på  \r\n\r\n afskrivningsberettigede aktiver i henhold til § 7. Dette gælder dog ikke  \r\n\r\n frigivelse til forlods afskrivning på de biler, der er omfattet af den  \r\n\r\n ændrede formulering af § 7. Det vil sige biler, som er indregistreret til  \r\n\r\n privat personbefordring, til udlejning uden fører eller som last- og  \r\n\r\n varemotorkøretøjer, der er berigtiget med halv omsætningsafgift. For disse  \r\n\r\n biler er det afgørende, om bilen er anskaffet før den 17. maj 1983, jfr.  \r\n\r\n punkt 4. </P>  \r\n\r\n<P CLASS=PUNKT> <B>7.</B> Som følge af de i punkt 1 og 2 omtalte lovændringer  \r\n\r\n er det tanken at udvide anvendelsen af lovens § 9, stk. 2, i en  \r\n\r\n overgangsperiode. Efter § 9, stk. 2, kan kontohaveren ansøge om at få sine  \r\n\r\n etableringskontomidler frigivet, uden at der foreligger etablering.  \r\n\r\n Frigivelsen er betinget af en efterbeskatning, jfr. lovens § 9, stk. 2, 2.  \r\n\r\n pkt. </P>  \r\n\r\n<P>Hvis en skattepligtig inden den 17. maj 1983 har foretaget indskud på  \r\n\r\n etableringskonto med henblik på etablering efter de hidtil gældende regler,  \r\n\r\n kan en ansøgning om frigivelse efter § 9, stk. 2, normalt forventes  \r\n\r\n imødekommet. </P>  \r\n\r\n<P>Ansøgning om frigivelse skal stiles til det pågældende  \r\n\r\n amtsskatteinspektorat, for Københavns og Frederiksberg kommuners vedkommende  \r\n\r\n dog de pågældende skattedirektorater. De frigivne indskudsbeløb medregnes ved  \r\n\r\n opgørelsen af den skattepligtige indkomst efter den almindelige regel i  \r\n\r\n lovens § 9, stk. 2, 2. pkt. </P>  \r\n\r\n<P>Frigivelse efter disse retningslinier er betinget af, at ansøgningen  \r\n\r\n indgives inden udgangen af 1984. </P>  \r\n\r\n<P CLASS=PUNKT> <B>8.</B> Lovens § 7, stk. 2, er ændret således, at der nu  \r\n\r\n kan frigives etableringskontomidler til forlods afskrivning på småaktiver  \r\n\r\n eller aktiver med en levealder på ikke over 3 år, hvis den skattepligtige  \r\n\r\n vælger at afskrive anskaffelsessummen efter reglerne i afskrivningslovens §  \r\n\r\n 2. </P>  \r\n\r\n<P>Der kan fortsat ikke frigives etableringskontomidler til forlods  \r\n\r\n afskrivning på de pågældende aktiver, hvis den skattepligtige vælger fuldt ud  \r\n\r\n at fradrage anskaffelsessummen i den skattepligtige indkomst for  \r\n\r\n anskaffelsesåret efter reglerne i afskrivningslovens § 3, stk. 1 eller 2.  \r\n\r\n</P>  \r\n\r\n<P>Ændringen har virkning for anskaffelser, der foretages i indkomståret 1983  \r\n\r\n og senere. </P>  \r\n\r\n<P>Samtidig er beløbsgrænsen for småaktiver hævet fra 1.800 kr. til 3.500 kr.  \r\n\r\n Grænsen skal med virkning fra og med indkomståret 1984 pristalsreguleres  \r\n\r\n efter reglerne i afskrivningslovens § 3, stk. 2. Pristalsreguleringen sker på  \r\n\r\n samme måde som pristalsreguleringen af beløbsgrænsen i etableringskontolovens  \r\n\r\n § 5, stk. 3. Der henvises derfor til punkt 1. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 17. oktober  \r\n\r\n 1983 </I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Jens Drejer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/01/1984"
        },
        {
            "displayName": "Accession",
            "displayValue": "C19830016309"
        },
        {
            "displayName": "Entydig dokumentidentifikation",
            "displayValue": "CM021097"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "17/10/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, Skd. 530-1004-21."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}