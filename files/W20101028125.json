{
    "id": 153183,
    "title": "Ankestyrelsens principafgørelse 100-10 om merudgifter - sandsynliggjorte udgifter - transport - behandling - kontrolundersøgelse - diabetiker",
    "documentTypeId": "240",
    "isSagsforlobPeriodValid": true,
    "shortName": "KEN nr 10281 af 30/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 100-10 om merudgifter - sandsynliggjorte udgifter - transport - behandling - kontrolundersøgelse - diabetiker</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Transportudgiften til kontrolbesøg for diabetes på hospital skulle medtages med det fulde beløb ved beregningen af merudgifter.</p>\r\n   <p class=\"TekstGenerel\">Kommunen var ikke berettiget til at reducere transportudgiften til kontrolbesøgene med den begrundelse, at kontrolbesøgene kunne kombineres med andre ærinder i byen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 941 af 1. oktober 2009 - § 100</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om merudgifter til kontrolbesøg på hospital.</p>\r\n<p>Resultatet er:</p>\r\n<p>• Transportudgiften til kontrolbesøg for diabetes på hospital skal medtages med det fulde beløb ved beregningen af merudgiftsydelse.</p>\r\n<p>Det betyder, at A Kommunes afgørelse hjemvises til fornyet beregning og afgørelse om din merudgiftsydelse.</p>\r\n<p>Vi ændrer således afgørelsen fra Det Sociale Nævn i Statsforvaltningen YY.</p>\r\n<p>Vi har ikke taget stilling til spørgsmålet om beregning af udgifterne til juice, da dette spørgsmål er blevet hjemvist til A Kommune ved Det sociale Nævns afgørelse af 8. oktober 2009.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Udmåling af tilskuddet til nødvendige merudgifter sker på grundlag af de sandsynliggjorte merudgifter for den enkelte.</p>\r\n<p>Begrundelsen for afgørelsen er, at de årlige udgifter til transport til kontrolbesøg på hospital er blevet sandsynliggjort af dig.</p>\r\n<p>Der er ikke hjemmel til at lade transportudgiften til nødvendig behandling og kontrolbesøg indgå med et lavere beløb end det dokumenterede. A Kommune har således ikke været berettiget til at reducere transportudgiften til kontrolbesøg på hospital med den begrundelse, at kontrolbesøgene kunne kombineres med andre ærinder i byen.</p>\r\n<p>Vi har lagt til grund, at du har sandsynliggjort, at du har årlige transportudgifter til kontrolbesøg på hospital to gange månedlig på ca. 440 kr.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets afgørelse af 27. april 2009</p>\r\n<p>• Klagen til Ankestyrelsen af 25. maj 2009</p>\r\n<p>• Nævnets genvurdering af 8. oktober 2009</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Du er diabetiker og har tidligere fået dækning af nødvendige merudgifter i forbindelse med din lidelse.</p>\r\n<p>A Kommune traf i 2008 afgørelse om, at du ikke længere var berettiget til nødvendige merudgifter, da dine merudgifter udgjorde under 6.000 kr. årligt.</p>\r\n<p>Kommunen anførte, at den havde ret til at skønne over de nødvendige merudgifter til transport, og at kørsel til kontrolbesøg på hospital kunne kombineres med ærinder i byen, hvorfor der kun var medtaget en transportudgift på 200 kr. årligt.</p>\r\n<p>Det Sociale Nævn tiltrådte kommunens afgørelse. Nævnet vurderede, at der var godkendte udgifter til medicin på 3270 kr. og udgifter til diabeteskost på 1838 kr. årligt, det vil sige i alt 5208 kr. årligt. Nævnet fandt ikke grundlag for at tilsidesætte kommunens vurdering af, at udgiften til juice er indeholdt i udgiften til diætkost.</p>\r\n<p>Nævnet fandt videre ikke grundlag for at tilsidesætte kommunens vurdering af, at dine årlige merudgifter til kørsel var 200 kr.</p>\r\n<p>Ved genvurdering i oktober 2009 besluttede nævnet, at kommunens afgørelse skulle hjemvises til fornyet afgørelse efter forinden at have sikret spørgsmålet om din berettigelse til merudgiftsydelse til juice yderligere belyst.</p>\r\n<p>A Kommune vil træffe afgørelse, når kommunen har fået meddelelse om resultatet af klagesagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 21.09.17, da den er erstattet af principafgørelse 70-17."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101028125"
        },
        {
            "displayName": "Entydig dokumentidentifikation",
            "displayValue": "BS005987"
        },
        {
            "displayName": "Dato for indlæggelse",
            "displayValue": "07/10/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10281"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/04/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500276-09"
        },
        {
            "displayName": "Stikord",
            "displayValue": "100-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}