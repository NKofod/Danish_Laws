{
    "id": 165602,
    "title": "SU - egenindkomst - forskudt skatteår",
    "documentTypeId": "240",
    "isSagsforlobPeriodValid": true,
    "shortName": "KEN nr 9864 af 14/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - egenindkomst - forskudt skatteår</p>\r\n<div class=\"Resume\">\r\n   <p class=\"TekstGenerel\">Begrebet støtteåret i SU-lovens § 22, stk. 1, og § 23, stk. 1, skulle forstås som kalenderåret, uanset den studerende havde forskudt skatteår.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 3. juni 2013 har du klaget over Styrelsen for Videregående Uddannelsers (herefter: styrelsen) afgørelse af 24. maj 2013 om tilbagebetaling af SU for støtteåret 2012.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet hjemviser styrelsens afgørelse af 24. maj 2013 om tilbagebetaling af SU for støtteåret 2012.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22.</span> Uddannelsesstøtten i et støtteår nedsættes ved den endelige tildeling for dette år, hvis den uddannelsessøgendes egenindkomst i støtteåret, jf. § 23, overstiger et beløb, der er summen af de månedlige fribeløb i støtteåret, jf. § 24 og § 25, stk. 6, (årsfribeløbet).</p>\r\n<p>(. . .)</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende i ungdomsuddannelser m.v.,</p>\r\n<p>3) arbejdsmarkedsbidrag, der fragår ved opgørelse af den skattepligtige indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993 på en uddannelseskonto efter lov om uddannelsesopsparing og ikke senere er hævet. Det opsparede beløb omfatter renter, der er tilskrevet senest den 31. december 1993.</p>\r\n<p>\r\n   <span class=\"Italic\">Stk. 4.</span> Styrelsen kan i enkelte tilfælde godkende andre særlige fradrag i egenindkomsten.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Ankenævnet lægger til grund, at du har forskudt indkomstår, således indkomståret 2012 dækkede over perioden 1. juni 2011 til 31. maj 2012.</p>\r\n<p>Ankenævnet skal bemærke, at efter Ankenævnets opfattelse skal begrebet støtteåret i SU-lovens § 22, stk. 1, og § 23, stk. 1, forstås som kalenderåret. Det betyder, at i din sag skal årsfribeløbet for støtteåret 2012 (kalenderåret) sammenholdes med din egenindkomst for støtteåret 2012 (kalenderåret).</p>\r\n<p>På den baggrund hjemviser Ankenævnet styrelsens afgørelse af 24. maj 2013.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Styrelsen har ved brev af 24. maj 2013 meddelt dig, at du skal tilbagebetale noget af den SU, som du modtog i 2012, da din egenindkomst oversteg dit fribeløb.</p>\r\n<p>Du har i brev af 3. juni 2013 klaget til Ankenævnet for Statens Uddannelsesstøtteordninger og bl.a. anført, at du som følge af din ægtefælles virksomhed har halvårsregnskab. Klagen var vedlagt din forskudsopgørelse og en række bilag for indtjening.</p>\r\n<p>Din revisor har ved brev af 8. juli 2013 oplyst, at du har forskudt indkomstår, således at indkomståret 2012 opgøres for perioden 1. juni 2011 til 31. maj 2012, at der i SU-lovgivningen skal regnes med hele kalenderår i §§ 22 og 23, og at du i kalenderåret 2012 har tjent mindre end fribeløbet. Brevet var vedlagt en række indtjeningsbilag og et regnskab for dig og din ægtefælle, hvoraf blandt andet fremgår, at regnskabsåret er 1. juni 2011 til 31. maj 2012.</p>\r\n<p>Ved brev 28. august 2013 har styrelsen fastholdt afgørelsen, og blandt andet henvist til, at afgørelsen er baseret på oplysninger fra SKAT.</p>\r\n<p>Ved brev af 24. september 2013 har din revisor på ny oplyst, at du har forskudt indkomstår. Revisoren henviser til SU-lovens § 22, og til at egenindkomsten skal opgøres for støtteåret, og at støtteåret er det samme som kalenderåret.</p>\r\n<p>Styrelsen har i brev af 4. april 2014 videresendt sagen sammen med en udtalelse til ankenævnet og henvist til, at det er indkomsten, der hentes fra SKAT, der ligger til grund for udregningen af indkomstkontrolkravet, og at det forhold, at du har forskudt indkomstår ikke giver grundlag for dispensation efter SU-lovens § 23, stk. 4.</p>\r\n<p>Ankenævnet har ved brev af 16. april 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140986425"
        },
        {
            "displayName": "Entydig dokumentidentifikation",
            "displayValue": "CE000172"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9864"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "14/10/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/007200"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}