{
    "id": 39017,
    "title": "Bod 2.1.2. Bod ikke pålagt. Hjemsendelse driftsmæssigt begrundet.(* 1) (* 2) Landsorganisationen i Danmark for Dansk Metalarbejderforbund (konsulent Niels Chr. Daugaard) mod Dansk Arbejdsgiverforening for Jernets Arbejdsgiverforening for A/S    Nordisk Kabel- og Trådfabriker, Trådværket, Middelfart. (advokat Jørgen Brink) Dommere: Agner Christensen, Degerbøl, Arnold Hansen, Kiil (retsformand), Sarroe, Spang-Hanssen og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3170 af 05/03/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at en virksomhed ikke havde mulighed for straks ved  \r\n\r\n afslutningen af en lovlig konflikt kunne beskæftige alle medarbejdere som  \r\n\r\n følge af den tid, der måtte indgå til opvarmning af fabrikslokalerne. Det  \r\n\r\n kunne herefter ikke kritiseres, at virksomheden gav medarbejderne  \r\n\r\n underretning om en planlagt successiv genoptagelse af arbejdet. De  \r\n\r\n hjemsendelser, der skete i overensstemmelse hermed, fandtes begrundet i  \r\n\r\n driftsmæssige hensyn, og virksomheden frifandtes for en påstand om  \r\n\r\n overenskomststridig hjemsendelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.1.2. Bod ikke pålagt. Hjemsendelse  \r\n\r\n driftsmæssigt begrundet.(* 1) (* 2) Landsorganisationen i Danmark for Dansk  \r\n\r\n Metalarbejderforbund (konsulent Niels Chr. Daugaard) mod Dansk  \r\n\r\n Arbejdsgiverforening for Jernets Arbejdsgiverforening for A/S Nordisk Kabel-  \r\n\r\n og Trådfabriker, Trådværket, Middelfart. (advokat Jørgen Brink) Dommere:  \r\n\r\n Agner Christensen, Degerbøl, Arnold Hansen, Kiil (retsformand), Sarroe,  \r\n\r\n Spang-Hanssen og Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Dansk  \r\n\r\n Metalarbejderforbund indklaget Dansk Arbejdsgiverforening for Jernets  \r\n\r\n Arbejdsgiverforening for A/S Nordisk Kabel- &amp; Trådfabriker, Trådværket,  \r\n\r\n Middelfart, for Arbejdsretten for at have handlet overenskomststridigt ved  \r\n\r\n den 1. april 1985 at have hjemsendt de i virksomheden ansatte medlemmer af  \r\n\r\n forbundet. </P>  \r\n\r\n<P>Klagerne har nedlagt påstand om, at indklagede A/S Nordisk Kabel- &amp;  \r\n\r\n Trådfabriker har handlet overenskomststridigt ved den 1. april 1985 at have  \r\n\r\n hjemsendt de ansatte,at indklagede til Dansk Metalarbejderforbund tilpligtes  \r\n\r\n at betale en efter rettens skøn fastsat bod, at spørgsmålet om betaling til  \r\n\r\n de ansatte henskydes til afgørelse ad sædvanlig fagretslig vej. </P>  \r\n\r\n<P>De indklagede har påstået frifindelse. </P>  \r\n\r\n<P>På et fællesmøde den 16. april 1985 bestred man fra arbejdsgiverside, at  \r\n\r\n virksomheden havde etableret en overenskomststridig lockout, idet man  \r\n\r\n oplyste, at baggrunden for, at man ikke havde kunnet beskæftige de pågældende  \r\n\r\n arbejdere, var driftsmæssige forhold. </P>  \r\n\r\n<P>I de indklagedes svarskrift er dette nærmere uddybet med henvisning til en  \r\n\r\n af virksomheden den 29. marts 1985 udsendt meddelelse til medarbejderne om  \r\n\r\n opstart af produktionen efter afslutning af konflikten på arbejdsmarkedet i  \r\n\r\n foråret 1985. I meddelelsen hedder det bl.a.: </P>  \r\n\r\n<P>&#187;Til Trådværkets medarbejdere! </P>  \r\n\r\n<P>NKT, Trådværket ser sig desværre nødsaget til at udskyde tidspunktet for  \r\n\r\n opstart af produktionen efter ophør af strejke. Dette sker med baggrund i, at  \r\n\r\n vor varmeforsyning først er genetableret efter ca. 20 timers drift. </P>  \r\n\r\n<P>Dette indebærer at: </P>  \r\n\r\n<P>Daghold møder 31 timer efter strejkens ophør. </P>  \r\n\r\n<P>l. skift møder 30 timer efter strejkens ophør. </P>  \r\n\r\n<P>2. skift møder 38 timer efter strejkens ophør. </P>  \r\n\r\n<P>3. skift møder 22 timer efter strejkens ophør. </P>  \r\n\r\n<P>Dog med følgende undtagelser begrundet i de enkeltes arbejdsopgave under  \r\n\r\n forudsætning af konflikten afsluttes natten mellem søndag den 31. marts og  \r\n\r\n mandag den </P>  \r\n\r\n<P>1. april kl. 0.00. </P>  \r\n\r\n<P>Arb.nr. Navn Mødetidspunkt ....&#171; </P>  \r\n\r\n<P>I det efterfølgende - udeladte - afsnit indeholdt meddelelsen angivelse af  \r\n\r\n arbejdsnummer og navn for en række medarbejdere, der under den angivne  \r\n\r\n forudsætning skulle møde den 1. april 1985, enkelte fra midnat eller klokken  \r\n\r\n 6 morgen, de fleste fra klokken 7 morgen. </P>  \r\n\r\n<P>For Arbejdsretten har tillidsrepræsentant Elo Karl Flindt som vidne  \r\n\r\n forklaret, at forbundet har ca. 90 ansatte i virksomheden. Mandag den 1.  \r\n\r\n april 1985 blev folkene væk, fordi man havde fået brev fra virksomheden om,  \r\n\r\n at man ikke skulle møde. Den 2. april mødte de og arbejdede som sædvanligt.  \r\n\r\n Han husker ikke, hvordan situationen var den 3. april. Efter vidnets mening  \r\n\r\n havde der været mulighed for at beskæftige alle også den 1. april, f.eks. med  \r\n\r\n reparation af maskinerne. </P>  \r\n\r\n<P>Produktionschef Poul Jørgensen har som vidne forklaret, at virksomhedens  \r\n\r\n fabrikslokaler er meget store. Opvarmningen sker ved hjælp af et anlæg med  \r\n\r\n kedler, der producerer damp til en rørinstallation i lokalerne. Anlægget skal  \r\n\r\n gå en vis tid i tomgang, før der sættes damp på rørene, idet disse ellers  \r\n\r\n sprænges. Det var grunden til, at man den 29. marts 1985 underrettede  \r\n\r\n medarbejderne om den planlagte opstart af produktionen efter konfliktens  \r\n\r\n ophør. Det ville som følge af den tid, der nødvendigvis måtte medgå til  \r\n\r\n opvarmning af lokalerne, ikke være muligt for alle at komme i arbejde straks,  \r\n\r\n idet der var meget koldt i lokalerne, efter at disse ikke havde været varmet  \r\n\r\n op i en uge. Man foretog en vurdering af, hvem der kunne komme igang allerede  \r\n\r\n den 1. april under forudsætning af, at konflikten til den tid var ophørt, og  \r\n\r\n der var ikke nogen rimelig driftsmæssig begrundelse for at tage flere ind end  \r\n\r\n anført i meddelelsen. Tirsdag den 2. april og onsdag den 3. april stemplede  \r\n\r\n folkene ind, men gik så hjem, således at man først kom igang efter påske.  \r\n\r\n</P>  \r\n\r\n<P>Arbejdsretten skal udtale: </P>  \r\n\r\n<P>Efter bevisførelsen lægges det til grund, at virksomheden som følge af den  \r\n\r\n tid, der måtte medgå til opvarmning af fabrikslokalerne, ikke ville have  \r\n\r\n mulighed for straks ved konfliktens afslutning at beskæftige alle  \r\n\r\n medarbejdere. Det findes herefter ikke at kunne kritiseres, at virksomheden  \r\n\r\n efter en vurdering af mulighederne for start af produktionen efter  \r\n\r\n konfliktens ophør disponerede som sket og ved meddelelsen af 29. marts 1985  \r\n\r\n gav medarbejderne underretning om den planlagte successive genoptagelse af  \r\n\r\n arbejdet. I det omfang, de ansatte i overensstemmelse hermed med rette har  \r\n\r\n kunnet betragte sig som hjemsendt, må hjemsendelserne således anses for at  \r\n\r\n have været rimeligt begrundede i driftsmæssige hensyn. De indklagedes  \r\n\r\n frifindelsespåstand tages derfor til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>De indklagede, Dansk Arbejdsgiverforening for Jernets Arbejdsgiverforening  \r\n\r\n for A/S Nordisk Kabel- &amp; Trådfabriker, Trådværket, Middelfart, frifindes  \r\n\r\n i denne sag. </P>  \r\n\r\n<P>I sagsomkostninger betaler Landsorganisationen i Danmark 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.351 (note 241), K 10.702 og de herunder  \r\n\r\n anførte henvisniger. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19870317013"
        },
        {
            "displayName": "Entydig dokumentidentifikation",
            "displayValue": "CA006952"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3170"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "05/03/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "10.849"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}