{
    "id": 55556,
    "title": "Orienteringsskrivelse vedrørende ændring af lov om statstilskud til forbedringsarbejder m.v. i helårsboliger ",
    "documentTypeId": "200",
    "isSagsforlobPeriodValid": false,
    "shortName": "SKR nr 4042 af 21/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orienteringsskrivelse vedrørende ændring af lov  \r\n\r\n om statstilskud til forbedringsarbejder m.v. i helårsboliger </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser </P>  \r\n\r\n<P>Folketinget vedtog fredag den 18. december 1992 lov om ændring af lov om  \r\n\r\n statstilskud til forbedringsarbejder m.v. i helårsboliger. </P>  \r\n\r\n<P>De nye regler træder i kraft den 1. januar 1993 og har virkning for  \r\n\r\n arbejder påbegyndt efter den 31. december 1992. </P>  \r\n\r\n<P>I forlængelse af Bygge- og Boligstyrelsens orienteringsskrivelse af 3.  \r\n\r\n december 1992 om boligministerens fremsættelse af lovforslag vedrørende  \r\n\r\n ændring af tilskudsloven skal man indledningsvis henlede opmærksomheden på,  \r\n\r\n at <B>det fremsendte lovforslag er blevet vedtaget med visse ændringer.</B>  \r\n\r\n</P>  \r\n\r\n<P>De vedtagne ændringer af den gældende lov angår følgende forhold: </P>  \r\n\r\n<P> Tilskudsordningen er blevet permanent </P>  \r\n\r\n<P>Tilskudsordningen er ikke længere tidsbegrænset. Dette indebærer, at der  \r\n\r\n fremover vil kunne opnås tilskud indenfor det fastsatte maksimum hvert år.  \r\n\r\n</P>  \r\n\r\n<P> Tilskuddets størrelse </P>  \r\n\r\n<P>Lovændringen indebærer, at der kan opnås 10.000 kr. i tilskud hvert år.  \r\n\r\n Tilskudsberegningen er uændret. </P>  \r\n\r\n<P> Fritidsboliger </P>  \r\n\r\n<P>Fritidsboliger, som er forsynet med køkken med eget afløb, er blevet  \r\n\r\n omfattet af ordningen. Ejere af fritidsboliger kan således fremover opnå  \r\n\r\n 10.000 kr. i tilskud hvert år både til fritidsboligen og til helårsboligen.  \r\n\r\n Ved fritidsbolig forstås sommer- og kolonihavehuse o.lign. Det er en  \r\n\r\n betingelse, at fritidsboligen er registreret i BBR. Ansøgning om tilskud til  \r\n\r\n både fritids- og helårsbolig skal ske særskilt for hver ejendom. </P>  \r\n\r\n<P> Tilsagn </P>  \r\n\r\n<P>For at opnå tilskud er det en betingelse: </P>  \r\n\r\n<P> <B>* at ansøgeren har opnået et tilsagn om tilskud, inden arbejdet  \r\n\r\n påbegyndes og</B>  </P>  \r\n\r\n<P> <B>* at arbejdet påbegyndes i det kalenderår, hvori tilsagnet er  \r\n\r\n meddelt</B>  </P>  \r\n\r\n<P>Opmærksomheden henledes i den forbindelse på, at edb-systemet giver  \r\n\r\n mulighed for at udskrive tilsagn på kommunens egen printer straks i  \r\n\r\n forbindelse med ansøgningen. </P>  \r\n\r\n<P>Det er i vejledningsteksten bag på ansøgningsskemaet oplyst, at  \r\n\r\n kommunalbestyrelsen ikke ved meddelelse af tilsagn har taget stilling til, om  \r\n\r\n det ansøgte arbejde er omfattet af loven. Kommunalbestyrelsen vil først have  \r\n\r\n tilstrækkeligt grundlag for at træffe denne afgørelse i forbindelse med  \r\n\r\n behandlingen af udbetalingsansøgningen. </P>  \r\n\r\n<P> Forhøjelse af tilsagn </P>  \r\n\r\n<P>Der er med de nye regler skabt mulighed for at forhøje et meddelt tilsagn,  \r\n\r\n som er under 10.000 kr. Ansøgning om forhøjelse skal ske på blanketten  \r\n\r\n &#187;Ansøgning om tilsagn om tilskud&#171;, inden der ansøges om udbetaling.  \r\n\r\n</P>  \r\n\r\n<P> Tilskud kan søges ad flere gange </P>  \r\n\r\n<P>Anmoder ansøgeren kun om udbetaling af en del af det meddelte tilsagn, vil  \r\n\r\n resten af tilsagnet bortfalde ved udbetalingen. Der vil inden udgangen af det  \r\n\r\n kalenderår, hvori det første tilsagn er meddelt, kunne søges nyt tilsagn op  \r\n\r\n til ialt 10.000 kr. pr. helårs- og pr. fritidsbolig, hvis der stadig er  \r\n\r\n tilskudsmidler tilbage. </P>  \r\n\r\n<P> Udbetalingsfristen </P>  \r\n\r\n<P>Fristen for indsendelse af udbetalingsansøgning er forlænget til 9 måneder  \r\n\r\n regnet fra tilsagnsdatoen. Kommunalbestyrelsens mulighed for at forlænge  \r\n\r\n fristen med 2 måneder, såfremt særlige forhold taler herfor, er uændret. </P>  \r\n\r\n<P> Særlige muligheder for ejere af udlejningsboliger </P>  \r\n\r\n<P>Efter de nye regler har lejere samme mulighed som efter de hidtil gældende  \r\n\r\n regler for at opnå tilskud til egne arbejder eller til at overdrage deres  \r\n\r\n tilskud til ejeren til fællesarbejder. Denne mulighed er åben for lejerne  \r\n\r\n hele året. </P>  \r\n\r\n<P>Lovændringen indebærer, at ejere af udlejningsboliger (dvs. private  \r\n\r\n udlejere, almennyttige boligselskaber m.fl.) får mulighed for i perioden 1.  \r\n\r\n juli - 31. december hvert år på lige fod med lejerne at søge om tilskud til  \r\n\r\n lejernes boliger. Ejeren vil dog kun kunne ansøge om tilskud til den enkelte  \r\n\r\n lejers bolig i det omfang, lejeren ikke forinden har reserveret dette til  \r\n\r\n arbejder, han selv ønsker at gennemføre, eller allerede har overdraget  \r\n\r\n tilskuddet til ejeren. Ejeren vil kunne anvende tilskuddet til gennemførelse  \r\n\r\n af alle typer af tilskudsberettigede arbejder fastsat i medfør af lovens § 9.  \r\n\r\n</P>  \r\n\r\n<P>Ejeren har pligt til, senest 8 uger inden ansøgning om tilskud til  \r\n\r\n lejeboliger indsendes, skriftligt at orientere lejerne om, at han agter at  \r\n\r\n ansøge om tilskud samt om de arbejder, hvortil der søges tilskud. </P>  \r\n\r\n<P>Der vil i en bekendtgørelse blive fastsat nærmere bestemmelser om ejerens  \r\n\r\n skriftlige orientering af lejerne, herunder oplysning om arbejdernes  \r\n\r\n karakter, og om hvorledes tilskuddet skal indgå i lejeberegningen. </P>  \r\n\r\n<P>Bygge- og Boligstyrelsen vil orientere nærmere om reglerne vedrørende  \r\n\r\n denne ændring af loven samtidig med udsendelsen af ovennævnte bekendtgørelse.  \r\n\r\n</P>  \r\n\r\n<P> Overgangsregler </P>  \r\n\r\n<P>Tilskud til arbejder, der er påbegyndt før den 1. januar 1993, ydes efter  \r\n\r\n de hidtil gældende regler. </P>  \r\n\r\n<P>Ekspedition af disse sager sker således på grundlag af hidtil gældende lov  \r\n\r\n og bekendtgørelse samt hertil knyttede ansøgningsblanketter og pjece. </P>  \r\n\r\n<P> <B>Ansøgere, som har modtaget tilsagn</B> om tilskud efter de hidtil  \r\n\r\n gældende regler kan kun benytte dette tilsagn, såfremt arbejderne er  \r\n\r\n påbegyndt i 1992. Påbegyndes arbejderne efter den 31. december 1992, kan det  \r\n\r\n opnåede tilsagn ikke anvendes, hvorfor der må ansøges om tilsagn om tilskud  \r\n\r\n efter de nye regler. </P>  \r\n\r\n<P>Samtlige ansøgere, som har modtaget tilsagn i 1992, og som ikke har  \r\n\r\n anmodet om udbetaling endnu, vil ultimo december 1992 få meddelelse om  \r\n\r\n ovenstående overgangsbestemmelse. </P>  \r\n\r\n<P> <B>Ansøgere, der er optaget på venteliste i 1992,</B> vil primo januar  \r\n\r\n 1993 modtage tilsagn med oplysning om, at dette kun kan anvendes til  \r\n\r\n arbejder, som er påbegyndt i 1992. Påbegyndes arbejderne først i 1993, skal  \r\n\r\n der søges nyt tilsagn inden arbejderne påbegyndes. </P>  \r\n\r\n<P>Personer, som har påbegyndt tilskudsberettigede arbejder i 1992, og som  \r\n\r\n hverken har tilsagn eller står på venteliste, kan indtil den 30. juni 1993  \r\n\r\n ansøge om tilskud til disse arbejder efter de hidtil gældende regler. </P>  \r\n\r\n<P> Positivliste </P>  \r\n\r\n<P>Positivlisterne, fastsat i bekendtgørelsen om tilskud til  \r\n\r\n forbedringsarbejder m.v. i helårsboliger, § 1, vil blive ændret således, at  \r\n\r\n der efter 1. januar 1993 kun er een positivliste for tilskudsberettigede  \r\n\r\n arbejder gældende for alle typer af boliger herunder fritidsboliger. Listen  \r\n\r\n indeholder følgende arbejder: </P>  \r\n\r\n<P CLASS=PUNKT> <B>1.</B> Energibesparende foranstaltninger, herunder  \r\n\r\n efterisolering, forsatsruder, termostatventiler, varmemålere, varmegenvinding  \r\n\r\n samt sol- og jordvarme o.lign. </P>  \r\n\r\n<P CLASS=PUNKT> <B>2.</B> Andre ressourcebesparende foranstaltninger end  \r\n\r\n punkt 1., f.eks. vandbesparende foranstaltninger, vandmålere,  \r\n\r\n affaldshåndtering o.lign. </P>  \r\n\r\n<P CLASS=PUNKT> <B>3.</B> Installation, udskiftning og reparation af  \r\n\r\n varmeforsyningsanlæg, herunder naturgas og fjernvarme. </P>  \r\n\r\n<P CLASS=PUNKT> <B>4.</B> Tag, ydermure, vinduer, fællesrum, fælles  \r\n\r\n adgangsarealer, udvendige og indvendige overflader samt fundamenter. </P>  \r\n\r\n<P CLASS=PUNKT> <B>5.</B> Bad, wc, køkkener, herunder såvel etablering og  \r\n\r\n udskiftning som istandsættelse. </P>  \r\n\r\n<P CLASS=PUNKT> <B>6.</B> Renovering af kloak. </P>  \r\n\r\n<P CLASS=PUNKT> <B>7.</B> Tekniske installationer, herunder elinstallationer.  \r\n\r\n</P>  \r\n\r\n<P CLASS=PUNKT> <B>8.</B> Forbedring af fællesrum og trappeopgange m.v. </P>  \r\n\r\n<P> Yderligere materiale og information </P>  \r\n\r\n<P> Edb-system </P>  \r\n\r\n<P>Edb-systemet forventes at være tilrettet og klar til brug i begyndelsen af  \r\n\r\n uge 1. Brugervejledning til systemet forventes udsendt til kommunerne  \r\n\r\n samtidig. </P>  \r\n\r\n<P> Skemamateriale </P>  \r\n\r\n<P>Vedlagt ca. 10 stk. blanketter &#187;Ansøgning om tilsagn om  \r\n\r\n tilskud&#171;. Egentlig udsendelse af disse blanketter til samtlige kommuner  \r\n\r\n sker ultimo december 1993. Primo januar 1993 foretages udsendelse af  \r\n\r\n blanketten &#187;Ansøgning om udbetaling af tilskud&#171;. </P>  \r\n\r\n<P> Bekendtgørelse </P>  \r\n\r\n<P>Bygge- og Boligstyrelsen påregner udsendelse af en ny bekendtgørelse medio  \r\n\r\n januar 1993. Bekendtgørelsen indeholder angivelse af tilskudsberettigede  \r\n\r\n arbejder samt konsekvensændringer som følge af ændrede lovbestemmelser. </P>  \r\n\r\n<P> Informationspjece </P>  \r\n\r\n<P>Bygge- og Boligstyrelsen udarbejder en informationspjece, der knytter sig  \r\n\r\n til de regler, som gælder efter den 1. januar 1993. Pjecen forventes udsendt  \r\n\r\n til kommunerne den 30. december 1992. Pjecen vil i øvrigt kunne fås på  \r\n\r\n biblioteket. </P>  \r\n\r\n<P> Annoncekampagne </P>  \r\n\r\n<P>Til orientering kan det oplyses, at Bygge- og Boligstyrelsen vil  \r\n\r\n gennemføre en annoncekampagne i dagspressen i dagene den 31. december 1992 -  \r\n\r\n 3. januar 1993. </P>  \r\n\r\n<P>Pdv </P>  \r\n\r\n<P>eb </P>  \r\n\r\n<P>Pia Scott Hansen </P>  \r\n\r\n<P>fuldm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19920404254"
        },
        {
            "displayName": "Entydig dokumentidentifikation",
            "displayValue": "CM014446"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4042"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "21/12/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 1164 af 23/12/1993"
        },
        {
            "displayName": "Ressortministeriets journalnummer",
            "displayValue": "B3-5612-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}