{
    "id": 194580,
    "title": "Bekendtgørelse om nationalt tilskud til målrettede efterafgrøder",
    "documentTypeId": "60",
    "isSagsforlobPeriodValid": true,
    "shortName": "BEK nr 1759 af 29/12/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id4918ab02-14cd-40af-bec4-406c56031f41\">Kapitel 1</a>\r\n      </td>\r\n      <td class=\"IndholdsfortegnelseTekst\">Ordningens indhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idcadf0822-816d-4cc6-84e3-58ba512f651a\">Kapitel 2</a>\r\n      </td>\r\n      <td class=\"IndholdsfortegnelseTekst\">Definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id19378c1f-29eb-4ff5-8084-7115c107e0b3\">Kapitel 3</a>\r\n      </td>\r\n      <td class=\"IndholdsfortegnelseTekst\">Administration</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id649f269f-d799-48ba-ba46-c3fa9e36cab0\">Kapitel 4</a>\r\n      </td>\r\n      <td class=\"IndholdsfortegnelseTekst\">Betingelser for tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc48a0e4d-f948-4f41-ae62-60ff0ea9aa3f\">Kapitel 5</a>\r\n      </td>\r\n      <td class=\"IndholdsfortegnelseTekst\">Beregning af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id51fc51d3-8b24-42d5-8bee-8125e88af283\">Kapitel 6</a>\r\n      </td>\r\n      <td class=\"IndholdsfortegnelseTekst\">Nedsættelse af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3793159c-c0d9-4a21-b1a2-fb9451942866\">Kapitel 7</a>\r\n      </td>\r\n      <td class=\"IndholdsfortegnelseTekst\">Udbetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idd809b76e-6477-44d0-a0e6-73dd6b2d0f03\">Kapitel 8</a>\r\n      </td>\r\n      <td class=\"IndholdsfortegnelseTekst\">Oplysningspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id44232652-05a6-4f4d-8805-1047798a22b6\">Kapitel 9</a>\r\n      </td>\r\n      <td class=\"IndholdsfortegnelseTekst\">Tilbagebetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc71360d3-0e2b-471b-8258-28042dd7e8b3\">Kapitel 10</a>\r\n      </td>\r\n      <td class=\"IndholdsfortegnelseTekst\">Force majeure</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3639563e-e185-4341-8073-fe4e2b0d707e\">Kapitel 11</a>\r\n      </td>\r\n      <td class=\"IndholdsfortegnelseTekst\">Beregning af reduktion af virksomhedens samlede kvote for kvælstof for planperioden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idca410d58-1bbc-4271-bc44-4168a7d99e72\">Kapitel 12</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om nationalt tilskud til målrettede efterafgrøder</p>\r\n<p class=\"Indledning2\">I medfør af tekstanmærkning nr. 170 ad 24.23.07 til § 24 på finansloven for finansåret 2018 og § 7 a, stk. 2, i lov om jordbrugets anvendelse af gødning og om plantedække, jf. lovbekendtgørelse nr. 433 af 3. maj 2017, fastsættes efter bemyndigelse i henhold til § 5, stk. 1, nr. 26, og § 6, stk. 1, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:</p>\r\n<p class=\"Kapitel\" id=\"id4918ab02-14cd-40af-bec4-406c56031f41\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Ordningens indhold</p>\r\n<p class=\"Paragraf\" id=\"id8f9305bd-b82b-41e9-a5ae-979bead354fb\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Tilskud kan ydes til etablering af målrettede efterafgrøder, som defineret i § 2, stk. 1, nr. 1, og som etableres i 2018.</p>\r\n<p class=\"Stk2\">\r\n   <span class=\"StkNr\" id=\"id532e4cd8-40ff-4811-b4e4-4a930c7b812b\">Stk. 2.</span> Tilskud ydes som de minimis-støtte i overensstemmelse med Kommissionens forordning (EU) nr. 1408/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte i landbrugssektoren.</p>\r\n<p class=\"Kapitel\" id=\"idcadf0822-816d-4cc6-84e3-58ba512f651a\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"id029d4c9b-30a0-4619-bdcf-da61882d9ed7\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id72e3910e-cec1-493b-b6c9-ee5d3cf71505\">1)</span> Målrettede efterafgrøder: Efterafgrøder, der opfylder betingelserne i denne bekendtgørelse.</p>\r\n<p class=\"Liste1\">\r\n   <span class=\"Liste1Nr\" id=\"idb7c8ae51-5dd9-4a19-9698-b722839db2f1\">2)</span> ID15-område: Område, der er beliggende inden for et kystvandopland, og som er afgrænset som vist i Miljø- og Fødevareministeriets Internet Markkort. Et ID15-område er identificeret ved et områdenummer.</p>\r\n<p class=\"Liste1\">\r\n   <span class=\"Liste1Nr\" id=\"idb9f805ba-e5db-4e68-a6e5-39ab80f09174\">3)</span> Ansøgningsår: Det kalenderår, hvori ansøgning om tilskud indgives.</p>\r\n<p class=\"Liste1\">\r\n   <span class=\"Liste1Nr\" id=\"ida8db9a7d-64f0-4fe1-804b-f2ffc7e6c251\">4)</span> Ansøgt areal: Areal, for hvilket der er ansøgt om tilskud i Fællesskema, og som kan omfatte en eller flere marker, jf. dog § 6, stk. 3, 2. pkt.</p>\r\n<p class=\"Liste1\">\r\n   <span class=\"Liste1Nr\" id=\"id8528f40e-4016-464a-b962-7fab17bdc029\">5)</span> Ansøgt mark: Mark, for hvilken der er ansøgt om tilskud i Fællesskema, jf. dog § 6, stk. 3, 2. pkt.</p>\r\n<p class=\"Liste1\">\r\n   <span class=\"Liste1Nr\" id=\"ida0ad8d5c-4ca7-4db8-8b76-f5124cdd62bd\">6)</span> Konstateret areal: Det areal af et ansøgt areal eller en ansøgt mark, for hvilket betingelserne for tilskud er opfyldt, eller det areal, der anses som tilskudsberettiget efter bestemmelserne i § 11.</p>\r\n<p class=\"Liste1\">\r\n   <span class=\"Liste1Nr\" id=\"id4811bb7a-69bb-405e-8109-b28361fff84c\">7)</span> Omdriftsareal: Omdriftsareal, som defineret i den til enhver tid gældende bekendtgørelse om direkte støtte til landbrugere efter grundbetalingsordningen m.v.</p>\r\n<p class=\"Liste1\">\r\n   <span class=\"Liste1Nr\" id=\"id97c01b61-69bc-4624-8565-52c387c5bf2c\">8)</span> Frist for indgivelse af Fællesskema: Den frist for Landbrugsstyrelsens modtagelse af Fællesskema, der er anført i den til enhver tid gældende bekendtgørelse om markblok og elektronisk Fællesskema.</p>\r\n<p class=\"Liste1\">\r\n   <span class=\"Liste1Nr\" id=\"id05b09351-bc11-4981-a877-ddc6c480ab71\">9)</span> IMK: Miljø- og Fødevareministeriets Internet Markkort.</p>\r\n<p class=\"Stk2\">\r\n   <span class=\"StkNr\" id=\"idb566a18a-504b-4e84-ae7d-4cc441c84998\">Stk. 2.</span> Et areal betragtes i denne bekendtgørelse som sammenhængende, hvis der mellem dele af arealet inden for den samme markblok er en tilskudsberettiget passage på mindst fire meters bredde.</p>\r\n<p class=\"Kapitel\" id=\"id19378c1f-29eb-4ff5-8084-7115c107e0b3\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Administration</p>\r\n<p class=\"ParagrafGruppeOverskrift\">\r\n   <span>Myndigheder og kontrol</span>\r\n</p>\r\n<p class=\"Paragraf\" id=\"id51940ae3-24f9-40ce-b4fd-2da32ef0281a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Landbrugsstyrelsen træffer afgørelse om tilskud.</p>\r\n<p class=\"Stk2\">\r\n   <span class=\"StkNr\" id=\"id37e78197-be3e-4080-b57e-b7ba0abc9f0b\">Stk. 2.</span> Landbrugsstyrelsen foretager kontrol i forbindelse med administrationen efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"idc421f24a-286b-43de-8b2f-3fde77b80950\">Stk. 3.</span> Landbrugsstyrelsen gennemfører kontrol på stedet.</p>\r\n<p class=\"Stk2\">\r\n   <span class=\"StkNr\" id=\"id7b31b837-c242-4ec3-8282-c7e57751e978\">Stk. 4.</span> Landbrugsstyrelsen kan til brug for kontrollen indhente oplysninger fra andre myndigheder i fornødent omfang.</p>\r\n<p class=\"ParagrafGruppeOverskrift\">\r\n   <span>Særligt udpegede kystvandoplande og særligt udpegede ID15-områder</span>\r\n</p>\r\n<p class=\"Paragraf\" id=\"id275c96e9-fc1c-4a69-9a2e-3f40e47d3dfc\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Landbrugsstyrelsen udpeger kystvandoplande, hvor der ønskes etableret målrettede efterafgrøder. Inden for de særligt udpegede kystvandoplande udpeger Landbrugsstyrelsen ID15-områder, for hvilke der i den pågældende ansøgningsperiode, jf. § 5, stk. 1, kan ansøges om tilskud for arealer, der registreres som beliggende i områderne, jf. § 5, stk. 3.</p>\r\n<p class=\"Stk2\">\r\n   <span class=\"StkNr\" id=\"idfd68f235-580f-4a11-b73e-1ef60c337bf0\">Stk. 2.</span> Ved åbning for indgivelse af Fællesskema i ansøgningsåret offentliggør Landbrugsstyrelsen i IMK de særligt udpegede ID15-områder, der er gældende for ansøgningsperioderne i ansøgningsåret, og de særligt udpegede kystvandoplande.</p>\r\n<p class=\"ParagrafGruppeOverskrift\">\r\n   <span>Ansøgning om tilskud</span>\r\n</p>\r\n<p class=\"Paragraf\" id=\"id6e26c8be-a334-40a2-8264-8596c91eaa84\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Særligt udpegede ID15-områder, jf. § 4, fastlægges for ansøgningsperioder, der i ansøgningsåret begynder henholdsvis</p>\r\n<p class=\"Liste1\">\r\n   <span class=\"Liste1Nr\" id=\"id91918efe-c9d1-4f18-8602-fe0c5ef34b1c\">1)</span> den 1. februar og</p>\r\n<p class=\"Liste1\">\r\n   <span class=\"Liste1Nr\" id=\"id0e65b876-3191-4045-a0e5-faa547455403\">2)</span> den 1. marts fra det tidspunkt, hvor Miljø- og Fødevareministeriets Tast selv-service er åbnet for denne ansøgningsperiode.</p>\r\n<p class=\"Stk2\">\r\n   <span class=\"StkNr\" id=\"id057dca39-b23f-4dbf-818c-8ed22216dc9d\">Stk. 2.</span> Landbrugsstyrelsen fastlægger for det pågældende særligt udpegede kystvandopland det antal hektar, der i en nærmere fastlagt periode i alt ønskes omfattet af ansøgning om tilskud i de af kystvandoplandets ID15-områder, der i perioden er åbnet for ansøgning af hensyn til kystvand. For de ID15-områder, hvor der ønskes etableret efterafgrøder af hensyn til grundvand, fastlægger Landbrugsstyrelsen det antal hektar, der i en nærmere fastlagt periode ønskes omfattet af ansøgning om tilskud af hensyn til grundvand.</p>\r\n<p class=\"Stk2\">\r\n   <span class=\"StkNr\" id=\"ide26fee8d-e11f-4788-9649-f00769363f51\">Stk. 3.</span> En ansøgt mark registreres i dens helhed som beliggende i det ID15-område, hvor hele eller hovedparten af markens indtegnede areal er beliggende. Hvis markens indtegnede areal omfatter flere ID15-områder, og markens beliggenhed ikke kan fastlægges efter bestemmelsen i 1. pkt., registreres marken under det ID15-område, der har det laveste områdenummer.</p>\r\n<p class=\"Paragraf\" id=\"id732da4c4-81c1-4e73-99dc-0e0ce3ec0c06\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ansøgning om tilskud skal indgives i 2018. Ansøgning om tilskud skal indgives på et særligt skema, Fællesskema, der indgives efter bestemmelserne i den til enhver tid gældende bekendtgørelse om markblok og elektronisk Fællesskema, jf. dog stk. 3 og 4, § 5, stk. 1, og § 7.</p>\r\n<p class=\"Stk2\">\r\n   <span class=\"StkNr\" id=\"idaca959e9-422b-44d6-a016-0cf845e22630\">Stk. 2.</span> Ansøgning om tilskud kan ikke omfatte følgende arealer, der dog kan indgå i den indtegnede ansøgte mark, jf. stk. 3:</p>\r\n<p class=\"Liste1\">\r\n   <span class=\"Liste1Nr\" id=\"id27751c30-8379-4b0e-b4e8-d08bd436f458\">1)</span> Arealer, der for ansøgningsåret er registreret i IMK som landskabselementer i form af fortidsminder samt små søer og vandhuller omfattet af god landbrugs- og miljømæssig stand, jf. bekendtgørelse om krydsoverensstemmelse.</p>\r\n<p class=\"Liste1\">\r\n   <span class=\"Liste1Nr\" id=\"ida72f6f51-8e91-4e9d-a26b-957b0b6453c0\">2)</span> Arealer, der for ansøgningsåret er registreret i IMK som arealer beliggende inden for de 2 meter bræmmer, der gælder efter § 69 i lov om vandløb.</p>\r\n<p class=\"Liste1\">\r\n   <span class=\"Liste1Nr\" id=\"id8c9a075a-3f82-4518-b07a-d07880093150\">3)</span> Arealer, der for ansøgningsåret er registreret i IMK som arealer, der ikke er støtteberettigede under grundbetalingsordningen, jf. den til enhver tid gældende bekendtgørelse om direkte støtte til landbrugere efter grundbetalingsordningen m.v.</p>\r\n<p class=\"Stk2\">\r\n   <span class=\"StkNr\" id=\"id7e839439-b8e3-44ff-bacc-0814a5fe1655\">Stk. 3.</span> Hvis den indtegnede ansøgte mark, jf. det markkort, der er en del af Fællesskema, ikke overlapper med arealer, som omhandlet i stk. 2, nr. 1-3, anses størrelsen af den ansøgte mark som størrelsen af den indtegnede mark. Hvis den indtegnede ansøgte mark overlapper med arealer, som omhandlet i stk. 2, nr. 1-3, anses den del af den indtegnede mark, som udgøres af arealer, som omhandlet i stk. 2, nr. 1-3, ikke som omfattet af ansøgning om tilskud og fratrækkes størrelsen af den indtegnede mark ved fastsættelse af størrelsen af den ansøgte mark.</p>\r\n<p class=\"Stk2\">\r\n   <span class=\"StkNr\" id=\"idaafabd4e-6fb6-48de-95c8-9e1d06c78242\">Stk. 4.</span> Efter udløb af fristen for indgivelse af Fællesskema kan der i Fællesskema foretages ændringer af ansøgning om tilskud. Der kan dog ikke foretages ændringer, der medfører, at det samlede ansøgte areal i det pågældende ID15-område overstiger det samlede ansøgte areal, der er registreret som beliggende i området ved udløb af fristen for indgivelse af Fællesskema.</p>\r\n<p class=\"Paragraf\" id=\"id63e47a49-4a2b-4a7c-94ba-0b4cffbe60d8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ansøgning om tilskud for arealer i de af kystvandoplandets ID15-områder, der er åbnet for ansøgning om tilskud af hensyn til kystvand, kan ikke indgives på et tidspunkt, hvor Landbrugsstyrelsen har registreret ansøgte marker beliggende i ID15-områderne, der samlet set opfylder det antal hektar, der på det pågældende tidspunkt i alt ønskes omfattet af ansøgning om tilskud i ID15-områderne af hensyn til kystvand.</p>\r\n<p class=\"Stk2\">\r\n   <span class=\"StkNr\" id=\"id41e129f1-eacd-41ad-aea0-bb6586681cdb\">Stk. 2.</span> Ansøgning om tilskud for arealer i et ID15-område, der er åbnet for ansøgning om tilskud alene af hensyn til grundvand, kan ikke indgives på et tidspunkt, hvor Landbrugsstyrelsen har registreret ansøgte marker beliggende i ID15-området, der samlet set opfylder det antal hektar i ID15-området, der på det pågældende tidspunkt ønskes omfattet af ansøgning om tilskud af hensyn til grundvand.</p>\r\n<p class=\"Stk2\">\r\n   <span class=\"StkNr\" id=\"ida5505281-f16b-41aa-8a5d-6dbba5b6bed0\">Stk. 3.</span> For et ID15-område, hvor der ønskes etableret efterafgrøder af hensyn til både grundvand og kystvand, er det alene det i ID15-området ansøgte antal hektar, der ligger udover det for ID15-området ønskede antal hektar af hensyn til grundvand, der medregnes til opfyldelse af det ønskede antal hektar for kystvandoplandet.</p>\r\n<p class=\"Kapitel\" id=\"id649f269f-d799-48ba-ba46-c3fa9e36cab0\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Betingelser for tilskud</p>\r\n<p class=\"Paragraf\" id=\"id972dec51-557a-4856-8a3c-d3918707b30f\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Tilskud for et ansøgt areal er betinget af følgende:</p>\r\n<p class=\"Liste1\">\r\n   <span class=\"Liste1Nr\" id=\"id7ce99237-0152-4d26-b46b-39314382f9a7\">1)</span> Ansøger skal drive det ansøgte areal som ejer eller forpagter ved udløb af fristen for indgivelse af Fællesskema i ansøgningsåret.</p>\r\n<p class=\"Liste1\">\r\n   <span class=\"Liste1Nr\" id=\"ide1e2cb73-f703-47f8-9364-7ba8ef61e3a9\">2)</span> Hver enkelt mark, som det ansøgte areal omfatter, skal være registreret som beliggende i et særligt udpeget ID15-område, jf. § 5, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"ide96bea01-bb39-40a4-9051-3bdd519656a7\">3)</span> Det ansøgte areal skal udgøre et sammenhængende areal på mindst 0,01 hektar.</p>\r\n<p class=\"Liste1\">\r\n   <span class=\"Liste1Nr\" id=\"id93f70fde-8c04-4456-ba2b-68188432d6ba\">4)</span> De målrettede efterafgrøder skal være etableret på det ansøgte areal, jf. dog § 11 og § 17, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"id76ac381a-ba98-48dd-9793-b35f21a9ff62\">5)</span> Det ansøgte areal skal være et omdriftsareal, der ikke er et braklagt areal.</p>\r\n<p class=\"Liste1\">\r\n   <span class=\"Liste1Nr\" id=\"ideb3dc828-148e-42b7-9f7a-557ad1ba3cf6\">6)</span> Det ansøgte areal må ikke være anmeldt i Fællesskema som et areal til opfyldelse af en forpligtelse til at udlægge miljøfokusområder, jf. den til enhver tid gældende bekendtgørelse om direkte støtte til landbrugere efter grundbetalingsordningen m.v.</p>\r\n<p class=\"Liste1\">\r\n   <span class=\"Liste1Nr\" id=\"id02853a4f-9916-42d9-a555-14bece4335b9\">7)</span> Målrettede efterafgrøder på det ansøgte areal må ikke medføre overtrædelse af forpligtelser, som følger af tilsagn om tilskud i medfør af anden lovgivning, aftale i medfør af anden lovgivning, servitut eller krav, der er pålagt i medfør af anden lovgivning.</p>\r\n<p class=\"Liste1\">\r\n   <span class=\"Liste1Nr\" id=\"idf72db9cc-9404-4549-9ff1-e034628de527\">8)</span> Det ansøgte areal med de målrettede efterafgrøder skal anvendes til dyrkning af en forårssået afgrøde i det kalenderår, der følger umiddelbart efter ansøgningsåret.</p>\r\n<p class=\"Paragraf\" id=\"idedbafcd8-d5ac-41e3-a760-a1cfcd0cbab1\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Tilskud for et ansøgt areal er betinget af følgende:</p>\r\n<p class=\"Liste1\">\r\n   <span class=\"Liste1Nr\" id=\"idfbd0cc34-33ea-4578-b498-de78ba1f7a59\">1)</span> De målrettede efterafgrøder skal være etableret efter normale driftsmæssige principper med henblik på en effektiv kvælstofoptagelse i efteråret.</p>\r\n<p class=\"Liste1\">\r\n   <span class=\"Liste1Nr\" id=\"idfb629f3a-3e85-44d0-a9ea-47080431a9ce\">2)</span> De målrettede efterafgrøder skal bestå af</p>\r\n<p class=\"Liste2\">\r\n   <span class=\"Liste2Nr\" id=\"idff326b3b-930b-43d2-8be7-d8c498afc633\">a)</span> korsblomstrede afgrøder, korn, græs, honningurt eller cikorie sået før eller efter høst, eller</p>\r\n<p class=\"Liste2\">\r\n   <span class=\"Liste2Nr\" id=\"id2354bbfe-2ed2-4371-baac-301fa576cb4b\">b)</span> frøgræs der efter høst fortsætter som efterafgrøde.</p>\r\n<p class=\"Liste1\">\r\n   <span class=\"Liste1Nr\" id=\"idae3f31f9-edc8-43dd-b69c-983227427cc3\">3)</span> De målrettede efterafgrøder skal være sået senest den 1. august i ansøgningsåret, dog skal korsblomstrede afgrøder, honningurt, almindelig rug, stauderug, hybridrug, vårbyg og havre være sået senest den 20. august i ansøgningsåret.</p>\r\n<p class=\"Liste1\">\r\n   <span class=\"Liste1Nr\" id=\"id36f98903-e4e8-439d-806c-af635686a842\">4)</span> De målrettede efterafgrøder må tidligst nedpløjes, nedvisnes eller på anden måde destrueres den 20. oktober i ansøgningsåret. Målrettede efterafgrøder sået som udlæg i majs må dog tidligst nedpløjes, nedvisnes eller på anden måde destrueres den 1. marts i det kalenderår, der følger umiddelbart efter ansøgningsåret.</p>\r\n<p class=\"Liste1\">\r\n   <span class=\"Liste1Nr\" id=\"ide68471b3-5f7f-4173-a0da-2d4722543bb2\">5)</span> De målrettede efterafgrøder må</p>\r\n<p class=\"Liste2\">\r\n   <span class=\"Liste2Nr\" id=\"id3484ac67-9b95-4599-b6df-419e24713aea\">a)</span> ikke anvendes til at opfylde en forpligtelse til at udlægge miljøfokusområder, jf. den til enhver tid gældende bekendtgørelse om direkte støtte til landbrugere efter grundbetalingsordningen m.v.,</p>\r\n<p class=\"Liste2\">\r\n   <span class=\"Liste2Nr\" id=\"id0a95d3cc-3ce6-4d67-9917-652ef27c2560\">b)</span> ikke anvendes til at opfylde krav om efterafgrøder i medfør af anden lovgivning, medmindre andet er fastsat i anden lovgivning, og</p>\r\n<p class=\"Liste2\">\r\n   <span class=\"Liste2Nr\" id=\"idc33ca13d-3084-4e77-8bd0-aabfe8cf9d55\">c)</span> ikke etableres med betaling i medfør af anden lovgivning.</p>\r\n<p class=\"Paragraf\" id=\"id3c85f421-e950-4b33-86f6-4635fcd597ac\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Tilskud for et ansøgt areal er betinget af,</p>\r\n<p class=\"Liste1\">\r\n   <span class=\"Liste1Nr\" id=\"id2aaffda4-d58e-413a-9284-11619efe2534\">1)</span> at ansøgers bedrift den 1. februar i ansøgningsåret ikke er autoriseret til økologisk jordbrugsproduktion eller omfattet af en ansøgning herom,</p>\r\n<p class=\"Liste1\">\r\n   <span class=\"Liste1Nr\" id=\"id60c0a1b0-ab04-4ea6-bd09-48422033a8c7\">2)</span> at ansøger afgiver de oplysninger, Landbrugsstyrelsen anmoder om til brug for sagsbehandlingen,</p>\r\n<p class=\"Liste1\">\r\n   <span class=\"Liste1Nr\" id=\"ide1e5edb0-4682-4100-bec0-c50878eb3d23\">3)</span> at ansøger ikke har fortiet oplysninger af betydning for sagens afgørelse,</p>\r\n<p class=\"Liste1\">\r\n   <span class=\"Liste1Nr\" id=\"idb1c17ae0-9097-4be5-bd3f-cc14d2e78077\">4)</span> at kontrolmyndigheden har den fornødne adgang til de ansøgte arealer i forbindelse med kontrol på stedet, og</p>\r\n<p class=\"Liste1\">\r\n   <span class=\"Liste1Nr\" id=\"idad05d341-a9a4-40e6-9e5e-c19c4759493e\">5)</span> at ansøger yder den fornødne vejledning og hjælp ved gennemførelse af kontrol på stedet, herunder udleverer eller indsender det materiale, som Landbrugsstyrelsen anmoder om i forbindelse med kontrollen.</p>\r\n<p class=\"Paragraf\" id=\"id8e73cf10-82a9-491c-af5e-7b8288e7104b\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Hvis det ved kontrol på stedet konstateres, at der for det pågældende ID15-område ikke er etableret målrettede efterafgrøder på et ansøgt areal, anses et andet areal, der ikke er et ansøgt areal, men hvorpå der er etableret efterafgrøder, som tilskudsberettiget, når følgende betingelser er opfyldt, jf. dog stk. 2:</p>\r\n<p class=\"Liste1\">\r\n   <span class=\"Liste1Nr\" id=\"idb12f8182-819a-4659-a1c2-3bc39cad1b47\">1)</span> Arealet er beliggende i det pågældende ID15-område. Hvilket ID15-område, et areal er beliggende i, fastlægges efter § 5, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id519a77d2-1b60-4947-be3f-5f2d4a66b58d\">2)</span> Betingelserne for tilskud i §§ 8-10 med undtagelse af § 8, nr. 4 og 6, er opfyldt for arealet.</p>\r\n<p class=\"Liste1\">\r\n   <span class=\"Liste1Nr\" id=\"idf6740036-59e5-439f-be15-0ab699e3b433\">3)</span> Arealet er anmeldt i Fællesskema.</p>\r\n<p class=\"Liste1\">\r\n   <span class=\"Liste1Nr\" id=\"id5bbff71d-101b-40af-9821-0f4b74873d7f\">4)</span> Kontrolmyndigheden har den fornødne adgang til arealet i forbindelse med kontrol på stedet.</p>\r\n<p class=\"Stk2\">\r\n   <span class=\"StkNr\" id=\"id45ecd754-768a-43be-8af3-980ad107b7bd\">Stk. 2.</span> Det samlede areal, der kan anses som tilskudsberettiget i ID15-området, kan ikke overstige det samlede ansøgte areal i ID15-området.</p>\r\n<p class=\"Kapitel\" id=\"idc48a0e4d-f948-4f41-ae62-60ff0ea9aa3f\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Beregning af tilskud</p>\r\n<p class=\"Paragraf\" id=\"id3331e0db-db2b-4661-b079-9217a1081e73\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Tilskudssatsen udgør 700 kr. pr. hektar.</p>\r\n<p class=\"Paragraf\" id=\"iddb3a6ccc-e54f-4993-bb0e-a918988023ec\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Tilskuddet beregnes på grundlag af det samlede konstaterede areal og tilskudssatsen, hvis det derved beregnede tilskud ligger inden for rammerne af bestemmelserne i Kommissionens forordning (EU) nr. 1408/2013. I øvrige tilfælde beregnes tilskuddet på grundlag af det samlede konstaterede areal og tilskudssatsen efter nedsættelse med en procentsats, der fastsættes således, at det derved beregnede tilskud udgør det fulde beløb inden for rammerne af bestemmelserne i den nævnte forordning.</p>\r\n<p class=\"Stk2\">\r\n   <span class=\"StkNr\" id=\"id25774464-bc74-4680-9c70-cb360e2876d3\">Stk. 2.</span> Hvis forskellen mellem det samlede ansøgte areal og det samlede konstaterede areal er på 0,10 hektar eller derunder, betragtes det samlede konstaterede areal som lig med det samlede ansøgte areal.</p>\r\n<p class=\"Stk2\">\r\n   <span class=\"StkNr\" id=\"iddc0b6273-a988-4ef8-87c4-a3659a6967ed\">Stk. 3.</span> Ved fastsættelse af om der er forskel på det samlede ansøgte areal og det samlede konstaterede areal, opgøres det samlede ansøgte areal således, at ændringer i medfør af § 6, stk. 4, og § 17, stk. 1, medtages forudsat, at ansøger har indsendt ændringerne i Fællesskema på et tidspunkt, hvor ansøger ikke er blevet gjort bekendt med, at Landbrugsstyrelsen har til hensigt at foretage kontrol på stedet, og hvor Landbrugsstyrelsen ikke allerede har givet ansøger meddelelse om manglende overholdelse af betingelser for tilskud.</p>\r\n<p class=\"Kapitel\" id=\"id51fc51d3-8b24-42d5-8bee-8125e88af283\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Nedsættelse af tilskud</p>\r\n<p class=\"Paragraf\" id=\"id51981f67-002b-4d30-9046-8ef6ddfb42e2\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Hvis forskellen mellem det samlede ansøgte areal og det samlede konstaterede areal udgør over 10 pct. af det samlede konstaterede areal, nedsættes tilskuddet således:</p>\r\n<p class=\"Liste1\">\r\n   <span class=\"Liste1Nr\" id=\"id9f3a0641-b1e3-48d9-b7ba-17329821bf10\">1)</span> Hvis forskellen udgør over 10 pct. og højst 50 pct. af det samlede konstaterede areal, nedsættes tilskuddet med 25 pct.</p>\r\n<p class=\"Liste1\">\r\n   <span class=\"Liste1Nr\" id=\"id3318831c-9532-440e-932a-e17db42eb320\">2)</span> Hvis forskellen udgør over 50 pct. og højst 75 pct. af det samlede konstaterede areal, nedsættes tilskuddet med 50 pct.</p>\r\n<p class=\"Liste1\">\r\n   <span class=\"Liste1Nr\" id=\"idbf4a47df-b8ce-4821-baa9-001d9645076c\">3)</span> Hvis forskellen udgør over 75 pct. af det samlede konstaterede areal, nedsættes tilskuddet med 100 pct.</p>\r\n<p class=\"Kapitel\" id=\"id3793159c-c0d9-4a21-b1a2-fb9451942866\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Udbetaling af tilskud</p>\r\n<p class=\"Paragraf\" id=\"id1874eacc-4b58-42f3-b38c-617de33c67cf\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Tilskuddet overføres til ansøgers NemKonto.</p>\r\n<p class=\"Paragraf\" id=\"id448e9597-5102-4e0a-9ecc-672d12626f10\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Hvis et ansøgt areal efter indsendelse af ansøgning om tilskud bliver overdraget helt eller delvis, inden tilskuddet er udbetalt, vil tilskuddet uanset overdragelsen blive udbetalt til ansøger, medmindre ansøger ved en transport overfører tilskuddet til erhververen. Ansøger forbliver ansvarlig for overholdelse af betingelserne for tilskud.</p>\r\n<p class=\"Kapitel\" id=\"idd809b76e-6477-44d0-a0e6-73dd6b2d0f03\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Oplysningspligt</p>\r\n<p class=\"Paragraf\" id=\"id8ac2bb3a-e0e0-4850-b63f-ce5f762590e4\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Ansøger er i hele perioden, hvor betingelserne for tilskud skal være opfyldt, forpligtet til uden ugrundet ophold at give Landbrugsstyrelsen meddelelse, hvis betingelserne for tilskud ikke er opfyldt. Meddelelsen skal gives ved at foretage de fornødne ændringer i Fællesskema således, at ansøgningen ikke omfatter arealer, for hvilke betingelserne for tilskud ikke er opfyldt. Ændringer i Fællesskema kan dog undlades i tilfælde, hvor placeringen af de målrettede efterafgrøder i det pågældende ID15-område ændres, hvis følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"id8457a083-5aa7-42ba-b210-1090dfdc7610\">1)</span> Betingelserne i § 11, stk. 1, nr. 1-3, er opfyldt for de marker, der er omfattet af den nye placering.</p>\r\n<p class=\"Liste1\">\r\n   <span class=\"Liste1Nr\" id=\"idf3defa7d-c2fc-439f-9a88-e823798e9f33\">2)</span> De marker, der er omfattet af den nye placering, medfører ikke, at det samlede areal med målrettede efterafgrøder i ID15-området bliver mindre end det samlede ansøgte areal i ID15-området.</p>\r\n<p class=\"Stk2\">\r\n   <span class=\"StkNr\" id=\"id7df399e4-f716-47fc-be66-502c28c69f39\">Stk. 2.</span> Ansøger skal indtil tidspunktet for udbetaling af tilskud i medfør af nærværende bekendtgørelse oplyse, hvis der er ændringer til de oplysninger, der er afgivet i Fællesskema vedrørende anden de minimis-støtte. Oplysningen skal gives ved at foretage de fornødne ændringer i Fællesskema.</p>\r\n<p class=\"Stk2\">\r\n   <span class=\"StkNr\" id=\"idf49b2e9c-6796-458f-98c8-e6e0db174576\">Stk. 3.</span> De i stk. 1, 2. pkt., og stk. 2 nævnte ændringer skal foretages og indsendes elektronisk ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside. Ændringer, der ikke indsendes via Miljø- og Fødevareministeriets Tast selv-service, anses som ikke modtaget.</p>\r\n<p class=\"Kapitel\" id=\"id44232652-05a6-4f4d-8805-1047798a22b6\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Tilbagebetaling af tilskud</p>\r\n<p class=\"Paragraf\" id=\"idba07dd91-636b-4a20-8ec1-2e887d737f6d\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> I tilfælde, hvor der er sket udbetaling af tilskud i strid med betingelserne i denne bekendtgørelse, kan tilskuddet eller dele heraf kræves tilbagebetalt. Ved opgørelse af tilbagebetalingskravet tillægges der renter, hvis fristen for tilbagebetalingen overskrides. Rentetillægget beregnes for perioden mellem fristen for tilbagebetaling og datoen for tilbagebetalingen og med den i lov om renter og andre forhold ved forsinket betaling (renteloven) fastsatte referencesats med tillæg.</p>\r\n<p class=\"Kapitel\" id=\"idc71360d3-0e2b-471b-8258-28042dd7e8b3\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Force majeure</p>\r\n<p class=\"Paragraf\" id=\"idc4d96649-0b33-42b9-a0b1-218bac7e907b\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> For tilskud til målrettede efterafgrøder anerkender Landbrugsstyrelsen følgende begivenheder som force majeure:</p>\r\n<p class=\"Liste1\">\r\n   <span class=\"Liste1Nr\" id=\"id7f26f48c-3dde-4965-aa59-8a10463802ab\">1)</span> Ansøgers død.</p>\r\n<p class=\"Liste1\">\r\n   <span class=\"Liste1Nr\" id=\"id48aeffe9-7215-45d2-a5a1-79b888d2c117\">2)</span> Ansøgers uarbejdsdygtighed i længere tid.</p>\r\n<p class=\"Liste1\">\r\n   <span class=\"Liste1Nr\" id=\"ide7b14029-e253-44a0-bff5-96d77d7be258\">3)</span> Ekspropriation, hvis ekspropriationen ikke kunne forudses på dagen for indsendelse af ansøgning om tilskud.</p>\r\n<p class=\"Liste1\">\r\n   <span class=\"Liste1Nr\" id=\"id3edb7dc3-cf07-4583-a404-0d42624bb4d4\">4)</span> En alvorlig naturkatastrofe, der i væsentlig grad berører bedriften.</p>\r\n<p class=\"Stk2\">\r\n   <span class=\"StkNr\" id=\"id4027484b-7924-4b90-bc5d-97a9345ff496\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n<p class=\"Stk2\">\r\n   <span class=\"StkNr\" id=\"iddfc4f955-8074-4e28-b0b5-3fcfa852ac40\">Stk. 3.</span> Landbrugsstyrelsen kan i ganske særlige tilfælde anerkende andre begivenheder som force majeure end dem, der er nævnt i stk. 1.</p>\r\n<p class=\"Stk2\">\r\n   <span class=\"StkNr\" id=\"idd7416576-64e9-4e23-9a46-4203185f8d2b\">Stk. 4.</span> Hvis ansøger eller dennes dødsbo ønsker at påberåbe sig force majeure, skal dette meddeles Landbrugsstyrelsen skriftligt senest 15 arbejdsdage efter det tidspunkt, hvor ansøger eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n<p class=\"Kapitel\" id=\"id3639563e-e185-4341-8073-fe4e2b0d707e\">\r\n   <span id=\"K11\">\r\n   </span>\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Beregning af reduktion af virksomhedens samlede kvote for kvælstof for planperioden</p>\r\n<p class=\"Paragraf\" id=\"id122ea692-22a1-4582-9dad-553c7d3eac67\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Efter § 7 a i lov om jordbrugets anvendelse af gødning og om plantedække, får en virksomhed reduceret den samlede kvote for kvælstof for planperioden, hvis virksomheden ikke har udlagt de arealer med efterafgrøder, der er ansøgt om tilskud til senest ved udløb af fristen for indgivelse af Fællesskema i ansøgningsåret. Ved beregning af reduktionen anvendes følgende omregningsfaktorer pr. manglende hektar efterafgrøder:</p>\r\n<p class=\"Liste1\">\r\n   <span class=\"Liste1Nr\" id=\"id152c6a28-86a8-426a-9170-d80151dd794a\">1)</span> For virksomheder, der udbringer husdyrgødning og anden organisk gødning svarende til under 80 kg kvælstof pr. hektar harmoniareal: 93 kg kvælstof.</p>\r\n<p class=\"Liste1\">\r\n   <span class=\"Liste1Nr\" id=\"id1311f9cc-e229-45e6-916c-96f8b089cf56\">2)</span> For virksomheder, der udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal: 150 kg kvælstof.</p>\r\n<p class=\"Stk2\">\r\n   <span class=\"StkNr\" id=\"id2a649201-4921-45a8-a1f1-79ea9f121d0c\">Stk. 2.</span> Ved beregning af den udbragte mængde husdyrgødning og anden organisk gødning efter stk. 1 finder bestemmelserne i § 47, stk. 1, i bekendtgørelse nr. 865 af 23. juni 2017 om erhvervsmæssigt dyrehold, husdyrgødning, ensilage m.v. og bestemmelserne i § 2, stk.  5, i bekendtgørelse nr. 1092 af 25. september 2017 om plantedække og om dyrkningsrelaterede tiltag, eller senere bestemmelser, der måtte afløse de nævnte bestemmelser, tilsvarende anvendelse.</p>\r\n<p class=\"Kapitel\" id=\"idca410d58-1bbc-4271-bc44-4168a7d99e72\">\r\n   <span id=\"K12\">\r\n   </span>\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"idade7f20c-d275-4825-8036-4b4d8e30ba26\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"idf594b54f-fa49-4001-8a05-34934c2ceeca\">Stk. 2.</span> Bekendtgørelse nr. 320 af 5. april 2017 om nationalt tilskud til målrettede efterafgrøder ophæves. Bekendtgørelsen finder dog fortsat anvendelse for ansøgninger indgivet for ansøgningsåret 2017.</p><div class=\"Givet\" id=\"Givet\"><p class=\"Givet\" align=\"center\">Landbrugsstyrelsen, den 29. december 2017</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Steen Bonde</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2017"
        },
        {
            "displayName": "Accession",
            "displayValue": "B20170175905"
        },
        {
            "displayName": "Entydig dokumentidentifikation",
            "displayValue": "CK001482"
        },
        {
            "displayName": "Dato for førstegangsindlæggelse",
            "displayValue": "30/12/2017"
        },
        {
            "displayName": "Dato for indlæggelse",
            "displayValue": "03/05/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1759"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "29/12/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Landbrugsstyrelsen, j.nr. 17-1224-000003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}