{
    "id": 172740,
    "title": "SU - udlandet - sammenhængende ophold",
    "documentTypeId": "240",
    "isSagsforlobPeriodValid": true,
    "shortName": "KEN nr 9346 af 09/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">SU - udlandet - sammenhængende ophold</p>\r\n<div class=\"Resume\">\r\n   <p class=\"TekstGenerel\">Dansk statsborger kunne ikke modtage SU til uddannelse uden for Norden og EU, da den pågældende ikke havde haft sammenhængende ophold i Danmark inden for de sidste 10 år forud for ansøgningstidspunktet.</p>\r\n</div>\r\n<p>\r\n   <span class=\"Bold\">Din klage vedrørende afslag på tildeling af SU</span>\r\n</p>\r\n<p>I brev af 23. november 2014 har du klaget over Styrelsen for Videregående Uddannelsers (herefter: styrelsen) afgørelse af 30. september 2014 om, at du ikke har ret til SU til uddannelse i [land uden for Norden og EU].</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 30. september 2014 om, at du ikke har ret til SU til uddannelse i [land uden for Norden og EU].</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (lovbekendtgørelse nr. 39 af 15. januar 2014, som ændret ved lov nr. 521 af 26. maj 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 b.</span> Uddannelsesstøtte til uddannelse i Danmark gives til uddannelsessøgende, der opfylder betingelserne i §§ 2 og 2 a og</p>\r\n<p>1) er danske statsborgere,(. . .)</p>\r\n<p>\r\n   <span class=\"Bold\">§ 2 c.</span> Uddannelsesstøtte til uddannelse i udlandet gives til uddannelsessøgende, der er omfattet af en af betingelserne i § 2 b, stk. 1, nr. 1-4, og som har særlig tilknytning til Danmark.</p>\r\n<p>\r\n   <span class=\"Italic\">Stk. 2.</span> Uddannelses- og forskningsministeren kan fastsætte nærmere regler om tilknytningskravet i stk. 1.</p>\r\n<p>SU-bekendtgørelsen (bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 1.</span> En uddannelsessøgende, der er dansk statsborger, har ret til uddannelsesstøtte til uddannelse i Danmark når den uddannelsessøgende opfylder de almindelige betingelser, jf. SU-lovens kapitel 1.</p>\r\n<p>(. . .)</p>\r\n<p>\r\n   <span class=\"Italic\">Stk. 5.</span> En uddannelsessøgende, der er dansk statsborger, har ret til uddannelsesstøtte til uddannelse i lande uden for EU og EØS, når den uddannelsessøgende opfylder de almindelige betingelser, jf. SU-lovens kapitel 1, samt har haft sammenhængende ophold i Danmark i mindst 2 år inden for de sidste 10 år forud for ansøgningstidspunktet.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Efter SU-bekendtgørelsens § 1, stk. 5, har en uddannelsessøgende, der er dansk statsborger, ret til uddannelsesstøtte til uddannelse i lande uden for EU og EØS, når den uddannelsessøgende opfylder de almindelige betingelser for SU, samt har haft sammenhængende ophold i Danmark i mindst 2 år inden for de sidste 10 år forud for ansøgningstidspunktet.</p>\r\n<p>Du udrejste senest af Danmark den [dato] 2003, og du søgte om SU til en ny uddannelse den [dato] 2014. På dette tidspunkt havde du ikke haft sammenhængende ophold i Danmark i mindst 2 år inden for de sidste 10 år.</p>\r\n<p>Det kan ikke føre til en ændret vurdering, at du tidligere har modtaget SU til en uddannelse i [land uden for Norden og EU], da du netop til denne uddannelse opfyldte betingelsen om at have haft sammenhængende ophold i Danmark i mindst 2 år inden for de sidste 10 år forud for ansøgningstidspunktet.</p>\r\n<p>På den baggrund stadfæster Ankenævnet styrelsens afgørelse af 30. september 2014 om afslag på tildeling af SU til en uddannelse i [land uden for Norden og EU].</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår blandt andet af Det Centrale Personregister, at du er udrejst af Danmark den [dato] 2003.</p>\r\n<p>Ved brev af 8. april 2011 har styrelsen godkendt din uddannelse til [uddannelse 1] på [uddannelsessted 1] som støtteberettigende. Det fremgår endvidere af afgørelsen, at du skal søge ny godkendelse, hvis du senere skifter institution eller uddannelsesretning.</p>\r\n<p>Det fremgår af ansøgning om SU modtaget hos styrelsen den 20. august 2014, at du søger om SU til en [uddannelse 2] på [uddannelsessted 2].</p>\r\n<p>Styrelsen har ved brev af 29. august 2014 meddelt dig afslag på tildeling af SU under henvisning til, at du ikke har haft sammenhængende ophold i Danmark i mindst to år inden for de sidste 10 år forud for ansøgningstidspunktet. Styrelsen har lagt vægt på, at det af Det Centrale Personregister fremgår, at du udrejste af Danmark den [dato] 2003. Styrelsen har endvidere i brevet vejledt om mulighed for at søge SU på baggrund af de nye tilknytningsregler efter 1. juli 2014. Styrelsens afgørelse indeholdt ingen klagevejledning.</p>\r\n<p>Ved mail af 10. september 2014 har du indsendt Skema om tilknytning til Danmark, når du søger SU til uddannelse i et EU-land uden for Danmark eller i et EØS-land og et brev, hvor du redegør for din fortsatte tilknytning til Danmark.</p>\r\n<p>Ved brev af 30. september 2014 har styrelsen oplyst, at de nye regler efter den 1. juli 2014 om SU på baggrund af tilknytning til Danmark alene gælder uddannelser i et EU-land (uden for Danmark) eller i et EØS-land. Reglerne gælder således ikke i din situation, idet du søger SU til en uddannelse i [land uden for Norden og EU]. Styrelsen fastholder således afslaget af 29. august 2014, idet du ikke har haft sammenhængende ophold i Danmark i mindst to år inden for de sidste 10 år forud for ansøgningstidspunktet. Afgørelsen indeholder en ufuldstændig klagevejledning.</p>\r\n<p>Du har i brev af 23. november 2014 klaget til Ankenævnet for Statens Uddannelsesstøtteordninger og bl.a. anført, at du er uforstående overfor, at du ikke kan modtage SU til dit nuværende studie, som er et master program på [uddannelsessted 2], når du allerede har modtaget SU under dit bachelorstudie på [uddannelsessted 1] gennem de sidste fire år.</p>\r\n<p>Styrelsen har i brev af 15. december 2014 videresendt sagen sammen med en udtalelse til ankenævnet. Styrelsen oplyser blandt andet, at du tidligere har fået godkendt en uddannelse i [land uden for Norden og EU] til SU, da du på det tidspunkt i 2010 havde haft sammenhængende ophold i Danmark i mindst to år inden for de sidste 10 år forud for ansøgningstidspunktet, at du ikke har haft ophold i Danmark siden [dato] 2003, og at styrelsen beklager, at styrelsen ved brev af 29. august 2014 gav dig anledning til at tro, at du kunne være omfattet af tilknytningsreglerne.</p>\r\n<p>Ankenævnet har ved brev af 17. december 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/2015"
        },
        {
            "displayName": "Accession",
            "displayValue": "W20150934625"
        },
        {
            "displayName": "Entydig dokumentidentifikation",
            "displayValue": "CE000296"
        },
        {
            "displayName": "Dato for indlæggelse",
            "displayValue": "29/05/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9346"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "09/03/2015"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/024133"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}