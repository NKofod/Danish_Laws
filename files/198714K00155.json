{
    "id": 107885,
    "title": "1987 BTL 155   BETÆNKNING OVER FORSLAG TIL LOV OM ÆNDRING AF POSTLOVEN    NR L 155 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 155",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 155 </P>  \r\n\r\n<P></P>  \r\n\r\n<P>Betænkning over Forslag til lov om ændring af postloven <BR>  \r\n\r\n Nr L 155 1987-88, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19880407 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kultur- og kommunikationsministeren, som denne </P>  \r\n\r\n<P>har besvaret skriftligt. To af disse spørgsmål og kultur- og </P>  \r\n\r\n<P>kommunikationsministerens besvarelse heraf er optrykt som bilag til </P>  \r\n\r\n<P>betænkningen. </P>  \r\n\r\n<P>Udvalget har endvidere modtaget skriftlig henvendelse fra Danmarks </P>  \r\n\r\n<P>Sparekasseforening og Den Danske Bankforening. </P>  \r\n\r\n<P>Herefter indstiller <B>udvalget</B> lovforslaget til <B>vedtagelse  \r\n\r\n uændret. </B></P>  \r\n\r\n<P>Søren Hansen (S) Qvist Jørgensen (S) Jimmy Stahr (S) Tastesen (S) </P>  \r\n\r\n<P>Birte Weiss (S) Ingerlise Koefoed (SF) fmd. <B>Birthe Hansen (SF) </B></P>  \r\n\r\n<P>Stillinger (SF) Annelise Gotfredsen (KF) Connie Hedegaard (KF) </P>  \r\n\r\n<P>Flemming Jensen (KF) Eva Møller (KF) Hans Jørgen Holm (V) Helge </P>  \r\n\r\n<P>Sander (V) Arne Melchior (CD) Poulsgaard (FP) Bernhard Baunsgaard </P>  \r\n\r\n<P>(RV) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>To af udvalgets spørgsmål og kultur- og kommunikationsministerens </P>  \r\n\r\n<P>svar herpå </P>  \r\n\r\n<P>Spørgsmål: </P>  \r\n\r\n<P>Ministeren bedes oplyse, hvilke opgaver private erhvervsdrivende i </P>  \r\n\r\n<P>dag har inden for P &amp; T's områder, og hvilke nye opgaver der </P>  \r\n\r\n<P>tænkes overført til de private? </P>  \r\n\r\n<P>Svar: </P>  \r\n\r\n<P>P &amp; T indgår i betydeligt omfang aftaler med private </P>  \r\n\r\n<P>erhvervsdrivende, pengeinstitutter, DSB, privatbaner m.v. om </P>  \r\n\r\n<P>udførelse af post- og giroforretninger. </P>  \r\n\r\n<P>Aftalerne indgås typisk i de tilfælde, hvor der ikke er et </P>  \r\n\r\n<P>tilstrækkeligt befolknings- og erhvervsmæssigt grundlag til at </P>  \r\n\r\n<P>etablere egentlige posthuse, men hvor der alligevel er behov for </P>  \r\n\r\n<P>adgang til lokal postal service. </P>  \r\n\r\n<P>Postvæsenets aftaler med private erhvervsdrivende er i mange </P>  \r\n\r\n<P>tilfælde direkte medvirkende til, at det er muligt at opretholde </P>  \r\n\r\n<P>nærbutikker i mindre byer, idet aftalerne dels supplerer </P>  \r\n\r\n<P>butiksindehavernes indtægter, dels medvirker til at forøge </P>  \r\n\r\n<P>butikssalget, fordi de postale kunder samtidig foretager </P>  \r\n\r\n<P>almindelige butiksindkøb. </P>  \r\n\r\n<P>Aftalerne med private erhvervsdrivende m.v. omfatter typisk </P>  \r\n\r\n<P>modtagelse af postforsendelser og ekspedition af indbetalinger </P>  \r\n\r\n<P>til og udbetalinger fra postgirokonti samt afhentning af anmeldte </P>  \r\n\r\n<P>forsendelser. P &amp; T har ingen planer om at overføre nye opgaver </P>  \r\n\r\n<P>til varetagelse af private erhvervsdrivende m.v. </P>  \r\n\r\n<P>Der er med lovforslaget alene tale om en formel præcisering af </P>  \r\n\r\n<P>lovgrundlaget for tredjemands udførelse af postforretninger. Der </P>  \r\n\r\n<P>er således ikke tale om, at P &amp; T ønsker egentlige ændringer på </P>  \r\n\r\n<P>dette område, eksempelvis ved en øget privat varetagelse af post- </P>  \r\n\r\n<P>og giroforretninger på bekostning af P &amp; T's eksisterende </P>  \r\n\r\n<P>posthuse. Aftalerne med tredjemand om varetagelse af opgaver for </P>  \r\n\r\n<P>postvæsenet har nu som tidligere alene til formål at supplere P &amp; </P>  \r\n\r\n<P>T's posthusnet i de dele af landet, hvor der ikke er et </P>  \r\n\r\n<P>tilstrækkeligt befolknings- og erhvervsgrundlag for egentlige </P>  \r\n\r\n<P>posthuse. </P>  \r\n\r\n<P>Udover de nævnte aftaler har P &amp; T også i mange år haft </P>  \r\n\r\n<P>samarbejdsaftaler med Den Danske Bankforening og Danmarks </P>  \r\n\r\n<P>Sparekasseforening om pengeinstitutternes modtagelse og </P>  \r\n\r\n<P>indsendelse af indbetalinger til postgirokonti. Cirka 20 procent </P>  \r\n\r\n<P>af samtlige indbetalinger til postgirokonti sker på baggrund af </P>  \r\n\r\n<P>denne aftale i de private pengeinstitutter. </P>  \r\n\r\n<P>P &amp; T har ikke planer om at overføre nye opgaver til varetagelse hos  \r\n\r\n</P>  \r\n\r\n<P>private erhvervsdrivende m.v. eller om generelt at nedlægge </P>  \r\n\r\n<P>postvæsenets egne posthuse til fordel for indgåelse af aftaler </P>  \r\n\r\n<P>med tredjemand om varetagelse af postale forretninger. Det er </P>  \r\n\r\n<P>således fortsat P &amp; T's ønske at etablere og opretholde posthuse </P>  \r\n\r\n<P>alle steder, hvor dette er forretningsmæssigt muligt. Tilføjelse </P>  \r\n\r\n<P>af det nye stk. 2 til postlovens § 30 er derfor ikke udtryk for </P>  \r\n\r\n<P>et ønske om privatisering af posthusene, men udtryk for et behov </P>  \r\n\r\n<P>for en formel præcisering af, at de offentligretlige regler, der </P>  \r\n\r\n<P>er fastsat i postloven, også kan anvendes i de tilfælde, hvor </P>  \r\n\r\n<P>private erhvervsdrivende m.v. efter aftale udfører postale </P>  \r\n\r\n<P>forretninger for P &amp; T. Det gælder typisk vedrørende </P>  \r\n\r\n<P>bestemmelserne om P &amp; T's ansvar for fejl, herunder også </P>  \r\n\r\n<P>ansvarsbegrænsningerne, som også bør gælde, når private </P>  \r\n\r\n<P>erhvervsdrivende m.v. udfører postale forretninger. Tilsvarende </P>  \r\n\r\n<P>er der behov for grundlag til præcisering af, at indbetalinger </P>  \r\n\r\n<P>til postgirokonti via private erhvervsdrivende m.v., som P &amp; T </P>  \r\n\r\n<P>har aftaler med herom, er rettidige i de tilfælde, hvor </P>  \r\n\r\n<P>afsenderen eller anden lovgivning (f.eks. lejeloven) fastlægger, </P>  \r\n\r\n<P>at beløb indbetalt til postvæsenet er rettidigt betalt, hvis de </P>  \r\n\r\n<P>er indbetalt på forfaldsdagen. </P>  \r\n\r\n<P>Spørgsmål: </P>  \r\n\r\n<P>Ministerens kommentarer udbedes til henvendelsen fra Den Danske </P>  \r\n\r\n<P>Bankforening og Danmarks Sparekasseforening (bilag 7). </P>  \r\n\r\n<P>Svar: </P>  \r\n\r\n<P>Af henvendelsen fra Den Danske Bankforening og Danmarks </P>  \r\n\r\n<P>Sparekasseforening fremgår, at organisationerne ikke har </P>  \r\n\r\n<P>bemærkninger til lovforslaget, der, som det fremgår af </P>  \r\n\r\n<P>bemærkningerne til lovforslaget og besvarelsen af udvalgets </P>  \r\n\r\n<P>spørgsmål nr. 11, indeholder flere ændringer, der kan lette og </P>  \r\n\r\n<P>smidiggøre samarbejdet mellem Postgiro og pengeinstitutterne. </P>  \r\n\r\n<P>Organisationerne har endvidere ikke bemærkninger til, at der gives </P>  \r\n\r\n<P>erhvervsvirksomheder mulighed for kortvarigt overtræk, men giver </P>  \r\n\r\n<P>udtryk for, at overtræk i disse tilfælde bør udlignes den </P>  \r\n\r\n<P>følgende dag. </P>  \r\n\r\n<P>Hertil bemærkes, at det som anført i bemærkningerne til lovforslaget </P>  \r\n\r\n<P>og i min besvarelse af udvalgets spørgsmål nr. 7 og 19 vil være </P>  \r\n\r\n<P>den altovervejende hovedregel, at overtræk på </P>  \r\n\r\n<P>erhvervsvirksomheders girokonti skal udlignes den følgende </P>  \r\n\r\n<P>hverdag. </P>  \r\n\r\n<P>Det vil imidlertid være forkert at gøre denne regel ufravigelig, </P>  \r\n\r\n<P>idet omstændighederne, der ligger til grund for det enkelte </P>  \r\n\r\n<P>overtræk og dets omfang, bør tages i betragtning. </P>  \r\n\r\n<P>Et eksempel på behov for fravigelse fra den almindelige regel </P>  \r\n\r\n<P>vedrører kreditforeningernes benyttelse af Postgiro. Disse har 4 </P>  \r\n\r\n<P>gange om året meget store udbetalinger den sidste dag i måneden </P>  \r\n\r\n<P>(renter til obligationsejere), medens indbetalingerne på </P>  \r\n\r\n<P>terminsopkrævningerne først forfalder den 1. i den følgende måned </P>  \r\n\r\n<P>og derfor typisk først krediteres kreditforeningernes konti 2 til </P>  \r\n\r\n<P>4 dage inde i måneden. I denne situation forekommer det urimeligt </P>  \r\n\r\n<P>at kræve, at et overtræk udlignes den følgende hverdag. </P>  \r\n\r\n<P>For private girokontohavere er det organisationernes opfattelse, at </P>  \r\n\r\n<P>overtræksperioden skal begrænses til eksempelvis 5 dage, ligesom </P>  \r\n\r\n<P>der efter organisationernes opfattelse bør være en beløbsmæssig </P>  \r\n\r\n<P>begrænsning af overtræksmuligheden. </P>  \r\n\r\n<P>Hertil bemærkes som anført i min besvarelse af spørgsmål nr. 7 og </P>  \r\n\r\n<P>19, at muligheden for overtræk - også for private - primært er </P>  \r\n\r\n<P>tænkt administreret på den måde, at betalinger over en girokonto </P>  \r\n\r\n<P>kan gennemføres efter aftale med kunden om, at det manglende </P>  \r\n\r\n<P>beløb skal indsættes den følgende dag. </P>  \r\n\r\n<P>Derudover vil det være en mulighed, at der med kontohavere, som </P>  \r\n\r\n<P>bruger girokontoen til at få løst alle deres </P>  \r\n\r\n<P>betalingsformidlingsopgaver, og med hvem der er indgået aftale om </P>  \r\n\r\n<P>indsættelse af et fast månedligt beløb på kontoen, kan træffes </P>  \r\n\r\n<P>aftale om tids- og beløbsmæssigt overtræk. </P>  \r\n\r\n<P>Sådanne overtræk vil være begrænset til nogle få gange om året og </P>  \r\n\r\n<P>betinget af, at overtrækket inden for en kort periode udlignes </P>  \r\n\r\n<P>via de løbende faste månedlige indsætninger på kontoen. </P>  \r\n\r\n<P>I sidstnævnte eksempel, der altovervejende vedrører </P>  \r\n\r\n<P>privatgirokontohavere, er det væsentligt at understrege, at der </P>  \r\n\r\n<P>ikke er tale om udlån, men alene tale om, at kontoen af praktiske </P>  \r\n\r\n<P>grunde kortvarigt kan overtrækkes. Kontoen skal således normalt </P>  \r\n\r\n<P>udvise et positivt indestående. </P>  \r\n\r\n<P>Det kan således konstateres, at der for så vidt angår private </P>  \r\n\r\n<P>postgirokontohavere er en vis forskel i opfattelsen af, hvor </P>  \r\n\r\n<P>restriktive reglerne skal være. </P>  \r\n\r\n<P>Da Postgiro og pengeinstitutterne på trods af et godt og omfattende </P>  \r\n\r\n<P>systemmæssigt samarbejde virker i fuld og åben konkurrence på </P>  \r\n\r\n<P>betalingsformidlingsmarkedet, kan det ikke overraske, at </P>  \r\n\r\n<P>pengeinstitutorganisationerne ønsker forholdsvis snævre rammer </P>  \r\n\r\n<P>for Postgiros udviklingsmuligheder. </P>  \r\n\r\n<P>Der er i den seneste årrække sket en kraftig vækst i </P>  \r\n\r\n<P>betalingsformidlingsmarkedet i Danmark. Pengeinstitutterne har </P>  \r\n\r\n<P>efter etableringen af PBC, nu PBS, bevæget sig stærkt ind på </P>  \r\n\r\n<P>Postgiros traditionelle betalingsformidlingsmarked, og Postgiro </P>  \r\n\r\n<P>har som følge af denne udvikling måttet konstatere vigende </P>  \r\n\r\n<P>markedsandele. </P>  \r\n\r\n<P>Postgiro og PBS er i meget hård indbyrdes konkurrence, idet de to </P>  \r\n\r\n<P>virksomheder navnlig over for erhvervslivet udbyder </P>  \r\n\r\n<P>tjenesteydelser, der er delvis identiske. </P>  \r\n\r\n<P>De væsentligste konkurrencemæssige forskelle består i, at Postgiro </P>  \r\n\r\n<P>kan tilbyde totalløsninger, der også omfatter opkrævning af beløb </P>  \r\n\r\n<P>henholdsvis udbetaling af beløb ved hjælp af blanketter </P>  \r\n\r\n<P>(indbetalingskort henholdsvis postgiroanvisninger). PBS tilbyder </P>  \r\n\r\n<P>normalt kun at gennemgøre overførsler mellem forskellige bank- og </P>  \r\n\r\n<P>sparekassekonti. </P>  \r\n\r\n<P>PBS har til gengæld via tilhørsforholdet til banker og sparekasser </P>  \r\n\r\n<P>en væsentlig konkurrencemæssig fordel i form af tilbud om høj </P>  \r\n\r\n<P>rente, hurtig validering og forskellige lånearrangementer. </P>  \r\n\r\n<P>Den nuværende konkurrencesituation er, at PBS i de senere år har </P>  \r\n\r\n<P>mangedoblet mængden af betalingsopgaver, mens Postgiro kun har </P>  \r\n\r\n<P>haft en beskeden vækst på 5-6 procent om året. </P>  \r\n\r\n<P>Postgiro gives med lovforslaget mulighed for at tilbyde tidssvarende </P>  \r\n\r\n<P>betalingsformidlingstjenester, der svarer til erhvervslivets og </P>  \r\n\r\n<P>borgernes behov. I denne forbindelse finder jeg, at forslaget om </P>  \r\n\r\n<P>midlertidige kortvarige overtræk til bl.a. private </P>  \r\n\r\n<P>postgirokontohavere alene er udtryk for en praktisk </P>  \r\n\r\n<P>foranstaltning til imødekommelse af kundernes behov. </P>  \r\n\r\n<P>Som anført i besvarelsen af flere af udvalgets spørgsmål er det </P>  \r\n\r\n<P>således ikke sigtet med de foreslåede ændringer, at Postgiro </P>  \r\n\r\n<P>fremover skal tilbyde serviceydelser, der kan karakteriseres som </P>  \r\n\r\n<P>bank- og sparekassevirksomhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00155"
        },
        {
            "displayName": "Entydig dokumentidentifikation",
            "displayValue": "CL004603"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}