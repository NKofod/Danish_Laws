{
    "id": 65752,
    "title": "Måleteknisk direktiv. EØF-typegodkendelse og -verifikation. Almindelige bestemmelser (* 1) ",
    "documentTypeId": "600",
    "isSagsforlobPeriodValid": false,
    "shortName": "DIR nr 10015 af 01/11/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Måleteknisk direktiv. EØF-typegodkendelse og  \r\n\r\n -verifikation. Almindelige bestemmelser (* 1) </H1>  \r\n\r\n<P></P>  \r\n\r\n<BR>  \r\n\r\n<P>EØF-TYPEGODKENDELSE OG -VERIFIKATION </P>  \r\n\r\n<P>GENERELT </P>  \r\n\r\n<P CLASS=PUNKT> <B>1.</B> De generelle bestemmelser for EØF-typegodkendelse  \r\n\r\n og EØF-førstegangsverifikation af verifikationspligtige måleinstrumenter er  \r\n\r\n fastlagt i det såkaldte rammedirektiv nr. 71/316/EØF, som ændret ved  \r\n\r\n rådsdirektiv nr. 83/575/EØF, der er omsat i danske nationale bestemmelser  \r\n\r\n gennem Metrologirådets bekendtgørelse nr. 619 af 1. november 1984 om  \r\n\r\n EØF-typegodkendelse og -verifikation. </P>  \r\n\r\n<P>Bestemmelser angående de specifikke instrumentkategorier omsættes i danske  \r\n\r\n bestemmelser af Statens Meterologiråd som måletekniske direktiver (MDIR).  \r\n\r\n</P>  \r\n\r\n<P>I overensstemmelse med disse bestemmelser meddeler Teknologistyrelsen  \r\n\r\n EØF-typegodkendelser og udfører EØF-førstegangsverifikation i det omfang, det  \r\n\r\n nødvendige udstyr forefindes. </P>  \r\n\r\n<P>EØF-direktiver for måleinstrumenter er udformet efter den frivillige  \r\n\r\n harmoniseringsløsning, d.v.s. at der eventuelt bevares parallelle nationale  \r\n\r\n bestemmelser, hvor sådanne findes, således at instrumenter kan godkendes og  \r\n\r\n førstegangsverificeres enten efter nationale- eller efter EØF-bestemmelser.  \r\n\r\n</P>  \r\n\r\n<P>ANSØGNING </P>  \r\n\r\n<P CLASS=PUNKT> <B>2.</B> Ansøgning, korrespondance og dokumentation skal  \r\n\r\n principielt være affattet på dansk, såfremt den indgives til  \r\n\r\n Teknologistyrelsen, se også pkt. 11. </P>  \r\n\r\n<P>Ansøgeren skal samtidig tilsende den kompetente måletekniske tjeneste, jf.  \r\n\r\n pkt. 12, i hver af de øvrige medlemsstater et eksemplar af ansøgningen  \r\n\r\n (ekskl. bilag). </P>  \r\n\r\n<P>I ansøgningen bekræftes, at den kun er indgivet i een medlemsstat.  \r\n\r\n Supplerende typegodkendelser skal søges hos den samme måletekniske tjeneste,  \r\n\r\n som har udstedt typegodkendelsen. </P>  \r\n\r\n<P>Der skal vedlægges beskrivelser, tegninger og diagrammer, der er  \r\n\r\n nødvendige til identifikation af konstruktionen og til forklaring af  \r\n\r\n funktionen. </P>  \r\n\r\n<P>TYPEGODKENDELSE </P>  \r\n\r\n<P CLASS=PUNKT> <B>3.</B> En EØF-typegodkendelse er en godkendelse af et  \r\n\r\n instrument til EØF-førstegangsverifikation. Hvor en sådan verifikation ikke  \r\n\r\n er foreskrevet, er EØF-typegodkendelsen en umiddelbar tilladelse til salg og  \r\n\r\n anvendelse af instrumentet i alle EF-medlemsstater. Fritages en  \r\n\r\n instrumenttype for kravet om EØF-typegodkendelse, er instrumentet umiddelbart  \r\n\r\n godkendt til EØF-førstegangsverifikation. </P>  \r\n\r\n<P>Er et instrument EØF-førstegangsverificeret i Danmark eller i et andet  \r\n\r\n medlemsland, kan det frit anvendes og omsættes i Danmark. </P>  \r\n\r\n<P>TIDSFRISTER </P>  \r\n\r\n<P CLASS=PUNKT> <B>4.</B> EØF-typegodkendelsen gælder normalt i 10 år. Dens  \r\n\r\n gyldighed forlænges for 10 år ad gangen. Forlænges gyldigheden af en  \r\n\r\n EØF-typegodkendelse ikke, anses de instrumenter, der allerede er i brug, som  \r\n\r\n godkendt, når de er blevet fremstillet og anvendt i overensstemmelse med  \r\n\r\n gældende bestemmelser om EØF-typegodkendelse og -verifikation (se også  \r\n\r\n Metrologirådets bekendtgørelse). </P>  \r\n\r\n<P>Teknologistyrelsn kan også udstede en begrænset godkendelse eller  \r\n\r\n begrænset forlængelse. Det kan dreje sig om en begrænsning af  \r\n\r\n gyldighedstiden, af antallet af godkendte instrumenter, af anvendelsesområdet  \r\n\r\n samt forpligtelse til at anmelde Teknologistyrelsen installationsstedet i det  \r\n\r\n enkelte tilfælde. </P>  \r\n\r\n<P>Ved anvendelse af en ny teknik i instrumentets funktion eller opbygning,  \r\n\r\n kan Teknologistyrelsen ligeledes udstede en begrænset typegodkendelse, der  \r\n\r\n har en gyldighedsperiode på højst to år, men kan forlænges med yderligere tre  \r\n\r\n år, (se iøvrigt dispensationsdirektiv MDIR 20.05.1-02). </P>  \r\n\r\n<P>GODKENDELSESPRØVNINGER </P>  \r\n\r\n<P CLASS=PUNKT> <B>5.</B> Når ansøgningen foreligger med tilstrækkelig  \r\n\r\n dokumentation udføres en godkendelsesprøvning (typeprøvning). Arten og  \r\n\r\n omfanget af prøvningen er fastsat i de for den pågældende instrumenttype  \r\n\r\n gældende specialdirektiver. </P>  \r\n\r\n<P>Prøvningen omfatter bl.a. hele instrumentets funktion under normale  \r\n\r\n anvendelsesbetingelser. </P>  \r\n\r\n<P>Teknologistyrelsen kan kræve, at ansøgeren stiller de normalinstrumenter,  \r\n\r\n samt det kvalificerede personale, som måtte være nødvendigt ved prøvningernes  \r\n\r\n gennemførelse, til rådighed. </P>  \r\n\r\n<P>GODKENDELSESATTEST </P>  \r\n\r\n<P CLASS=PUNKT> <B>6.</B> Når Teknologistyrelsen har foranlediget gennemført  \r\n\r\n en prøvning med tilfredsstillende resultat, fremsendes en attest herom til  \r\n\r\n ansøgeren. Attesten angiver resultaterne af konstruktionsprøvningen  \r\n\r\n (typeprøvningen) og fastsætter de øvrige krav, der skal overholdes.  \r\n\r\n Godkendelsesmærket er beskrevet i Metrologirådets bekendtgørelse nr. 619 af  \r\n\r\n 1. november 1984 § 11, stk. 2 og bilag I, nr. 6. </P>  \r\n\r\n<P>IDENTIFIKATION </P>  \r\n\r\n<P CLASS=PUNKT> <B>7.</B> For at kunne identificere et godkendt instrument  \r\n\r\n kan Teknologistyrelsen forlange en instrumentmodel deponeret. </P>  \r\n\r\n<P>BEKENDTGØRELSE </P>  \r\n\r\n<P CLASS=PUNKT> <B>8.</B> EØF-typegodkendelser med eller uden begrænset  \r\n\r\n virkning og supplerende typegodkendelser bekendtgøres i et særtillæg til  \r\n\r\n &#187;De Europæiske Fællesskabers Tidende&#171;. Her bekendtgøres også  \r\n\r\n tilsvarende tilbagekaldelser. </P>  \r\n\r\n<P>Samtidig med at godkendelsesattest sendes til ansøgeren, sendes kopi af  \r\n\r\n denne til Kommissionen og de andre medlemsstater. Disse kan efter ønske også  \r\n\r\n få genparter af prøvningsrapporterne. </P>  \r\n\r\n<P>Afviser Teknologistyrelsen en ansøgning om EØF-typegodkendelse,  \r\n\r\n underrettes de øvrige medlemsstater og kommissionen herom. </P>  \r\n\r\n<P>VERIFIKATION </P>  \r\n\r\n<P CLASS=PUNKT> <B>9.</B> Teknologistyrelsen modtager instrumenter til  \r\n\r\n EØF-førstegangsverifikation. Her kontrolleres det primært, at instrumentet er  \r\n\r\n af en godkendt type eller en type for hvilket, der ikke kræves  \r\n\r\n typegodkendelse, samt derefer at instrumentet opfylder kravene i det for  \r\n\r\n instrumentet gældende specialdirektiv. </P>  \r\n\r\n<P>Verifikationsstemplet for EØF-førstegangsverifikation er beskrevet i  \r\n\r\n Metrologirådets bekendtgørelse nr. 619 af 1. november 1984, bilag II, nr. 3.  \r\n\r\n</P>  \r\n\r\n<P>TILSYN OG REVERIFIKATION </P>  \r\n\r\n<P CLASS=PUNKT> <B>10.</B> For verifikationens gyldighedsperiode,  \r\n\r\n reverifikationsvirksomheden og tilsynsvirksomheden gælder de nationale danske  \r\n\r\n bestemmelser for tilsvarende instrumentkategorier. Således er brugstolerancen  \r\n\r\n for alle måleinstrumenter det dobbelte af verifikationstolerancen, med mindre  \r\n\r\n andet er bestemt. Reverifikationen foregår efter de måletekniske forskrifter,  \r\n\r\n der er fastlagt i det pågældende EØF-specialdirektiv, implementeret i et  \r\n\r\n tilsvarende dansk måledirektiv (MDIR). </P>  \r\n\r\n<P>ALTERNATIV </P>  \r\n\r\n<P CLASS=PUNKT> <B>11.</B> En ansøgning om EØF-typegodkendelse eller en  \r\n\r\n anmodning om EØF-førstegangsverifikation kan principielt også indgives hos en  \r\n\r\n kompetent måleteknisk tjeneste i et andet medlemsland, hvor der kan forventes  \r\n\r\n samme fremgangsmåde som i Danmark. Dette kan være aktuelt i sådanne tilfælde,  \r\n\r\n hvor Danmark ikke råder over det nødvendige udstyr og den nødvendige  \r\n\r\n kompetance til at gennemføre typegodkendelsen eller  \r\n\r\n EØF-førstegangsverifikationen. </P>  \r\n\r\n<P>MÅLETEKNISKE TJENESTER </P>  \r\n\r\n<P CLASS=PUNKT> <B>12.</B> De kompetente måletekniske tjenester i de øvrige  \r\n\r\n medlemslande er følgende: </P>  \r\n\r\n<P>Service de la Metrologie, </P>  \r\n\r\n<P>Ministere des Affaires Economiques </P>  \r\n\r\n<P>rue J.-A. de Mot, 24-26, </P>  \r\n\r\n<P>1040 Bruxelles, </P>  \r\n\r\n<P>Belgien. </P>  \r\n\r\n<P>Physikalisch-Technische Bundesanstalt, </P>  \r\n\r\n<P>Referat Eichwesen, </P>  \r\n\r\n<P>Bundesallee 100, </P>  \r\n\r\n<P>3345 Braunsweig, </P>  \r\n\r\n<P>Vesttyskland </P>  \r\n\r\n<P>Service des instruments de mesure, </P>  \r\n\r\n<P>Ministere de l'Industrie et de la Recherche </P>  \r\n\r\n<P>2, rue Jules-Cecar, </P>  \r\n\r\n<P>75012 Paris, </P>  \r\n\r\n<P>Frankrig </P>  \r\n\r\n<P>Office af Weights and Measures, </P>  \r\n\r\n<P>Department of Industry and Commerce </P>  \r\n\r\n<P>Kildare Street </P>  \r\n\r\n<P>Dublin 2, </P>  \r\n\r\n<P>Irland. </P>  \r\n\r\n<P>Ufficio Centrale Metrico, </P>  \r\n\r\n<P>Ministero dell'Industria e del Commercio, </P>  \r\n\r\n<P>Via Antonio Bosio 15, </P>  \r\n\r\n<P>00161 Roma, </P>  \r\n\r\n<P>Italien </P>  \r\n\r\n<P>Service de la Metrologie, </P>  \r\n\r\n<P>Ministere des Affaires Economiques </P>  \r\n\r\n<P>Avenue Gaston Diderich 19 </P>  \r\n\r\n<P>Luxembourg. </P>  \r\n\r\n<P>Dienst van het Ijkwezen </P>  \r\n\r\n<P>Hoofdirectic </P>  \r\n\r\n<P>Shoemaker Straat 97 </P>  \r\n\r\n<P>Po Box 654 </P>  \r\n\r\n<P>2600 AR Delft </P>  \r\n\r\n<P>Holland </P>  \r\n\r\n<P>National Weights and Measures Laboratory </P>  \r\n\r\n<P>Department of Trade og Industry </P>  \r\n\r\n<P>Consumer Affairs Division </P>  \r\n\r\n<P>26, Chapter Street, </P>  \r\n\r\n<P>London SW1P 4 NS, </P>  \r\n\r\n<P>England </P>  \r\n\r\n<P>Direction Generale Technique </P>  \r\n\r\n<P>Ministere de Commerce </P>  \r\n\r\n<P>Athens </P>  \r\n\r\n<P>Grækenland </P>  \r\n\r\n<P>Commission des </P>  \r\n\r\n<P>Communautes Europeennes </P>  \r\n\r\n<P>Direktion Generale du marche interieur </P>  \r\n\r\n<P>et des affaires industrielles </P>  \r\n\r\n<P>Rue de la Loi 200 </P>  \r\n\r\n<P>B-1049 Bruxelles </P>  \r\n\r\n<P>Belgien </P>  \r\n\r\n<P CLASS=PUNKT> <B>13.</B> Nærværende direktiv træder i kraft 1.11.1984.  \r\n\r\n Samtidig ophæves TDIR 30.01.1-01, udgave 1. </P>  \r\n\r\n<P>Peder C. Beyer </P>  \r\n\r\n<P>/Jørgen Kaave </P>  \r\n\r\n</DIV>",
    "isHistorical": true,
    "editorialNotes": [
        "(* 1) MDir nr. 30.01.1-01"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19841001512"
        },
        {
            "displayName": "Entydig dokumentidentifikation",
            "displayValue": "CM024863"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Direktiv"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10015"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/11/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}