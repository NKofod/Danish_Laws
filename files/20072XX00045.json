{
    "id": 113998,
    "title": "Skriftlig fremsættelse (12. december 2007) - L 37",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 37",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (12. december 2007)</p><p class=\"Fremsaetter\"><span class=\"Bold\">Justitsministeren</span> (Lene Espersen):</p><p class=\"Tekst2\"><div>Herved tillader jeg mig for Folketinget at fremsætte:</div></p><p class=\"ForslagsTitel\">Forslag til lov om ændring af kriminalloven og retsplejeloven for Grønland (Fuldbyrdelse af anstaltsdomme i den øvrige del af riget og beskikkelse af pantefogeder)</p><p class=\"ForslagsNummer\">(Lovforslag nr. L 37).</p><p class=\"Tekst2\"><div>1. Formålet med lovforslaget er dels at indføre en adgang for justitsministeren til at bestemme, at domme til anstaltsanbringelse skal fuldbyrdes i den øvrige del af riget, hvis den dømte har bopæl eller i øvrigt er hjemmehørende dér, dels at overføre kompetencen til at beskikke pantefogeder fra de grønlandske kommunalbestyrelser til Grønlands landsstyre.</div></p><p class=\"Tekst2\"><div>Begge ændringer indgår også i det samtidigt fremsatte forslag til henholdsvis en ny kriminallov og en ny retsplejelov for Grønland, der gennemfører en reform af det grønlandske retsvæsen og som udgangspunkt foreslås at træde i kraft den 1. januar 2010.</div></p><p class=\"Tekst2\"><div>Bl.a. med henblik på at bidrage til en hensigtsmæssig udnyttelse af kapaciteten i kriminalforsorgens institutioner foreslås det, at den nævnte ændring af kriminalloven træder i kraft tidligere end reformlovforslagene. Der er endvidere fra grønlandsk side særligt udtrykt ønske om, at den nævnte ændring af retsplejeloven for Grønland vedrørende pantefogeder får en tidligere ikrafttræden end reformlovforslagene.</div></p><p class=\"Tekst2\"><div>2. Efter § 127 i den gældende kriminallov for Grønland kan justitsministeren bestemme, at frihedsstraf, som i den øvrige del af riget er idømt personer, der f.eks. har bopæl eller i øvrigt er hjemmehørende i Grønland, skal fuldbyrdes i Grønland, således at straffen omsættes til anbringelse i anstalt af samme varighed som fastsat i dommen.</div></p><p class=\"Tekst2\"><div>Derimod er der efter den gældende kriminallov for Grønland ikke adgang til at bestemme, at fuldbyrdelse af domme til anstaltsanbringelse, der er idømt i Grønland, skal ske i den øvrige del af riget, når den dømte har bopæl eller i øvrigt er hjemmehørende dér.</div></p><p class=\"Tekst2\"><div>Med det samtidigt fremsatte forslag til en ny kriminallov for Grønland, der foreslås at træde i kraft den 1. januar 2010, etableres en sådan adgang.</div></p><p class=\"Tekst2\"><div>Der har igennem den senere tid været et øget kapacitetsmæssigt pres på de grønlandske anstalter. Dette har bl.a. ført til oprettelsen af en midlertidig anstalt for domfældte i Kangerlussuaq (Sdr. Strømfjord).</div></p><p class=\"Tekst2\"><div>Bl.a. på denne baggrund foreslås det, at der også i den gældende kriminallov indføres en adgang for justitsministeren til at bestemme, at domme til anstaltsanbringelse skal fuldbyrdes i den øvrige del af riget, hvis den dømte har bopæl eller i øvrigt er hjemmehørende dér. Herved etableres en ordning, der er parallel til den gældende adgang til at overføre personer, der er idømt frihedsstraf i den øvrige del af riget, til fuldbyrdelse i grønlandske anstalter.</div></p><p class=\"Tekst2\"><div>3. Baggrunden for den foreslåede ændring af retsplejeloven for Grønland er, at Grønlands Landsting i 2005 besluttede, at de kommunale pantefogeders virksomhed skal samles under Grønlands Hjemmestyre. Formålet er navnlig at øge effektiviteten i restanceinddrivelsen, at reducere ressourceforbruget samt at styrke retssikkerheden og det ledelsesmæssige fokus i forbindelse med inddrivelsesopgaven.</div></p><p class=\"Tekst2\"><div>Grønlands Hjemmestyres og de grønlandske kommuners tilgodehavender er målt pr. indbygger mere end dobbelt så store som statens og de danske kommuners tilgodehavender. Det skyldes navnlig, at det offentliges deltagelse i økonomien i Grønland er væsentlig større end i Danmark. Den nuværende decentrale inddrivelsesstruktur indebærer endvidere uensartethed i opgaveløsningen og sårbarhed i forbindelse med personaleudskiftninger mv., og har samtidig betydning for centrale forhold som kvalitet og retssikkerhed.</div></p><p class=\"Tekst2\"><div>På den baggrund vil Grønlands landsstyre samle den del af fogedvirksomheden, som hører under de kommunale pantefogeders kompetence, i en landsdækkende inddrivelsesmyndighed, og efter ønske fra Grønlands landsstyre foreslås det derfor, at den grønlandske retsplejelov ændres, således at kompetencen til at beskikke pantefogeder i Grønland overføres fra de grønlandske kommunalbestyrelser til landsstyret.</div></p><p class=\"Tekst2\"><div>4. Idet jeg i øvrigt tillader mig at henvise til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 37",
            "stateLabel": "Vedtaget",
            "references": [
                {
                    "shortName": "2007/2 SF.L L 37",
                    "title": "Skriftlig fremsættelse (12. december 2007) - L 37",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 113998,
                    "eliUri": "/eli/ft/20072XX00045",
                    "externalLink": ""
                },
                {
                    "shortName": "2007/2 LSF 37",
                    "title": "Forslag til Lov om ændring af kriminalloven og retsplejeloven for Grønland\\n(Fuldbyrdelse af anstaltsdomme i den øvrige del af riget og beskikkelse af pantefogeder)",
                    "presentationName": "Lovforslag som fremsat",
                    "documentTypeId": 400,
                    "documentId": 113812,
                    "eliUri": "/eli/ft/200722L00037",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l37/index.htm"
                },
                {
                    "shortName": "2007/2 BTL 37",
                    "title": "Betænkning over  Forslag til lov om ændring af kriminalloven og retsplejeloven for\u000bGrønland\\n (Fuldbyrdelse af anstaltsdomme i den øvrige del af riget og beskikkelse af pantefogeder)",
                    "presentationName": "Betænkning  over lovforslag",
                    "documentTypeId": 420,
                    "documentId": 114708,
                    "eliUri": "/eli/ft/200724L00073",
                    "externalLink": ""
                },
                {
                    "shortName": "2007/2 LSV 37",
                    "title": "Forslag til Lov om ændring af kriminalloven og retsplejeloven for Grønland\\n(Fuldbyrdelse af anstaltsdomme i den øvrige del af riget og beskikkelse af pantefogeder)",
                    "presentationName": "Lovforslag som vedtaget",
                    "documentTypeId": 410,
                    "documentId": 116313,
                    "eliUri": "/eli/ft/200723L00037",
                    "externalLink": ""
                },
                {
                    "shortName": "LOV nr 237 af 14/04/2008",
                    "title": "Lov om ændring af kriminalloven og retsplejeloven for Grønland\\n(Fuldbyrdelse af anstaltsdomme i den øvrige del af riget og beskikkelse af pantefogeder)",
                    "presentationName": "Ændringslov",
                    "documentTypeId": 20,
                    "documentId": 116347,
                    "eliUri": "/eli/lta/2008/237",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/12/2007"
        },
        {
            "displayName": "Accession",
            "displayValue": "20072XX00045"
        },
        {
            "displayName": "Entydig dokumentidentifikation",
            "displayValue": "AA004042"
        },
        {
            "displayName": "Dato for førstegangsindlæggelse",
            "displayValue": "13/12/2007"
        },
        {
            "displayName": "Dato for indlæggelse",
            "displayValue": "13/12/2007"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 37"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}