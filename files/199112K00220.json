{
    "id": 111020,
    "title": "1991 LSF 220   FORSLAG TIL LOV OM ÆNDRING AF LOV OM ÆNDRING AF FORSKELLIGE SKATTELOVE.   (PERSONFRADRAGSREGLER FOR IKKE REELT ENLIGE PENSIONISTER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 220",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 220 </P>  \r\n\r\n<P></P>  \r\n\r\n<P>Forslag til Lov om ændring af lov om ændring af forskellige skattelove.  \r\n\r\n (Personfradragsregler for ikke reelt enlige pensionister) </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 4. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om ændring af forskellige skattelove. (Personfradragsregler for  \r\n\r\n ikke reelt enlige pensionister), jf. lov nr. 895 af 21. december 1991,  \r\n\r\n foretages følgende ændring: </P>  \r\n\r\n<P>I <I>§ 4, stk. 2,</I> indsættes efter 2. pkt. som nyt punktum: </P>  \r\n\r\n<P>&#187;Personer, der før den 26. april 1990 første gang efter lov om social  \r\n\r\n pension har fået udbetalt forskud på førtidspension, er tilkendt  \r\n\r\n førtidspension eller invaliditetsydelse med bistands- eller plejetillæg eller  \r\n\r\n har opfyldt aldersbetingelsen for folkepension, og hvis samlivsforhold eller  \r\n\r\n ægteskabelige status ikke har ændret sig efter den 25. april 1990, skal fra  \r\n\r\n og med indkomståret 1994 opfylde betingelserne i personskattelovens § 10,  \r\n\r\n stk. 2, nr. 1.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger </I></P>  \r\n\r\n<P> Efter personbeskatningsloven gælder der særlige personfradragsregler for  \r\n\r\n pensionister, dvs. personer, som ved udgangen af indkomståret enten er fyldt  \r\n\r\n 67 år eller modtager førtidspension eller får forskud herpå eller modtager  \r\n\r\n invaliditetsydelse med bistands- eller plejetillæg. </P>  \r\n\r\n<P>Personfradraget for en gift pensionist, der er samlevende med ægtefællen,  \r\n\r\n er 30.800 kr. og for en enlig pensionist 54.900 kr. (1991-niveau). Det  \r\n\r\n forhøjede personfradrag for enlige pensionister gælder for alle enlige, der  \r\n\r\n er omfattet af lov om social pension, dvs. både folkepensionister og  \r\n\r\n førtidspensionister. Tidligere er det forhøjede personfradrag givet til alle  \r\n\r\n enlige pensionister uanset samlivsstatus, dvs. også til papirløst samlevende.  \r\n\r\n</P>  \r\n\r\n<P>Ved lov nr. 422 af 13. juni 1990 om ændring af personskatteloven blev der  \r\n\r\n imidlertid gennemført en ændring af personfradragsreglerne for ugifte og  \r\n\r\n separerede pensionister, der ikke reelt er enlige. </P>  \r\n\r\n<P>Lovændringen var et led i den daværende regerings aftale fra 2. april 1990  \r\n\r\n med CD, Kristeligt Folkeparti, Socialdemokratiet og SF om en ny  \r\n\r\n reguleringsordning for overførselsindkomsterne. </P>  \r\n\r\n<P>Lovændringen havde virkning for personfradraget fra og med indkomståret  \r\n\r\n 1991 og blev indført med henblik på en fremtidig skattemæssig ligestilling af  \r\n\r\n gifte pensionister og ugifte pensionister, der lever i et samlivsforhold.  \r\n\r\n</P>  \r\n\r\n<P>Lovændringen indebar, at det er en betingelse for at modtage det forhøjede  \r\n\r\n personfradrag for enlige pensionister, at den pågældende pensionist er reelt  \r\n\r\n enlig ved udgangen af indkomståret, hvis den pågældende bliver pensionist den  \r\n\r\n 26. april 1990 eller senere. </P>  \r\n\r\n<P>Ved &#187;reelt enlig&#171; efter personskatteloven forstås ugifte og  \r\n\r\n separerede pensionister, der ikke lever i et samlivsforhold. Ved  \r\n\r\n samlivsforhold forstås et ægteskabslignende forhold, dvs. et forhold, hvor  \r\n\r\n parterne gennem kontante bidrag, arbejde i hjemmet eller på anden måde  \r\n\r\n bidrager til den fælles husførelse, og hvor samlivet kan føre til ægteskab  \r\n\r\n eller registreret partnerskab efter dansk ret. </P>  \r\n\r\n<P>Afgørelsen af, om en pensionist er enlig efter personskatteloven, svarer  \r\n\r\n til den afgrænsning, der har udviklet sig i praksis efter børnetilskudsloven  \r\n\r\n for så vidt angår ugiftes og separeredes ret til at modtage ordinært  \r\n\r\n børnetilskud. </P>  \r\n\r\n<P>De personer, der allerede før den 26. april 1990 havde opnået ret til  \r\n\r\n pension eller var fyldt 67 år, bevarede dog retten til det forhøjede  \r\n\r\n personfradrag for enlige pensionister efter de hidtidige regler, medmindre de  \r\n\r\n den 26. april 1990 eller senere foretager ændringer af samlivsforholdet,  \r\n\r\n således at de ikke længere kan betragtes som reelt enlige. </P>  \r\n\r\n<P>Forslagsstillerne foreslår nu dette ændret, så det er en betingelse for at  \r\n\r\n modtage det forhøjede personfradrag for enlige pensionister, at den  \r\n\r\n pågældende pensionist er reelt enlig ved udgangen af indkomståret, selv om  \r\n\r\n den pågældende blev pensionist før den 26. april 1990. Personer, der blev  \r\n\r\n pensionister før den 26. april 1990, og som ikke er reelt enlige, mister  \r\n\r\n således det forhøjede personfradrag. </P>  \r\n\r\n<P>Personskattelovens § 10, stk. 2, nr. 2 og 3, finder dog tilsvarende  \r\n\r\n anvendelse for denne gruppe pensionister. </P>  \r\n\r\n<P>Da det har store økonomiske konsekvenser for den enkelte pensionist,  \r\n\r\n gennemføres ændringen først med virkning fra og med indkomståret 1994. </P>  \r\n\r\n<P> <I>Økonomiske konsekvenser </I></P>  \r\n\r\n<P> Det skønnes, at der i 1988 var ca. 32.000 pensionister med forhøjet  \r\n\r\n personfradrag, der ikke er reelt enlige. Afviklingen af det forhøjede  \r\n\r\n personfradrag på en gang skønnes at give det offentlige et provenu på knap  \r\n\r\n 400 mio. kr. </P>  \r\n\r\n<P> <I>Til § 1 </I></P>  \r\n\r\n<P> Forslagsstillerne foreslår at udvide kredsen af personer, der er omfattet  \r\n\r\n af personskattelovens § 10, stk. 2. Det foreslås, at kravet om at være reelt  \r\n\r\n enlig for at opnå det forhøjede personfradrag også kommer til at gælde for  \r\n\r\n personer, der blev pensionister før den 26. april 1990. Ændringen får  \r\n\r\n virkning fra og med indkomståret 1994. </P>  \r\n\r\n<P> <I>Til § 2 </I></P>  \r\n\r\n<P> Loven træder i kraft dagen efter bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/02/1992"
        },
        {
            "displayName": "Accession",
            "displayValue": "199112K00220"
        },
        {
            "displayName": "Entydig dokumentidentifikation",
            "displayValue": "CL002558"
        },
        {
            "displayName": "Dato for førstegangsindlæggelse",
            "displayValue": "04/02/1992"
        },
        {
            "displayName": "Dato for indlæggelse",
            "displayValue": "04/02/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "220"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}