{
    "id": 194802,
    "title": "Forslag til folketingsbeslutning om afskaffelse af dobbeltmandater som medlem af kommunalbestyrelse eller regionsråd og medlem af Folketinget",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 36",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 22. november 2017 af Kirsten Normann Andersen (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om afskaffelse af dobbeltmandater som medlem af kommunalbestyrelse eller regionsråd og medlem af Folketinget</p>\r\n<p class=\"Tekst1Sp\">Folketinget pålægger regeringen inden den 1. april 2018 at fremsætte lovforslag, der afskaffer dobbeltmandater, så det ikke længere bliver muligt at være medlem af en kommunalbestyrelse eller et regionsråd og samtidig være medlem af Folketinget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Socialistisk Folkeparti mener, at et moderne og velfungerende demokrati kræver både et stærkt lokalt og regionalt selvstyre med fokus på det politiske arbejde i henholdsvis kommune  og region og et godt og fokuseret parlamentarisk arbejde i Folketinget. SF mener derfor, at det ikke skal være muligt at have sæde i en kommunalbestyrelse eller et regionsråd og samtidig være medlem af Folketinget. Hensigten med forslaget er således at afskaffe muligheden for dobbeltmandat mellem kommune og region på den ene side og Folketinget på den anden side. Det skal fortsat være muligt at være medlem af en kommunalbestyrelse og et regionsråd samtidig.</p>\r\n<p class=\"NormalInd\">I takt med at kommunerne er blevet større efter kommunalreformen i 2007, er arbejdsbyrden for de lokale politikere også blevet større. Ifølge en netop offentliggjort rapport fra Det Nationale Forsknings- og Analysecenter for Velfærd, VIVE, har et typisk byrådsmedlem en gennemsnitlig arbejdsuge på 20 timer, som er tæt på en fordobling af de 10-12 timer om ugen, en typisk kommunalpolitiker brugte på kommunalarbejdet i 1970. (»Kommunalpolitisk barometer 2017«, Yosef Bhatti, Kurt Houlberg, Emil Thranholm og Lene holm Pedersen, VIVE, 2017).</p>\r\n<p class=\"NormalInd\">En gennemsnitlig arbejdsuge på 20 timer kan efter SF’s mening ikke harmonere med et politisk fuldtidserhverv i Folketinget, der ofte overstiger en almindelige arbejdstid på 37 timer om ugen. En undersøgelse fra 2016 foretaget af Det Nationale Institut for Kommuners og Regioners Analyse og Forskning (KORA) om fuldtidspolitikeres arbejdsvilkår, som blev udarbejdet i forbindelse med Vederlagskommissionens arbejde, angiver på baggrund af kvalitative interviews med seks folketingsmedlemmer: »Selv om der er usikkerhed i selv-rapporteret tidsforbrug, ligger det meget over tidsforbruget i resten af befolkningen, og noget over tidsforbruget blandt sammenlignelige jobfunktioner.« (Side 6, »Arbejdsvilkår for fuldtidspolitikere«, Yosef Bhatti, Ulf Hjelmer og Lene Holm Pedersen, KORA, 2016). Selv en person med en meget stor arbejdskapacitet må formodes at have vanskeligt ved at besidde to politisk krævende poster på en gang.</p>\r\n<p class=\"NormalInd\">En opgørelse foretaget af Ritzau over dobbeltmandaternes procentvise fravær og delvise fravær fra møder i kommunale byråd og udvalg i perioden fra den 1. januar 2017 til primo oktober viser, at en del af de 22 af Folketingets 179 medlemmer, der har et dobbeltmandat, jævnligt må melde afbud til byråds- og udvalgsmøder. 11 af de 22 folketingsmedlemmer med dobbeltmandat er i opgørelsen registreret med mere end 10 pct. fravær fra deres virke i kommunalbestyrelserne. (Ritzau Plus, »Fravær fra byråds- og udvalgsmøder i 2017«, vs. 4, Christian Grunert Rantorp, Ritzaus Bureau, 30. oktober 2017).</p>\r\n<p class=\"NormalInd\">Ud over at SF finder det problematisk, at byrådspolitikere på den måde kommer i karambolage med kravene om mødepligt i det borgerlige ombud, som byrådsarbejdet er, kan det også medvirke til at svække kvaliteten af det politiske arbejde, når lokalpolitikere er afskåret fra at deltage i en række byrådsmøder eller i udvalgsarbejdet som følge af arbejdet i Folketinget. Det samme gør sig omvendt gældende, hvis en folkevalgt er nødt til at melde forfald til f.eks. udvalgsarbejdet i Folketinget på grund af byråds- eller regionsmøder. Både arbejdet som kommunalbestyrelsesmedlem og/eller regionrådsmedlem og arbejdet som medlem af Folketinget indebærer, at der skal være tid til at sætte sig ordentligt ind i komplicerede sager, der kræver fuld opmærksomhed, og SF mener ikke, at det er foreneligt at bestride disse poster sideløbende på tilfredsstillende vis.</p>\r\n<p class=\"NormalInd\">I et demokrati må vælgerne kunne forvente tilstedeværende politikere både i Folketinget, kommunalbestyrelser og regionsråd. Politikere skal derudover også have tid til at være i dialog med borgerne. Det sidste må alt andet lige være sværere, hvis man skal overkomme arbejdet i både Folketinget og lokalpolitik. Hertil kommer, at muligheden for dobbeltmandater også indebærer en fare for en demografisk skævvridning af det danske folkestyre, fordi det er nemmere at indtage et dobbeltmandat, hvis man er bosiddende tæt på hovedstaden frem for f.eks. i Vest- eller Nordjylland. Endelig skal det bemærkes, at afskaffelse af dobbeltmandater ville give flere borgere mulighed for at blive medlem af en folkevalgt forsamling.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kirsten Normann Andersen </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om afskaffelse af dobbeltmandater som medlem af kommunalbestyrelse eller regionsråd og medlem af Folketinget.</p>\r\n<p class=\"ForslagsNummer\">(Beslutningsforslag nr. B 36)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 36",
            "stateLabel": "Forkastet",
            "references": [
                {
                    "shortName": "2017/1 BSF 36",
                    "title": "Forslag til folketingsbeslutning om afskaffelse af dobbeltmandater som medlem af kommunalbestyrelse eller regionsråd og medlem af Folketinget",
                    "presentationName": "Beslutningsforslag som fremsat",
                    "documentTypeId": 480,
                    "documentId": 194802,
                    "eliUri": "/eli/ft/20171BB00036",
                    "externalLink": ""
                },
                {
                    "shortName": "2017/1 BTB 36",
                    "title": "Betænkning over Forslag til folketingsbeslutning om afskaffelse af dobbeltmandater som medlem af kommunalbestyrelse eller regionsråd og medlem af Folketinget",
                    "presentationName": "Betænkning over beslutningsforslag",
                    "documentTypeId": 500,
                    "documentId": 200523,
                    "eliUri": "/eli/ft/20171DB00790",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b36/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/11/2017"
        },
        {
            "displayName": "Accession",
            "displayValue": "20171BB00036"
        },
        {
            "displayName": "Entydig dokumentidentifikation",
            "displayValue": "AX020625"
        },
        {
            "displayName": "Dato for førstegangsindlæggelse",
            "displayValue": "23/11/2017"
        },
        {
            "displayName": "Dato for indlæggelse",
            "displayValue": "23/11/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}