{
    "id": 113266,
    "title": "1987 LSF 131   FORSLAG TIL LOV OM ÆNDRING AF AFSKRIVNINGSLOVEN (MILJØFORBEDRENDE   INVESTERINGER) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 131",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 131 </P>  \r\n\r\n<P></P>  \r\n\r\n<P>Forslag til Lov om ændring af afskrivningsloven (Miljøforbedrende  \r\n\r\n investeringer) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 10. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om skattemæssige afskrivninger m.v., jf. lovbekendtgørelse nr. </P>  \r\n\r\n<P>561 af 20. august 1987, foretages følgende ændringer: </P>  \r\n\r\n<P>1. I § 3 A indsættes efter stk. 1 som nyt stykke: </P>  \r\n\r\n<P>&#187;Stk. 2. Anskaffelsessummen for miljøforbedrende driftsmidler i </P>  \r\n\r\n<P>industrivirksomheder og dambrug, jf. § 1 i lov om støtte til </P>  \r\n\r\n<P>investeringer i forbindelse med rensning af spildevand fra </P>  \r\n\r\n<P>industrivirksomheder og dambrug, kan fradrages fuldt ud i den </P>  \r\n\r\n<P>skattepligtige indkomst for det indkomstår, hvori anskaffelsen </P>  \r\n\r\n<P>finder sted, når miljømyndighederne efter reglerne i kapitel 3 i </P>  \r\n\r\n<P>den nævnte lov har attesteret, at driftsmidlet er nødvendigt for </P>  \r\n\r\n<P>at opfylde skærpede krav om rensning af spildevandet i medfør af </P>  \r\n\r\n<P>miljølovgivningen (Vandmiljøplanen). Det er en forudsætning for </P>  \r\n\r\n<P>at straksafskrive efter reglerne i 1. pkt., at virksomheden ikke </P>  \r\n\r\n<P>får støtte efter den nævnte lov.&#171;. </P>  \r\n\r\n<P>Stk. 2 bliver herefter stk. 3. </P>  \r\n\r\n<P>2. I § 3 A, stk. 2, der bliver stk. 3, indsættes efter &#187;stk. 1&#171;:  \r\n\r\n &#187;og </P>  \r\n\r\n<P>2&#171;. </P>  \r\n\r\n<P>3. § 21 A, stk. 1, 2. pkt., ophæves. </P>  \r\n\r\n<P>4. I § 21 A indsættes efter stk. 1 som nye stykker: </P>  \r\n\r\n<P>&#187;Stk. 2. Udgifter til miljøforbedrende anlæg i industrivirksomheder  \r\n\r\n</P>  \r\n\r\n<P>og dambrug, jf. § 1 i lov om støtte til investeringer i </P>  \r\n\r\n<P>forbindelse med rensning af spildevand fra industrivirksomheder </P>  \r\n\r\n<P>og dambrug, kan fradrages fuldt ud i den skattepligtige indkomst </P>  \r\n\r\n<P>for det indkomstår, hvori udgiften til anlægget afholdes, når de </P>  \r\n\r\n<P>betingelser, som er nævnt i § 3 A, stk. 2, er opfyldt. </P>  \r\n\r\n<P>Stk. 3. Fradrag efter stk. 1 og 2 kan ikke foretages for det </P>  \r\n\r\n<P>indkomstår, hvori anlægget afhændes, nedtages eller udskiftes.&#171;. </P>  \r\n\r\n<P>Stk. 2 bliver herefter stk. 4. </P>  \r\n\r\n<P>5. I § 21 A, stk. 2, der bliver stk. 4, indsættes i 1. pkt. efter </P>  \r\n\r\n<P>&#187;stk. 1&#171;: &#187;og 2&#171;. </P>  \r\n\r\n<P>§ 2 </P>  \r\n\r\n<P>I § 2, stk. 2, i lov nr. 74 af 18. februar 1987 om ændring af lov om </P>  \r\n\r\n<P>skattemæssige afskrivninger m.v. ændres &#187;1989&#171; til:  \r\n\r\n &#187;1992&#171;. </P>  \r\n\r\n<P>§ 3 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. § 1 har virkning for driftsmidler og anlæg, der er omfattet </P>  \r\n\r\n<P>af lov om støtte til investeringer i forbindelse med rensning af </P>  \r\n\r\n<P>spildevand fra industrivirksomheder og dambrug. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Lovens formål </P>  \r\n\r\n<P>Lovforslaget knytter sig til miljøministerens forslag til lov om </P>  \r\n\r\n<P>støtte til investeringer i forbindelse med rensning af spildevand </P>  \r\n\r\n<P>fra industrivirksomheder og dambrug, som er et led i regeringens </P>  \r\n\r\n<P>initiativer til gennemførelse af vandmiljøplanen. For en nærmere </P>  \r\n\r\n<P>redegørelse for baggrunden for disse initiativer henvises til </P>  \r\n\r\n<P>bemærkningerne til miljøministerens lovforslag. </P>  \r\n\r\n<P>Efter det foreliggende lovforslag åbnes der mulighed for, at </P>  \r\n\r\n<P>industrivirksomheder og dambrug fuldt ud kan straksafskrive </P>  \r\n\r\n<P>udgifterne til investeringer i anlæg og driftsmidler, der er </P>  \r\n\r\n<P>nødvendige for at opfylde de skærpede krav om rensning af </P>  \r\n\r\n<P>spildevandet efter den miljølovgivning, der udfærdiges til </P>  \r\n\r\n<P>opfølgning af vandmiljøplanen. </P>  \r\n\r\n<P>Desuden går lovforslaget ud på at forlænge adgangen til fuld </P>  \r\n\r\n<P>straksafskrivning af miljøforbedrende investeringer i landbrug </P>  \r\n\r\n<P>m.v. fra udgangen af 1989 til udgangen af 1992. </P>  \r\n\r\n<P>2. Vandmiljøplanen </P>  \r\n\r\n<P>I forlængelse af regeringens vandmiljøhandlingsplan af 31. januar </P>  \r\n\r\n<P>1987 afgav Folketingets miljø- og planlægningsudvalg den 30. </P>  \r\n\r\n<P>april 1987 en beretning, vandmiljøplanen, som bl.a. fastlagde </P>  \r\n\r\n<P>skærpede krav til udledning af kvælstof og fosfor fra kommunale </P>  \r\n\r\n<P>spildevandsanlæg, industri og dambrug. Ifølge denne beretning </P>  \r\n\r\n<P>skal udledningen af kvælstof og fosfor reduceres inden den 1. </P>  \r\n\r\n<P>januar 1993. </P>  \r\n\r\n<P>I henhold til vandmiljøplanen skal der fastsættes regler om, at </P>  \r\n\r\n<P>industrivirksomheder skal ansøge om ny tilladelse til udledning </P>  \r\n\r\n<P>af kvælstof og fosfor, hvis virksomhedens udledning af de nævnte </P>  \r\n\r\n<P>stoffer ligger over en vis mindste grænse. </P>  \r\n\r\n<P>Efter vandmiljøplanen skal der også fastsættes generelt gældende </P>  \r\n\r\n<P>grænseværdier for alle kommunale spildevandsanlæg over en vis </P>  \r\n\r\n<P>størrelse. De skærpede krav til de kommunale </P>  \r\n\r\n<P>udledningstilladelser kan medføre, at kommunalbestyrelserne </P>  \r\n\r\n<P>pålægger virksomheder, der er tilsluttet det offentlige </P>  \r\n\r\n<P>spildevandsanlæg, at gennemføre forrensning. </P>  \r\n\r\n<P>Desuden skal der som led i vandmiljøplanen fastsættes skærpede krav </P>  \r\n\r\n<P>til dambrugenes rensning af spildevandet. </P>  \r\n\r\n<P>3. Lovforslagets indhold </P>  \r\n\r\n<P>Lovforslaget går for det første ud på at indføre adgang til fuld </P>  \r\n\r\n<P>straksafskrivning af udgifter til investeringer i anlæg og </P>  \r\n\r\n<P>driftsmidler, som en række industrivirksomheder og dambrug må </P>  \r\n\r\n<P>investere i som følge af de skærpede krav om rensning af </P>  \r\n\r\n<P>spildevandet efter den miljølovgivning, der udfærdiges til </P>  \r\n\r\n<P>opfølgning af vandmiljøplanen. </P>  \r\n\r\n<P>De virksomheder og dambrug, som kan benytte den nye adgang til </P>  \r\n\r\n<P>straksafskrivning, er følgende: </P>  \r\n\r\n<P>a. Virksomheder med særskilt udledning af spildevand, hvis de </P>  \r\n\r\n<P>pålægges skærpede rensningskrav. </P>  \r\n\r\n<P>b. Virksomheder, som pålægges krav om forrensning, inden </P>  \r\n\r\n<P>spildevandet tilledes kommunale spildevandsanlæg. </P>  \r\n\r\n<P>c. Dambrug, som pålægges skærpede krav til rensning af spildevandet. </P>  \r\n\r\n<P>Det er en forudsætning for at kunne straksafskrive efter de </P>  \r\n\r\n<P>foreslåede regler, at miljømyndighederne har attesteret, at </P>  \r\n\r\n<P>investeringen er nødvendig for at opfylde miljølovgivningens </P>  \r\n\r\n<P>skærpede krav om, at udledningen af kvælstof og fosfor skal </P>  \r\n\r\n<P>reduceres inden den 1. januar 1993. Udgifter til investering i </P>  \r\n\r\n<P>rensning for andre stoffer end kvælstof og fosfor kan også </P>  \r\n\r\n<P>straksafskrives efter de foreslåede regler, hvis </P>  \r\n\r\n<P>miljømyndighederne har attesteret, at rensning for disse andre </P>  \r\n\r\n<P>stoffer er nødvendig for at opfylde miljølovgivningens krav om, </P>  \r\n\r\n<P>at udledningen af kvælstof og fosfor skal reduceres. </P>  \r\n\r\n<P>Ansøgning om attestation til brug for straksafskrivning sker efter </P>  \r\n\r\n<P>reglerne i kapitel 3 i miljøministerens forslag til lov om støtte </P>  \r\n\r\n<P>til investeringer i forbindelse med rensning af spildevand fra </P>  \r\n\r\n<P>industrivirksomheder og dambrug. </P>  \r\n\r\n<P>Efter disse regler indsendes ansøgning om støtte og ansøgning om </P>  \r\n\r\n<P>attestation til brug for straksafskrivning til samme </P>  \r\n\r\n<P>miljømyndighed. Ansøgninger vedrørende investeringer af den art, </P>  \r\n\r\n<P>der er nævnt under pkt. a og c ovenfor, indsendes til </P>  \r\n\r\n<P>amtsrådet/hovedstadsrådet. Ansøgninger vedrørende de </P>  \r\n\r\n<P>investeringer, som er nævnt under pkt. b, indsendes til </P>  \r\n\r\n<P>kommunalbestyrelsen. </P>  \r\n\r\n<P>Hvis amtsrådet/hovedstadsrådet eller kommunalbestyrelsen ikke kan </P>  \r\n\r\n<P>godkende investeringen, meddeles dette ansøgeren, som kan påklage </P>  \r\n\r\n<P>afgørelsen til Miljøstyrelsen. </P>  \r\n\r\n<P>Hvis amtsrådet/hovedstadsrådet eller kommunalbestyrelsen godkender </P>  \r\n\r\n<P>investeringen, sendes de attesterede ansøgninger om støtte til </P>  \r\n\r\n<P>Miljøstyrelsen, som udbetaler støtten som et kontant </P>  \r\n\r\n<P>skattepligtigt tilskud på 15 pct. af investeringsbeløbet. </P>  \r\n\r\n<P>Ved imødekommelse af ansøgning om attestation til brug for </P>  \r\n\r\n<P>straksafskrivning sendes attesten til ansøgeren, som kan lægge </P>  \r\n\r\n<P>attesten ved selvangivelsen som dokumentation for, at der </P>  \r\n\r\n<P>foreligger en godkendt miljøforbedrende investering, der kan </P>  \r\n\r\n<P>straksafskrives fuldt ud. </P>  \r\n\r\n<P>Miljømyndighederne fører tilsyn med, at den godkendte investering </P>  \r\n\r\n<P>opfylder det miljøforbedrende formål, som berettiger til </P>  \r\n\r\n<P>straksafskrivning. </P>  \r\n\r\n<P>Det er en forudsætning for at straksafskrive, at virksomheden ikke </P>  \r\n\r\n<P>støttes efter loven om støtte til investeringer i forbindelse med </P>  \r\n\r\n<P>rensning af spildevand fra industrivirksomheder og dambrug. På </P>  \r\n\r\n<P>tilsvarende måde kan der ikke efter den nævnte støttelov gives </P>  \r\n\r\n<P>tilskud til virksomheder, der fradrager udgifter i den </P>  \r\n\r\n<P>skattepligtige indkomst efter de foreslåede regler om </P>  \r\n\r\n<P>straksafskrivning. Det betyder, at virksomhederne skal vælge </P>  \r\n\r\n<P>enten at straksafskrive eller at søge tilskud til deres </P>  \r\n\r\n<P>miljø-projekter. </P>  \r\n\r\n<P>Lovforslaget går også ud på at tilpasse reglerne i </P>  \r\n\r\n<P>afskrivningslovens § 3 A, stk. 1, og § 21 A, stk. 1, om </P>  \r\n\r\n<P>straksafskrivning af miljøforbedrende investeringer i landbrug </P>  \r\n\r\n<P>m.v. til den ændring af miljøstøtteloven (L 244), som Folketinget </P>  \r\n\r\n<P>vedtog ved 3. behandling den 4. juni 1987, jf. lov nr. 392 af 10. </P>  \r\n\r\n<P>juni 1987. Denne lov ændrede bl.a. miljøstøttereglerne for </P>  \r\n\r\n<P>landbruget således, at støtteperioden forlængedes fra den 1. </P>  \r\n\r\n<P>januar 1990 til den 1. januar 1993. I overensstemmelse hermed </P>  \r\n\r\n<P>foreslås det, at adgangen til straksafskrivning af </P>  \r\n\r\n<P>miljøforbedrende investeringer i landbrug m.v. også forlænges fra </P>  \r\n\r\n<P>den 1. januar 1990 til den 1. januar 1993, jf. lov nr. 74 af 18. </P>  \r\n\r\n<P>februar 1987. </P>  \r\n\r\n<P>4. Administrative og provenumæssige konsekvenser </P>  \r\n\r\n<P>Det forventes ikke, at lovforslaget har nævneværdige administrative </P>  \r\n\r\n<P>virkninger for skattemyndighederne. </P>  \r\n\r\n<P>Miljøstyrelsen skønner, at miljølovgivningens skærpede krav til </P>  \r\n\r\n<P>rensning af spildevandet for kvælstof og fosfor medfører en </P>  \r\n\r\n<P>investeringsudgift for industrivirksomheder med direkte udledning </P>  \r\n\r\n<P>af spildevand på ca. 1,0 mia kr. samt investeringsudgifter for </P>  \r\n\r\n<P>dambrug på ca. 25 mill. kr. </P>  \r\n\r\n<P>Hertil kommer udgifter til miljøinvesteringer for virksomheder, som </P>  \r\n\r\n<P>er tilsluttet et offentligt spildevandsanlæg. Omfanget af disse </P>  \r\n\r\n<P>investeringer er det ikke muligt at skønne over. </P>  \r\n\r\n<P>I forbindelse med et miljøprojekt skal virksomhederne vælge enten at </P>  \r\n\r\n<P>benytte sig af muligheden for fuld straksafskrivning eller at </P>  \r\n\r\n<P>søge om direkte tilskud til den miljøforbedrende investering </P>  \r\n\r\n<P>kombineret med de almindelige afskrivningsregler. </P>  \r\n\r\n<P>I den udstrækning virksomhederne vælger at straksafskrive de nævnte </P>  \r\n\r\n<P>investeringer medfører det en fremrykning af afskrivningerne og </P>  \r\n\r\n<P>dermed en udsættelse af skattebetalingen. </P>  \r\n\r\n<P>Ordningen vil derfor i perioden frem til 1993 (investeringsperioden) </P>  \r\n\r\n<P>medføre et provenutab på indkomstskatten for stat og kommuner. </P>  \r\n\r\n<P>Størrelsen af det provenutab, der fremkommer som følge af den </P>  \r\n\r\n<P>udvidede adgang til straksafskrivning, vil for det første afhænge </P>  \r\n\r\n<P>af, om virksomhederne vælger at foretage straksafskrivning eller </P>  \r\n\r\n<P>søge direkte tilskud. Jo flere, der vælger direkte tilskud, jo </P>  \r\n\r\n<P>mindre bliver provenutabet ved den udvidede adgang til </P>  \r\n\r\n<P>straksafskrivning. </P>  \r\n\r\n<P>I forslag til lov om støtte til investeringer i forbindelse med </P>  \r\n\r\n<P>rensning af spildevand fra industrivirksomheder og dambrug er det </P>  \r\n\r\n<P>forudsat, at støtteordningen i 1988 og 1989 vil medføre </P>  \r\n\r\n<P>støtteudbetalinger på henholdsvis 20 mill. kr. og 40 mill. kr. </P>  \r\n\r\n<P>I 1989-90 skal støtteordningen revideres med henblik på en vurdering </P>  \r\n\r\n<P>af, i hvilket omfang støtteordningen udnyttes set i forhold til </P>  \r\n\r\n<P>muligheden for at opnå straksafskrivning. </P>  \r\n\r\n<P>Den samlede støtte efter det omtalte lovforslag kendes derfor ikke. </P>  \r\n\r\n<P>For det andet vil størrelsen af provenutabet afhænge af, hvor stor </P>  \r\n\r\n<P>en del af investeringerne, der allerede efter gældende regler kan </P>  \r\n\r\n<P>straksafskrives, og af, hvorledes investeringerne fordeler sig på </P>  \r\n\r\n<P>bygninger og driftsmidler. Fordelingen heraf kendes ikke. </P>  \r\n\r\n<P>Endelig vil det være af betydning for provenutabets størrelse, hvor </P>  \r\n\r\n<P>store de miljøinvesteringer, der skal foretages i virksomheder, </P>  \r\n\r\n<P>som er tilsluttet et offentligt spildevandsanlæg, vil blive. </P>  \r\n\r\n<P>Antages det imidlertid, at disse investeringer bliver forholdsvis </P>  \r\n\r\n<P>begrænsede, vil det samlede provenutab i investeringsperioden som </P>  \r\n\r\n<P>følge af den udvidede adgang til straksafskrivning næppe </P>  \r\n\r\n<P>overstige 400 mill. kr. Staten skønnes at bære 70-80 pct. af </P>  \r\n\r\n<P>provenutabet. </P>  \r\n\r\n<P>Det forventes, at størstedelen af investeringsudgifterne vil </P>  \r\n\r\n<P>fremkomme i slutningen af investeringsperioden, således at </P>  \r\n\r\n<P>hovedparten af provenutabet først vil vise sig i årene 1990-1993. </P>  \r\n\r\n<P>I årene efter 1993, når denne udvidede mulighed for </P>  \r\n\r\n<P>straksafskrivning til miljøforbedrende investeringer i </P>  \r\n\r\n<P>industrivirksomheder og dambrug bortfalder, vil det provenutab, </P>  \r\n\r\n<P>der er opstået indtil da, stort set blive modsvaret af et </P>  \r\n\r\n<P>tilsvarende højere provenu. </P>  \r\n\r\n<P>Ved lov nr. 74 af 18. februar 1987 blev der åbnet mulighed for at </P>  \r\n\r\n<P>straksafskrive miljøforbedrende investeringer i landbrug m.v. </P>  \r\n\r\n<P>Denne særlige adgang til fuld straksafskrivning blev begrænset </P>  \r\n\r\n<P>til udgangen af 1989. Ordningen skønnedes at medføre et </P>  \r\n\r\n<P>provenutab fordelt over investeringsperioden på højst 800-900 </P>  \r\n\r\n<P>mill. kr. </P>  \r\n\r\n<P>Den foreslåede forlængelse af adgangen til straksafskrivning af </P>  \r\n\r\n<P>miljøforbedrende investeringer i landbrug m.v. fra 1989 til og </P>  \r\n\r\n<P>med 1992 giver ikke anledning til yderligere provenutab. Det </P>  \r\n\r\n<P>skyldes, at forlængelsen af adgangen til straksafskrivning ikke </P>  \r\n\r\n<P>skønnes at medføre et øget investeringsomfang. </P>  \r\n\r\n<P>Nogle af investeringerne vil dog nok blive udskudt, således at det </P>  \r\n\r\n<P>skønnede provenutab ved ordningen nu vil blive fordelt over hele </P>  \r\n\r\n<P>den udvidede investeringsperiode frem til og med 1992. Først </P>  \r\n\r\n<P>herefter vil det provenutab, der er opstået indtil da, blive </P>  \r\n\r\n<P>modsvaret af et stort set tilsvarende højere provenu. </P>  \r\n\r\n<P>Lov om skattemæssige afskrivninger m.v. er senest ændret ved lov nr. </P>  \r\n\r\n<P>74 af 18. februar 1987, jf. Folketingstidende 1986-87 sp. 3015, </P>  \r\n\r\n<P>3533, 6747 og 7064. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Der foreslås et nyt § 3 A, stk. 2, hvorefter den særlige adgang til </P>  \r\n\r\n<P>fuld straksafskrivning skal gælde for udgifter til driftsmidler, </P>  \r\n\r\n<P>som industrivirksomheder og dambrug skal investere i for at </P>  \r\n\r\n<P>opfylde de skærpede krav om rensning af spildevandet efter den </P>  \r\n\r\n<P>miljølovgivning, der udfærdiges til opfølgning af vandmiljøplanen. </P>  \r\n\r\n<P>Til nr. 2 og 3 </P>  \r\n\r\n<P>Der er tale om konsekvensændringer. </P>  \r\n\r\n<P>Til nr. 4 </P>  \r\n\r\n<P>Der foreslås et nyt § 21 A, stk. 2, hvorefter der under de nærmere </P>  \r\n\r\n<P>angivne forudsætninger skal gælde fuld straksafskrivning af </P>  \r\n\r\n<P>udgifter til anlæg, som industrivirksomheder og dambrug skal </P>  \r\n\r\n<P>investere i for at opfylde de skærpede krav om rensning af </P>  \r\n\r\n<P>spildevandet efter den miljølovgivning, der skal udfærdiges til </P>  \r\n\r\n<P>opfølgning af vandmiljøplanen. </P>  \r\n\r\n<P>Til nr. 5 </P>  \r\n\r\n<P>Det foreslås, at de udgifter, der fradrages fuldt ud efter § 21 A, </P>  \r\n\r\n<P>stk. 2, skal medregnes ved opgørelsen af genvundne afskrivninger </P>  \r\n\r\n<P>i forbindelse med salg af den afskrivningsberettigede bygning, </P>  \r\n\r\n<P>jf. lovens § 29. </P>  \r\n\r\n<P>Til § 2 </P>  \r\n\r\n<P>Der er tale om en tilpasning til den miljøstøttelov, som reglerne om </P>  \r\n\r\n<P>fuld straksafskrivning af miljøforbedrende investeringer i </P>  \r\n\r\n<P>landbrug m.v. knytter sig til. </P>  \r\n\r\n<P>Til § 3 </P>  \r\n\r\n<P>Det foreslås, at den særlige adgang til fuld straksafskrivning for </P>  \r\n\r\n<P>industrivirksomheder og dambrug skal gælde for driftsmidler og </P>  \r\n\r\n<P>anlæg, som er omfattet af miljøministerens forslag til lov om </P>  \r\n\r\n<P>støtte til investeringer i forbindelse med rensning af spildevand </P>  \r\n\r\n<P>fra industrivirksomheder og dambrug. Derved sikres det, at </P>  \r\n\r\n<P>virksomhederne frit kan vælge at straksafskrive eller søge </P>  \r\n\r\n<P>tilskud til de miljø-projekter, som er nødvendige for at opfylde </P>  \r\n\r\n<P>miljølovgivningens skærpede krav om rensning af spildevandet </P>  \r\n\r\n<P>inden den 1. januar 1993. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov om skattemæssige afskrivninger m.v., jf. lovbekendtgørelse nr. </P>  \r\n\r\n<P>561 af 20. august 1987, foretages følgende ændringer: </P>  \r\n\r\n<P>1. I § 3 A indsættes efter stk. 1 som nyt stykke: </P>  \r\n\r\n<P>&#187;Stk. 2. Anskaffelsessummen for miljøforbedrende driftsmidler i </P>  \r\n\r\n<P>industrivirksomheder og dambrug, jf. § 1 i lov om støtte til </P>  \r\n\r\n<P>investeringer i forbindelse med rensning af spildevand fra </P>  \r\n\r\n<P>industrivirksomheder og dambrug, kan fradrages fuldt ud i den </P>  \r\n\r\n<P>skattepligtige indkomst for det indkomstår, hvori anskaffelsen </P>  \r\n\r\n<P>finder sted, når miljømyndighederne efter reglerne i kapitel 3 i </P>  \r\n\r\n<P>den nævnte lov har attesteret, at driftsmidlet er nødvendigt for </P>  \r\n\r\n<P>at opfylde skærpede krav om rensning af spildevandet i medfør af </P>  \r\n\r\n<P>miljølovgivningen (Vandmiljøplanen). Det er en forudsætning for </P>  \r\n\r\n<P>at straksafskrive efter reglerne i 1. pkt., at virksomheden ikke </P>  \r\n\r\n<P>får støtte efter den nævnte lov.&#171;. </P>  \r\n\r\n<P>Stk. 2 bliver herefter stk. 3. </P>  \r\n\r\n<P>2. I § 3 A, stk. 2, der bliver stk. 3, indsættes efter &#187;stk. 1&#171;:  \r\n\r\n &#187;og </P>  \r\n\r\n<P>2&#171;. </P>  \r\n\r\n<P>§ 3 A. Anskaffelsessummen for miljøforbedrende driftsmidler i </P>  \r\n\r\n<P>landbrug m.v., jf. § 1 i lov om støtte til miljøforbedrende </P>  \r\n\r\n<P>investeringer i mindre landbrug m.v., kan fradrages fuldt ud i </P>  \r\n\r\n<P>den skattepligtige indkomst for det indkomstår, hvori </P>  \r\n\r\n<P>anskaffelsen finder sted, når kommunalbestyrelsen har attesteret, </P>  \r\n\r\n<P>at kapacitetskravene i § 4, stk. 1, og kravene om husdyrgødning </P>  \r\n\r\n<P>og ensilage m.v. i § 14, stk. 2, i ovennævnte lov er opfyldt. Det </P>  \r\n\r\n<P>er en forudsætning for at straksafskrive efter reglerne i 1. </P>  \r\n\r\n<P>pkt., at der ikke opnås støtte i medfør af lov om støtte til </P>  \r\n\r\n<P>forbedring af strukturen og effektiviteten i jordbruget eller lov </P>  \r\n\r\n<P>om støtte til miljøforbedrende investeringer i mindre landbrug </P>  \r\n\r\n<P>m.v. </P>  \r\n\r\n<P>Stk. 2. Salgssummer og forsikrings- eller erstatsningssummer </P>  \r\n\r\n<P>vedrørernde de driftsmidler, der er nævnt i stk. 1, behandles </P>  \r\n\r\n<P>efter reglerne i § 3, stk. 5. </P>  \r\n\r\n<P>3. § 21 A, stk. 1, 2. pkt., ophæves. </P>  \r\n\r\n<P>4. I § 21 A indsættes efter stk. 1 som nye stykker: </P>  \r\n\r\n<P>&#187;Stk. 2. Udgifter til miljøforbedrende anlæg i industrivirksomheder  \r\n\r\n</P>  \r\n\r\n<P>og dambrug, jf. § 1 i lov om støtte til investeringer i </P>  \r\n\r\n<P>forbindelse med rensning af spildevand fra industrivirksomheder </P>  \r\n\r\n<P>og dambrug, kan fradrages fuldt ud i den skattepligtige indkomst </P>  \r\n\r\n<P>for det indkomstår, hvori udgiften til anlægget afholdes, når de </P>  \r\n\r\n<P>betingelser, som er nævnt i § 3 A, stk. 2, er opfyldt. </P>  \r\n\r\n<P>Stk. 3. Fradrag efter stk. 1 og 2 kan ikke foretages for det </P>  \r\n\r\n<P>indkomstår, hvori anlægget afhændes, nedtages eller udskiftes.&#171;. </P>  \r\n\r\n<P>Stk. 2 bliver herefter stk. 4. </P>  \r\n\r\n<P>5. I § 21 A, stk. 2, der bliver stk. 4, indsættes i 1. pkt. efter </P>  \r\n\r\n<P>&#187;stk. 1&#171;: &#187;og 2&#171;. </P>  \r\n\r\n<P>§ 21 A. Udgifter til miljøforbedrende anlæg i landbrug m.v., jf. § 1 </P>  \r\n\r\n<P>i lov om støtte til miljøforbedrende investeringer i mindre </P>  \r\n\r\n<P>landbrug m.v., kan fradrages fuldt ud i den skattepligtige </P>  \r\n\r\n<P>indkomst for det indkomstår, hvori udgiften til anlægget </P>  \r\n\r\n<P>afholdes, når de betingelser, som er nævnt i § 3 A, stk. 1, er </P>  \r\n\r\n<P>opfyldt. Fradraget kan dog ikke foretages i det indkomstår, hvori </P>  \r\n\r\n<P>anlægget afhændes, nedtages eller udskiftes. </P>  \r\n\r\n<P>Stk. 2. Udgifter, der i medfør af stk. 1 er fradraget fuldt ud i den </P>  \r\n\r\n<P>skattepligtige indkomst, indgår ikke i afskrivningsgrundlaget. </P>  \r\n\r\n<P>Udgifterne medregnes dog i den sum af afskrivninger, der i </P>  \r\n\r\n<P>forbindelse med salg opgøres efter reglerne i § 29. Ved denne </P>  \r\n\r\n<P>opgørelse pristalsreguleres udgiften efter § 19 A, stk. 2, fra </P>  \r\n\r\n<P>året efter anskaffelsen og indtil det år, hvori afståelse finder </P>  \r\n\r\n<P>sted. </P>  \r\n\r\n<P>§ 2 </P>  \r\n\r\n<P>I § 2, stk. 2, i lov nr. 74 af 18. februar 1987 om ændring af lov om </P>  \r\n\r\n<P>skattemæssige afskrivninger m.v. ændres &#187;1989&#171; til:  \r\n\r\n &#187;1992&#171;. </P>  \r\n\r\n<P>§ 2 </P>  \r\n\r\n<P>Stk. 1. - - - </P>  \r\n\r\n<P>Stk. 2. Loven har virkning for driftsmidler, der anskaffes i </P>  \r\n\r\n<P>perioden fra den 1. december 1985 til og med den 31. december </P>  \r\n\r\n<P>1989, og for anlæg, der tages i brug i den nævnte periode. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00131"
        },
        {
            "displayName": "Entydig dokumentidentifikation",
            "displayValue": "CL004774"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}