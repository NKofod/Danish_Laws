{
    "id": 36816,
    "title": "Andelsforening - indskud - kursansættelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18178 af 20/08/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En gårdejer var medlem af en Centralforening, der blev solgt til et  \r\n\r\n selskab. Centralforeningen var medlem af DLG, og ved salget kunne foreningens  \r\n\r\n indestående i DLG frigives til foreningens medlemmer. </I> </P>  \r\n\r\n<P> <I>Klageren valgte at lade sin del heraf konvertere til personlig  \r\n\r\n andelskapital i DLG i stedet for at få udbetalt kontant 30% heraf. </I> </P>  \r\n\r\n<P> <I>Klagerens andel blev tilladt kursansat til kurs 50, idet udlodninger  \r\n\r\n ved en andelsforenings likvidations- afslutning for så vidt angår andet end  \r\n\r\n kontante midler skal ske til aktivernes værdi i handel og vandel. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Andelsforening - indskud - kursansættelse. (* 1)  \r\n\r\n</H1>  \r\n\r\n<P></P>  \r\n\r\n<P>Gårdejer A klagede for indkomståret 1988 over, at ligningskommissionen  \r\n\r\n havde anset ham for indkomstskattepligtig af yderligere likvidationsudlodning  \r\n\r\n fra B Centralforening, 15.123 kr. </P>  \r\n\r\n<P>Det fremgik af sagen, at klageren var medlem af B Centralforening, der i  \r\n\r\n 1987 blev solgt til C. B Centralforening var medlem af DLG (Dansk Landbrugs  \r\n\r\n Grovvareselskab). I forbindelse med handelen i 1987 var det aftalt med DLG,  \r\n\r\n at centralforeningens indestående i DLG, i alt 406.196,51 kr., kunne frigives  \r\n\r\n til de enkelte medlemmer af centralforeningen. De medlemmer, der inden en  \r\n\r\n nærmere fastsat dato indmeldte sig i DLG, fik deres forholdsmæssige andel af  \r\n\r\n den i DLG indestående kapital konverteret til personlig andelskapital, mens  \r\n\r\n medlemmer, der ikke ønskede medlemsskab i DLG, fik tilbudt at få deres  \r\n\r\n forholdsmæssige andel udbetalt over en 10-årig periode, begyndende i 1989.  \r\n\r\n Alternativt tilbød DLG, at disse medlemmer kunne få 30% af deres  \r\n\r\n forholdsmæssige andel udbetalt straks til fuld og endelig afgørelse. </P>  \r\n\r\n<P>Klageren havde valgt at indmelde sig i DLG og således få konverteret sin  \r\n\r\n andel af indestående i DLG, 15.123 kr., til personlig andelskapital.  \r\n\r\n Ligningskommissionen havde forhøjet klagerens indkomst for indkomståret 1988  \r\n\r\n med beløbet, idet kommissionen havde anset det for at være  \r\n\r\n likvidationsprovenu, udloddet af B Centralforening. </P>  \r\n\r\n<P>Den af ligningskommissionen foretagne indkomstansættelse for indkomståret  \r\n\r\n 1988 blev principalt påstået nedsat med en kursnedskrivning til kurs 30,  \r\n\r\n subsidiært med en af Landsskatteretten fastsat kursnedskrivning til en kurs  \r\n\r\n mellem 30 og 80. Ligningskommissionen var af den opfattelse, at der ikke  \r\n\r\n skulle finde en kursfastsættelse sted af det udloddede beløb, idet reglerne  \r\n\r\n om kursnedskrivning alene blev anset at kunne anvendes i fusionstilfælde.  \r\n\r\n</P>  \r\n\r\n<P>Efter klagerens opfattelse var der altid en generel adgang til  \r\n\r\n kursnedskrivning af et udlodningsbeløb, når modtageren på  \r\n\r\n udlodningstidspunktet aldrig ville kunne opnå at få udbetalt det fulde  \r\n\r\n udlodningsbeløb. </P>  \r\n\r\n<P>Der henvistes i den forbindelse til de almindelige  \r\n\r\n aktieavancebeskatningsregler, hvor der, i de tilfælde hvor  \r\n\r\n overdragelsessummen ikke blev betalt kontant, men f.eks. ved udstedelse af  \r\n\r\n gælds- eller pantebreve, ved opgørelsen af aktieavancen skulle tages hensyn  \r\n\r\n til, at gælds- eller pantebreve sjældent var pari værd, således at der måtte  \r\n\r\n godkendes et kursnedslag (jf. bl.a. Ligningsvejledningen, Aktionærer og  \r\n\r\n Selskaber, 1989, afsnit SH 2.4.6.4.). </P>  \r\n\r\n<P>Kursen skulle efter klagerens opfattelse ansættes til samme kurs, som var  \r\n\r\n fastsat for de medlemmer af Centralforeningen, der havde valgt at få udbetalt  \r\n\r\n deres andel af indeståendet i DLG, nemlig kurs 30. </P>  \r\n\r\n<P>Det var ubestridt af ligningskommissionen, at klageren under ingen  \r\n\r\n omstændigheder ville kunne få udbetalt udlodningsbeløbet på 15.123 kr. i  \r\n\r\n 1988. Det var ligeledes ubestridt, at klageren, hvis han havde ønsket at få  \r\n\r\n udbetalt sin forholdsmæssige andel af DLG-indeståendet, maksimalt ville have  \r\n\r\n fået udbetalt 30% = 4.537 kr. Endelig var det ubestridt, at klageren, hvis  \r\n\r\n han på et tidspunkt efter konverteringen ønskede at få udbetalt sin  \r\n\r\n andelskapital i DLG, ikke kunne få udbetalt den fulde kapital, men måtte  \r\n\r\n respektere DLG's vedtægter om udbetaling over en 10-årig periode. </P>  \r\n\r\n<P>Såfremt Landsskatteretten ikke kunne godkende en kursnedskrivning til kurs  \r\n\r\n 30, påstod klageren subsidiært indkomstansættelsen nedsat med en af  \r\n\r\n Landsskatteretten fastsat nedskrivning til en kurs mellem 30 og 80. Der  \r\n\r\n henvistes i forbindelse med den subsidiære påstand bl.a. til den af  \r\n\r\n Ligningsrådet fastsatte 50%-kursnedskrivning gældende for beskatning af  \r\n\r\n tilskrivning på driftslånkonti i andelsgrovvareforeninger (jf. SD-cirkulære  \r\n\r\n 1981-18 af 27. maj 1981). </P>  \r\n\r\n<P>Told- og Skattestyrelsen udtalte under sagens behandling: &#187;..... at B  \r\n\r\n Centralforening A.m.b.A. var trådt i solvent likvidation pr. 20. marts 1987  \r\n\r\n efter generalforsamlinger i marts 1987, og at afsluttende ansættelse var  \r\n\r\n foretaget og omfattede perioden 1. juli 1986 til 31. januar 1988.  \r\n\r\n Virksomheden var solgt til C. </P>  \r\n\r\n<P>Ifølge foreningens vedtægter § 18, stk. 4, skulle et overskud, der fremkom  \r\n\r\n ved opløsning af foreningen, fordeles blandt medlemmerne i henhold til deres  \r\n\r\n overskudsberettigede køb i et nærmere af generalforsamlingen efter  \r\n\r\n indstilling af bestyrelsen fastsat åremål. Afsluttende generalforsamling blev  \r\n\r\n afholdt i februar 1988 og udlodning af likvidationsprovenu skete i marts  \r\n\r\n 1988. </P>  \r\n\r\n<P>Af likvidationsprovenuet udgjorde 406.197 kr. foreningens indestående i  \r\n\r\n DLG, hvilket beløb foreningens medlemmer ligeledes erhvervede ret til på  \r\n\r\n tidspunktet for den afsluttende generalforsamling i februar 1988 og i henhold  \r\n\r\n til ovennævnte vedtægtsbestemmelse. </P>  \r\n\r\n<P>Der var således tale om en vedtægtsmæssig opløsning af B Centralforening,  \r\n\r\n ikke om en sammenslutning (fusion) mellem denne forening og DLG, cfr. LSR  \r\n\r\n 1989-2-549 af 21. november 1989 (&#187;skat&#171; 1990 nr. 2, side 129). </P>  \r\n\r\n<P>Da B Centralforening havde været beskattet som indkøbsforening i henhold  \r\n\r\n til selskabsskattelovens § 1, stk. 1, nr. 3 a, var likvidationsprovenuet  \r\n\r\n derfor skattepligtigt for foreningens medlemmer i henhold til  \r\n\r\n aktieavancebeskatningslovens § 2 b. </P>  \r\n\r\n<P>Medlemmer af B Centralforening, som var eller valgte at blive medlemmer i  \r\n\r\n DLG, fik deres andel af centralforeningens indestående i DLG konverteret i  \r\n\r\n andelskapital til pari kurs i DLG. Medlemmernes andel af B Centralforenings  \r\n\r\n indestående i DLG udgjorde herefter anskaffelsessummen for andele i DLG, og  \r\n\r\n andelskapitalen udgjorde en del af DLG's egenkapital. </P>  \r\n\r\n<P>Konvertering af klagerens andel af centralforeningens indestående i DLG  \r\n\r\n til personlig andelskapital kunne efter Told- og Skattestyrelsens opfattelse  \r\n\r\n ikke ligestilles med de tilfælde, hvor overdragelsessummen for aktier ikke  \r\n\r\n betaltes kontant, men f.eks. ved udstedelse af gældsbreve. Der var ikke tale  \r\n\r\n om, at klageren solgte andele, men klageren erhvervede andele til pari kurs.  \r\n\r\n</P>  \r\n\r\n<P>Der fandt heller ingen tilskrivning sted på driftslånskonti, der var  \r\n\r\n foreningens fremmedkapital (medlemmerne sidestillet med foreningens  \r\n\r\n kreditorer) i henhold til SD-cirkulære 1981-18. </P>  \r\n\r\n<P>Klageren havde ikke status som kreditor i relation til det konverterede  \r\n\r\n beløb, idet klageren ikke ønskede beløbet udbetalt, men valgte at melde sig  \r\n\r\n ind i DLG og ved konverteringen blev medejer af DLG. </P>  \r\n\r\n<P>Told- og Skattestyrelsen fandt derfor ikke grundlag for nogen  \r\n\r\n kursnedskrivning af det udloddede beløb.' </P>  \r\n\r\n<P>Landsskatteretten bemærkede, at der var tale om likvidation af et  \r\n\r\n andelsselskab, og provenuet herfra skulle i henhold til bestemmelsen i  \r\n\r\n aktieavancebeskatningslovens § 2 b beskattes hos klageren. For udlodninger  \r\n\r\n ved en likvidations afslutning gælder, at udlodninger af andet end kontante  \r\n\r\n midler må ske til aktivernes værdi i handel og vandel. </P>  \r\n\r\n<P>Klageren havde som følge af den mellem B Centralforening og DLG indgåede  \r\n\r\n aftale i forbindelse med likvidationen alene haft to mulige måder at få  \r\n\r\n udloddet sin forholdsmæssige andel af DLG's gæld til centralforeningen på.  \r\n\r\n Enten ved at få udbetalt 30% af den pålydende værdi kontant eller ved at  \r\n\r\n erhverve en personlig andel i DLG med pålydende værdi svarende til hans  \r\n\r\n andel. </P>  \r\n\r\n<P>Klageren havde valgt den sidste mulighed, således at han ikke havde fået  \r\n\r\n udloddet et kontant beløb, men derimod et aktiv, som skulle værdiansættes til  \r\n\r\n værdien i handel og vandel. </P>  \r\n\r\n<P>Retten fandt herefter at kunne give klageren medhold i, at der skulle  \r\n\r\n finde en kursnedsættelse sted af hans andel i DLG. Under hensyntagen til, at  \r\n\r\n man ved formueansættelsen for disse andele i DLG anerkendte kurs 50, fandt  \r\n\r\n retten, at klagerens andel i DLG på 15.123 kr. kunne sættes til 50% heraf  \r\n\r\n eller til 7.561 kr., hvorefter ansættelsen af den skattepligtige indkomst  \r\n\r\n blev nedsat med 7.562 kr. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 20, side 1153."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911817825"
        },
        {
            "displayName": "Entydig dokumentidentifikation",
            "displayValue": "CA004751"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18178"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "20/08/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-2-272."
        },
        {
            "displayName": "Stikord",
            "displayValue": "ANDELSFORENING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}