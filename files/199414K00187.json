{
    "id": 108963,
    "title": "1994 BTL 187   BETÆNKNING OVER FORSLAG TIL LOV OM ÆNDRING AF LOV OM BESKATNING TIL   KOMMUNERNE AF FASTE EJENDOMME (DEN AMTSKOMMUNALE GRUNDSKYLD AF   LANDBRUGSEJENDOMME OG LIGNENDE EJENDOMME)    NR L 187 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 187",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 187 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskatning til  \r\n\r\n kommunerne af faste ejendomme (Den amtskommunale grundskyld af  \r\n\r\n landbrugsejendomme og lignende ejendomme) <BR>  \r\n\r\n Nr L 187 1994-95, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19950511 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Endvidere har udvalget modtaget en skriftlig og mundtlig henvendelse fra  \r\n\r\n Dansk Erhvervsjordbrug, Dansk Familielandbrug og De Danske Landboforeninger.  \r\n\r\n</P>  \r\n\r\n<P>Der er af indenrigsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>ÆndringsforslagAf <I>indenrigsministeren</I> , tiltrådt af  \r\n\r\n<I>udvalget:</I>  </P>  \r\n\r\n<P>Til § 1 <B>1)</B> Paragraffen affattes således: </P>  \r\n\r\n<P> <B>&#187;§ 1</B> I lov om beskatning til kommunerne af faste ejendomme,  \r\n\r\n jf. lovbekendtgørelse nr. 808 af 4. december 1990, som senest ændret ved § 2  \r\n\r\n i lov nr. 90 af 8. februar 1995, foretages følgende ændringer: </P>  \r\n\r\n<P> <B>1.</B>  <I>§ 5, stk. 2</I> og <I>3,</I> ophæves, og i stedet  \r\n\r\n indsættes: </P>  \r\n\r\n<P> <I>&#187;Stk. 2.</I> Af ejendomme, der på tidspunktet for den vurdering,  \r\n\r\n som lægges til grund ved skatteberegningen, må anses for benyttet til  \r\n\r\n landbrug, gartneri, planteskole eller frugtplantage, jf. § 33, stk. 1, i  \r\n\r\n vurderingsloven, opkræves den amtskommunale grundskyld dog med 5,7 promille  \r\n\r\n af en del af de pågældende ejendommes afgiftspligtige grundværdi. Denne del  \r\n\r\n af den afgiftspligtige grundværdi opgøres som den samlede afgiftspligtige  \r\n\r\n grundværdi bortset fra den afgiftspligtige grundværdi, der er fastsat for  \r\n\r\n stuehuset med tilhørende grund og have.&#171; </P>  \r\n\r\n<P> <B>2.</B>  <I>§ 29 A, stk. 7, 2. pkt.,</I> ophæves.' </P>  \r\n\r\n<P>Bemærkninger </P>  \r\n\r\n<P>Til nr. 1 Det foreslåede § 1, nr. 1, er identisk med § 1 i det fremsatte  \r\n\r\n lovforslag, mens det foreslåede § 1, nr. 2, er nyindsat i forhold til  \r\n\r\n lovforslaget. </P>  \r\n\r\n<P>Ifølge det foreslåede § 1, nr. 1, nedsættes den amtskommunale  \r\n\r\n grundskyldpromille for landbrugsejendomme og lignende ejendomme fra 10 til  \r\n\r\n 5,7 (dog bortset fra grundværdien for stuehuse). </P>  \r\n\r\n<P>Samtidig bortfalder den nugældende indbetaling til statskassen (Landbrugs-  \r\n\r\n og Fiskeriministeriet) af beløb, der svarer til 4,3 promille af disse  \r\n\r\n ejendommes afgiftspligtige grundværdier (stadig ekskl. stuehusværdier). </P>  \r\n\r\n<P>Det foreslåede § 1, nr. 2, er en konsekvensændring i tilknytning til det  \r\n\r\n foreslåede § 1, nr. 1. </P>  \r\n\r\n<P>Det foreslåede § 1, nr. 2, vedrører § 29 A i den kommunale  \r\n\r\n ejendomsskattelov. </P>  \r\n\r\n<P>Efter denne paragraf ydes der efter nærmere regler godtgørelse til ejere  \r\n\r\n af ejendomme, der tilbageføres til landzone, for en del af den kommunale og  \r\n\r\n amtskommunale grundskyld, der har været svaret af ejendommen, mens den lå i  \r\n\r\n byzone. Den samlede godtgørelse udbetales til ejeren af vedkommende kommune.  \r\n\r\n Kommunen har imidlertid krav på, at statskassen (Landbrugs- og  \r\n\r\n Fiskeriministeriet) refunderer den del af godtgørelsen, der vedrører  \r\n\r\n amtskommunal grundskyld, der er indbetalt til statskassen. </P>  \r\n\r\n<P>Efter den gældende regel afregnes denne refusion ved, at kommunen  \r\n\r\n modregner sit refusionskrav ved førstkommende indbetaling af amtskommunal  \r\n\r\n grundskyld til statskassen. Da lovforslaget indebærer, at disse indbetalinger  \r\n\r\n bortfalder med virkning fra og med 1996, vil denne modregning ikke længere  \r\n\r\n kunne praktiseres. </P>  \r\n\r\n<P>Hvis der fortsat skal være adgang til at få refunderet disse beløb efter  \r\n\r\n 1995, vil det således kræve, at der i statsligt regi etableres en særlig  \r\n\r\n procedure for udbetalingen. </P>  \r\n\r\n<P>Landbrugs- og Fiskeriministeriet har oplyst, at de nævnte refusionskrav i  \r\n\r\n de seneste år har beløbet sig til i alt mellem 30-35.000 kr. årligt  \r\n\r\n hidrørende fra mellem 4-6 kommuner. </P>  \r\n\r\n<P>I betragtning af beløbenes størrelse forekommer det ikke urimeligt, at man  \r\n\r\n rent praktisk ophæver adgangen til at få de nævnte beløb refunderet af  \r\n\r\n statskassen i forbindelse med ophævelsen af ordningen med indbetaling til  \r\n\r\n statskassen af en del af den amtskommunale grundskyld af landbrugsejendomme  \r\n\r\n og lignende ejendomme. </P>  \r\n\r\n<P>Det foreslås derfor at ophæve bestemmelsen i den kommunale  \r\n\r\n ejendomsskattelovs § 29 A, stk. 7, 2. pkt., som indeholder hjemmelen for de  \r\n\r\n nævnte refusionskrav. </P>  \r\n\r\n<P>Kommunerne vil herefter over for vedkommende amtskommune kunne modregne  \r\n\r\n hele den del af en samlet grundskyldsgodtgørelse, som vedrører amtskommunal  \r\n\r\n grundskyld, altså - i modsætning til i dag - også den del af den  \r\n\r\n amtskommunale grundskyld, der eventuelt har været indbetalt til statskassen.  \r\n\r\n Det vil således i sidste ende være vedkommende amtskommune, der kommer til at  \r\n\r\n bære udgiften ved bortfaldet af det nuværende refusionskrav over for  \r\n\r\n statskassen. </P>  \r\n\r\n<P>Klaus Hækkerup (S) fmd. <I>Frank Aaen (EL) Poul Erik Dyrlund (S) Holger  \r\n\r\n Graversen (S) Ole Stavad (S) Anne Baastrup (SF) Vibeke Peschardt (RV) Dorte  \r\n\r\n Bennedsen (S) Villy Søvndal (SF) Else Winther Andersen (V) Helge Sander (V)  \r\n\r\n Mariann Fischer Boel (V) Hans Christian Schmidt (V) Torben Rechendorff (KF)  \r\n\r\n Bendt Bendtsen (KF) Henriette Kjær (KF) Poul Nødgaard (FP)</I> nfmd. </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/05/1995"
        },
        {
            "displayName": "Accession",
            "displayValue": "199414K00187"
        },
        {
            "displayName": "Entydig dokumentidentifikation",
            "displayValue": "CL000764"
        },
        {
            "displayName": "Dato for førstegangsindlæggelse",
            "displayValue": "19/05/1995"
        },
        {
            "displayName": "Dato for indlæggelse",
            "displayValue": "19/05/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "187"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}