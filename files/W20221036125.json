{
    "id": 233921,
    "title": "Arbejdsmiljøklagenævnet fastholdt strakspåbud om at sikre, at port mellem lager og udendørsområde anvendes sikkerhedsmæssigt fuldt forsvarligt (særlige tekniske hjælpemidler - anvendelse af port - bevægelige og faste maskindele - pligtsubjekt)",
    "documentTypeId": "240",
    "isSagsforlobPeriodValid": true,
    "shortName": "KEN nr 10361 af 14/12/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt strakspåbud om at sikre, at port mellem lager og udendørsområde anvendes sikkerhedsmæssigt fuldt forsvarligt (særlige tekniske hjælpemidler - anvendelse af port - bevægelige og faste maskindele - pligtsubjekt)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at anvendelsen af port mellem lager og udendørsområde på ulykkestidspunktet ikke skete sikkerhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der var en risiko for at få armen i klemme mellem port og ledningsholder, når porten åbnes ved, at man rækker ind og trykker på betjeningspanelet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 31. januar 2022 om forsvarlig anvendelse af port.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 25. oktober 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 31. januar 2022 med strakspåbud til jer om at sikre, at port mellem lager og udendørsområde på [arbejdssted udeladt] anvendes sikkerhedsmæssigt fuldt forsvarligt.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at anvendelsen af port mellem lager og udendørsområde på ulykkestidspunktet den 21. november 2021 ikke skete sikkerhedsmæssigt fuldt forsvarligt.</p>\r\n<p>\r\n</p>\r\n<p>Nævnet vurderer, at der var en risiko for at få armen i klemme mellem port og ledningsholder, når porten åbnes ved, at man rækker ind og trykker på betjeningspanelet.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at der den 21. november 2021 var sket en ulykke, hvor en ansat havde fået armen i klemme ved betjening af en port, der adskiller lager og udendørsområde.</p>\r\n<p>\r\n</p>\r\n<p>Nævnet lægger vægt på, at det blev oplyst, at den ansatte fik sin arm i klemme mellem en bevægelig del af en port (bunden af porten) og en fast del (en del som holder på ledning til port) i forbindelse med anvendelse af portens betjeningspanel. Det skete da den ansatte skulle køre porten op for at kunne komme ud fra lageret.</p>\r\n<p>\r\n</p>\r\n<p>Porten kan kun åbnes og lukkes indefra. Man trykker åben på porten og slipper knappen. Når porten er i topstilling eller næsten, rækker man ind og trykker på nødstop og trykker på luk. Man kan så forcere porten.</p>\r\n<p>\r\n</p>\r\n<p>Den fremgangsmåde indebærer stor risiko, hvilket understøttes af, at den ansatte ved ulykken fik klemt sin arm.</p>\r\n<p>\r\n</p>\r\n<p>Den ansatte holdt armen inde og trykkede kontinuerligt på knappen, hvorfor hun, da porten blev åbnet, fik armen i klemme mellem den åbnende port og holderen til ledningen.</p>\r\n<p>\r\n</p>\r\n<p>[Partsrepræsentant] har på jeres vegne anført, at anvendelse af porten var planlagt og tilrettelagt, så de ansatte kunne anvende den sikkerhedsmæssigt fuldt forsvarligt, og de ansatte var instrueret heri.</p>\r\n<p>\r\n</p>\r\n<p>[Partsrepræsentant] anfører, at det understøttes af, at porten er CE-mærket, og der var eftersyn af den i maj 2021. Den ansatte anvendte porten imod instruktion på en måde, som ikke kunne være forudset af arbejdsgiver.</p>\r\n<p>\r\n</p>\r\n<p>[Partsrepræsentant] finder ikke, at I har overtrådt arbejdsmiljølovens regler, og dermed er det heller ikke jer, der er rette pligtsubjekt for afgørelsen. Det kan I kun være, hvis det ikke er muligt at identificere, hvem der har overtrådt arbejdsmiljølovens regler, hvilket altså ikke er tilfældet her. I har naturligvis ikke instrueret i, hvordan porten <span class=\"Italic\">ikke </span>skal anvendes.</p>\r\n<p>\r\n</p>\r\n<p>Det kan ikke føre til et andet resultat. Den konkrete anvendelse af porten på ulykkestidspunktet udgør en overtrædelse af arbejdsmiljølovens regler om anvendelse af tekniske hjælpemidler.</p>\r\n<p>\r\n</p>\r\n<p>Afgørelser om overtrædelser af arbejdsmiljølovgivningen rettes til den ansvarlige arbejdsgiver, da arbejdsgiver efter loven skal sørge for, at arbejdsforholdene er sikkerhedsmæssigt fuldt forsvarlige.</p>\r\n<p>\r\n</p>\r\n<p>Det er også arbejdsgiveren, der efter lovens § 78 c, kan blive pålagt at give en skriftlig tilbagemelding på afgørelsen, herunder sikre at de ansatte er gjort bekendt med indholdet af tilbagemeldingen og afgive erklæring herom.</p>\r\n<p>\r\n</p>\r\n<p>De ansattes almindelige pligter er begrænset til, at de skal medvirke til, at arbejdsforholdene er sikkerhedsmæssigt fuldt forsvarlige.</p>\r\n<p>\r\n</p>\r\n<p>Det forhold, at en ansat eventuelt handler mod instruktion, har således ikke betydning for, om der afgives et påbud efter arbejdsmiljøloven, men forholdet kan eventuelt få betydning ved en straffesag.</p>\r\n<p>\r\n</p>\r\n<p>Nævnet henviser i øvrigt til Arbejdstilsynets udtalelser i sagen.</p>\r\n<p>\r\n</p>\r\n<p>Nævnet skal desuden bemærke, at den ansatte var under 18 år, hvilket stiller større krav til arbejdsgiveren, da unge ikke har den samme bevidsthed om risici ved arbejdet. I øvrigt fremgår det af sagens oplysninger, at souschefen selv havde åbnet porten på samme måde som den ansatte, der kom til skade.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p>Tekniske hjælpemidler skal være indrettet og skal anvendes, så de sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p>Det følger af reglerne om anvendelse af tekniske hjælpemidler, at anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet, breve af 9. maj, 9. juni, 24. august og 28. september 2022 fra [Partsrepræsentant], samt breve af 23. maj, 20. juni og 12. september fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø.</p>\r\n<p>\r\n</p>\r\n<p>Om arbejdsgiverens ansvar</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 15, i lov om arbejdsmiljø.</p>\r\n<p>\r\n</p>\r\n<p>Om anvendelse af tekniske hjælpemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i lov om arbejdsmiljø.</p>\r\n<p class=\"Liste1\">\r\n   <span class=\"Liste1Nr\">•</span> § 4, i dagældende bekendtgørelse om anvendelse af tekniske hjælpemidler</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>Arbejdstilsynet, j.nr. 20220019715/4</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø med senere ændringer</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 4 Almindelige pligter</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsgiveren</span>\r\n</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n<p class=\"Liste1\">\r\n   <span class=\"Liste1Nr\">1.</span> kapitel 5 om arbejdets udførelse,</p>\r\n<p class=\"Liste1\">\r\n   <span class=\"Liste1Nr\">2.</span> kapitel 6 om indretning af arbejdsstedet,</p>\r\n<p class=\"Liste1\">\r\n   <span class=\"Liste1Nr\">3.</span> kapitel 7 om tekniske hjælpemidler m.v.,</p>\r\n<p class=\"Liste1\">\r\n   <span class=\"Liste1Nr\">4.</span> kapitel 8 om stoffer og materialer</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler med senere ændringer</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>¬<span class=\"Bold\">Almindelige bestemmelser</span></p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2022"
        },
        {
            "displayName": "Accession",
            "displayValue": "W20221036125"
        },
        {
            "displayName": "Entydig dokumentidentifikation",
            "displayValue": "DH001098"
        },
        {
            "displayName": "Dato for indlæggelse",
            "displayValue": "15/12/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10361"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/12/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-18503"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}