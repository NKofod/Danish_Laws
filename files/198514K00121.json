{
    "id": 108151,
    "title": "1985 BTL 121   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (UDVIDET DAGPENGERET FOR UNGE UNDER 25 ÅR)    NR L 121 1985-86, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 121",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 121 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Udvidet dagpengeret for unge under 25 år) <BR>  \r\n\r\n Nr L 121 1985-86, 1. samling </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19860319 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>socialistisk folkepartis og venstresocialisternes medlemmer) </P>  \r\n\r\n<P>lovforslaget til forkastelse ved 3. behandling. </P>  \r\n\r\n<P>Et mindretal inden for flertallet (socialdemokratiets medlemmer af </P>  \r\n\r\n<P>udvalget) kan ikke tilslutte sig det af socialistisk folkeparti </P>  \r\n\r\n<P>fremsatte lovforslag. </P>  \r\n\r\n<P>Baggrunden for denne indstilling er, at mindretallet ikke finder det </P>  \r\n\r\n<P>rigtigt at satse på, at de unges behov for forsørgelse alene skal </P>  \r\n\r\n<P>dækkes ved at give dem mulighed for at opnå ret til dagpenge efter </P>  \r\n\r\n<P>et halvt års medlemskab af en A-kasse. </P>  \r\n\r\n<P>Det er socialdemokratiets opfattelse, at der må gøres en betydelig </P>  \r\n\r\n<P>arbejdsmarkeds- og undervisningspolitisk indsats for at give unge </P>  \r\n\r\n<P>muligheder for en aktiv og indholdsrig start på en erhvervsaktiv </P>  \r\n\r\n<P>tilværelse. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>indstiller lovforslaget til vedtagelse med det af mindretallet </P>  \r\n\r\n<P>stillede ændringsforslag og henviser i øvrigt til lovforslagets </P>  \r\n\r\n<P>bemærkninger. </P>  \r\n\r\n<P>Et andet mindretal (venstresocialisternes medlem af udvalget) </P>  \r\n\r\n<P>indstiller lovforslaget til vedtagelse med det stillede </P>  \r\n\r\n<P>ændringsforslag. </P>  \r\n\r\n<P>Frem til ca. 1978-79 skete der en række forbedringer i </P>  \r\n\r\n<P>arbejdsløshedsforsikringen. På den måde blev de svageste grupper </P>  \r\n\r\n<P>stort set fritaget for specielt at skulle bære krisens byrder. </P>  \r\n\r\n<P>Betingelserne for at få dagpenge blev lempet, og de </P>  \r\n\r\n<P>dagpengeberettigede grupper blev udvidet. I 1975 blev bl.a. den </P>  \r\n\r\n<P>periode, man skulle have været medlem af en A-kasse for at blive </P>  \r\n\r\n<P>dagpengeberettiget, sat ned fra 12 til 6 måneder, hvilket især </P>  \r\n\r\n<P>gavnede kvinderne og de unge. Men så ændrede socialdemokratiet </P>  \r\n\r\n<P>politik. Der kom stramninger, som ramte kvinderne og de unge. I </P>  \r\n\r\n<P>1979 blev 26 ugers reglen skærpet, og i 1980 øgedes kravet om </P>  \r\n\r\n<P>medlemskab af en A-kasse fra 6 måneder til 12 måneder, og der </P>  \r\n\r\n<P>indførtes igen en måneds ventetid for nyuddannede. Disse ændringer </P>  \r\n\r\n<P>blev begrundet med, at man ville komme en utilsigtet anvendelse af </P>  \r\n\r\n<P>dagpengene til livs ved at stille større krav om tilknytning til </P>  \r\n\r\n<P>arbejdsmarkedet. </P>  \r\n\r\n<P>Nærværende lovforslag råder en smule bod på de forringelser, som </P>  \r\n\r\n<P>tidligere, socialdemokratiske regeringer har foretaget. </P>  \r\n\r\n<P>Socialistisk folkeparti foreslår, at unge under 25 år skal have </P>  \r\n\r\n<P>dagpengeret efter 6 måneder, og dette kan mindretallet støtte, </P>  \r\n\r\n<P>idet det dog skal præciseres, at mindretallet mener, at forslaget </P>  \r\n\r\n<P>principielt burde omfatte alle uanset alder. Men mindretallet </P>  \r\n\r\n<P>betragter forslaget som et skridt i den rigtige retning og som en </P>  \r\n\r\n<P>småreparation på den tidligere voldte skade. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 2 </P>  \r\n\r\n<P>Af </P>  \r\n\r\n<P>et mindretal (SF): </P>  \r\n\r\n<P>Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Loven har virkning fra den 1. april 1986.&#171; </P>  \r\n\r\n<P>Houe (KF) Henning Andersen (KF) Bo Kristensen (KF) fmd. Jette </P>  \r\n\r\n<P>Thomsen (KF) Jens Peter Jensen (V) Tørnæs (V) Bollmann (CD) </P>  \r\n\r\n<P>Kofod-Svendsen (KrF) Jytte Andersen (S) Joanna Rønn (S) </P>  \r\n\r\n<P>Bakholt (S) Søren B. Jørgensen (S) nfmd. Kaj Poulsen (S) </P>  \r\n\r\n<P>Søvndal (SF) Ole Henriksen (SF) Elisabeth Bruun Olesen (VS) </P>  \r\n\r\n<P>Estrup (RV) </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00121"
        },
        {
            "displayName": "Entydig dokumentidentifikation",
            "displayValue": "CL005886"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "121"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}