{
    "id": 39928,
    "title": "Varemærket QUOTRON F/X TRADER ikke fundet forveksleligt med to varemærker, begge KONTRON ",
    "documentTypeId": "240",
    "isSagsforlobPeriodValid": false,
    "shortName": "KEN nr 50891 af 13/03/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet stadfæstede Patentdirektoratets afgørelse efter  \r\n\r\n indsigelse, at det ansøgte varemærke QUOTRON F/X TRADER ikke fandtes  \r\n\r\n forveksleligt med indsigers to varemærker VR 1648 1976 og VR 3324 1985, begge  \r\n\r\n KONTRON. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varemærket QUOTRON F/X TRADER ikke fundet  \r\n\r\n forveksleligt med to varemærker, begge KONTRON </H1>  \r\n\r\n<P></P>  \r\n\r\n<BR>  \r\n\r\n<P>År 1995, den 13. marts afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Finn Mikkelsen) </P>  \r\n\r\n<P>følgende </P>  \r\n\r\n<PRE>  \r\n\r\n                           KENDELSE  \r\n\r\n i sagen j.nr. V 31/92:    Klage fra  \r\n\r\n                           Kontron Immobilien AG,  \r\n\r\n                           Schweiz,  \r\n\r\n                           v/Patentbureau Chas. Hude  \r\n\r\n                                     over  \r\n\r\n                           Patentdirektoratets afgørelse  \r\n\r\n                           af 2. juni 1992 af varemærke  \r\n\r\n                           ansøgning nr. VA 6077 1989 for  \r\n\r\n                           Quotron Systems Inc.,  \r\n\r\n                           USA,  \r\n\r\n                           v/Patentbureau  \r\n\r\n                           Budde, Schou &amp; Co A/S.  \r\n\r\n         Den 17. august 1989 indleverede Quotron Systems Inc., USA  \r\n\r\n    v/Patentbureauet Budde, Schou &amp; Co. en ansøgning om registrering  \r\n\r\n    af varemærket QUOTRON F/X TRADER (ordmærke) for alle varer i  \r\n\r\n    klasserne 9, 16 og 36.  \r\n\r\n         Ansøgningen blev bekendtgjort i Dansk Varemærketidende den  \r\n\r\n    28. august 1991.  \r\n\r\n         Ved skrivelse af 25. oktober 1991 nedlagde Kontron Immobilien  \r\n\r\n    AG v/Patentbureauet Chas. Hude i medfør af varemærkeloven af 1959,  \r\n\r\n    § 20, stk. 2, indsigelse mod registrering af det ansøgte mærke.  \r\n\r\n         Som begrundelse for indsigelsen anførtes:  \r\n\r\n         &#187;....Indsigelsen nedlægges under henvisning til  \r\n\r\n    varemærkelovens § 14, stk. 1, nr. 6, idet det ansøgte mærke findes  \r\n\r\n    forveksleligt med de for Kontron Immobilien AG, Schweiz,  \r\n\r\n    registrerede varemærker VR 1648/1976 KONTRON og 3324/1985 KONTRON.  \r\n\r\n         Det bemærkes i denne forbindelse, at ansøgning VA 6077/1989  \r\n\r\n    QUOTRON F/X TRADER angår alle varer og tjenesteydelser i klasserne  \r\n\r\n    9, 16 og 36. Indsigernes registrerede mærker angår visse varer i  \r\n\r\n    klasserne 9 og 10 samt alle tjenesteydelser i klasserne 35 og 42.  \r\n\r\n    Der er således i hvert fald delvis direkte varekollision, hvorfor  \r\n\r\n    der må anlægges en forholdsvis streng bedømmelse af selve  \r\n\r\n    mærkeligheden.  \r\n\r\n         I denne forbindelse hævdes det, at ordet QUOTRON klart er  \r\n\r\n    forveksleligt med ordet KONTRON, ligesom det skal understreges, at  \r\n\r\n    F/X TRADER umiddelbart må anses for at være ikke-registrerbare  \r\n\r\n    mærkeelementer, der derfor heller ikke kan være afgørende for en  \r\n\r\n    forvekslingsbedømmelse. I de tilsvarende anmeldelser i Sverige,  \r\n\r\n    England, Irland og Australien er der indsat disclaimer for F/X  \r\n\r\n    TRADER!....&#171;  \r\n\r\n         I skrivelse af 27. december 1991 uddybede indsiger  \r\n\r\n    begrundelsen som følger:  \r\n\r\n         &#187;....På vegne af indsigerne skal jeg herved fastholde den  \r\n\r\n    nedlagte indsigelse og påstå ovennævnte ansøgning afslået i medfør  \r\n\r\n    af Varemærkelovens § 14, stk. 1, nr. 6, primært for samtlige varer  \r\n\r\n    og tjenesteydelser, sekundært for sådanne varer og  \r\n\r\n    tjenesteydelser, som efter Direktoratets opfattelse kolliderer med  \r\n\r\n    de varer og tjenesteydelser, der er omfattet af indsigernes  \r\n\r\n    registreringer, nemlig  \r\n\r\n         VR1648/1976 KONTRON  kl.  9, 10  \r\n\r\n         VR3324/1985 KONTRON  kl. 35, 42  \r\n\r\n         Som tidligere nævnt er det indsigernes og undertegnedes  \r\n\r\n    opfattelse, at det ansøgte mærke er forveksleligt med varemærket  \r\n\r\n    KONTRON, dels fordi der er tale om varelighed, hvilket er  \r\n\r\n    uomtvisteligt, da der bl.a. er tale om direkte vareidentitet, og  \r\n\r\n    dels fordi der er tale om mærkelighed som følge af, at betegnelsen  \r\n\r\n    F/X TRADER ikke har varemærkesærpræg og derfor ikke kan medtages  \r\n\r\n    ved en forvekslingsrisikobedømmelse. Det er i denne forbindelse  \r\n\r\n    relevant at sammenligne ordene.  \r\n\r\n         K O N T R O N  \r\n\r\n         Q U O T R O N  \r\n\r\n og det er indsigernes og undertegnedes opfattelse, at der er en sådan  \r\n\r\n    overensstemmelse mellem disse ord, at mærkerne ved en samlet  \r\n\r\n    bedømmelse af mærkelighed og varelighed kan betragtes som  \r\n\r\n    forvekslelige.  \r\n\r\n         Der lægges naturligvis vægt på den fælles endelse -TRON men  \r\n\r\n    tillige på det faktum, at lydbilledet af de to forstavelser vil  \r\n\r\n    være henholdsvis KON og KVO. Jeg tillader mig i denne forbindelse  \r\n\r\n    af henvise til Rigmor Carlsen: Varemærker-Registreringspraksis,  \r\n\r\n    side 198, hvor følgende to afgørelser er refereret:  \r\n\r\n         OSMITROL  = FORMITROL  \r\n\r\n         PHARMAPEN = PERMAPEN  \r\n\r\n         Disse eksempler viser to helt parallelle situationer, hvor  \r\n\r\n    endelserne er henholdsvis -ITROL (evt. -MITROL) og -APEN (evt.  \r\n\r\n    -MAPEN), og ligesom der er forskelle mellem KON- og QUO-, er der  \r\n\r\n    tilsvarende væsentlige forskellige mellem OSCI- og FORMI- (OS- og  \r\n\r\n    FO-) samt mellem PHAR- og PER- (PHA- og PE-).  \r\n\r\n         Det henstilles endnu engang høfligst til Direktoratet, at  \r\n\r\n    ansøgning VA6077/1989 afslås, helt eller delvist, og Direktoratets  \r\n\r\n    videre underretning i sagen imødeses med interesse.&#171;  \r\n\r\n         Ansøger kommenterede i skrivelse af 16. marts 1992  \r\n\r\n    indsigelsen og anførte:  \r\n\r\n         &#187;....Indsiger gør gældende, at det ansøgte mærke findes  \r\n\r\n    forveksleligt med de for indsiger registrerede varemærker VR  \r\n\r\n    1648/76 og VR 3324/85 KONTRON.  \r\n\r\n         Til støtte for dette synspunkt er dels gjort gældende, at der  \r\n\r\n    foreligger vare-/tjenesteydelseskollision, dels at QUOTRON klart  \r\n\r\n    er forveksleligt med KONTRON.  \r\n\r\n         Det bemærkes hertil, at der ved vurderingen af  \r\n\r\n    forvekslingsspørgsmålet ikke alene skal ses på de isolerede  \r\n\r\n    bestanddele QUOTRON over for KONTRON, men på mærkerne i deres  \r\n\r\n    helhed. Således betragtet konstateres det, at indsigers varemærke  \r\n\r\n    ud over ordbestanddelen KONTRON indeholder et figurligt element.  \r\n\r\n    Heroverfor skal ses det ansøgte mærke, som ud over ordbestanddelen  \r\n\r\n    QUOTRON er tilføjet F/X TRADER.  \r\n\r\n         Ud fra denne synsvinkel kan det næppe hævdes, at de to mærker  \r\n\r\n    kan anses for forvekslelige.  \r\n\r\n         Dette er vel også grunden til, at Patentdirektoratet ikke har  \r\n\r\n    fundet anledning til, i forbindelse med ansøgningens behandling,  \r\n\r\n    at fremdrage indsigers mærker som hindrende modhold.  \r\n\r\n         Selv isoleret betragtet gøres det gældende, at KONTRON ikke  \r\n\r\n    er forveksleligt med QUOTRON, idet netop forstavelserne er  \r\n\r\n    forskellige, hvilket er af helt afgørende betydning set ud fra en  \r\n\r\n    visuelt betragtning.  \r\n\r\n         Det gøres endvidere gældende, at det ikke er uvæsentligt, at  \r\n\r\n    QUOTRON indledes med Q, som i dansk sprogbrug er et usædvanligt  \r\n\r\n    begyndelsesbogstav.  \r\n\r\n         Endvidere er mærkerne fonetisk set heller ikke forvekslelige,  \r\n\r\n    eftersom forstavelserne i de to mærker udtales vidt forskelligt.  \r\n\r\n    Indsigers mærke udtales &#187;konn&#171;, hvorimod ansøgers mærke udtales  \r\n\r\n    &#187;kvo&#171;.  \r\n\r\n         Indsiger påberåber sig to administrative afgørelser til  \r\n\r\n    støtte for sit anbringende om, at KONTRON-elementet er  \r\n\r\n    forveksleligt med QUOTRON. De nævnte eksempler synes ikke at være  \r\n\r\n    analoge tilfælde og bør derfor ikke tillægges betydning. Af andre  \r\n\r\n    administrative afgørelser finder vi anledning til at påpege  \r\n\r\n    lignende tilfælde:  \r\n\r\n         DREUMEX        53         DUMEX  \r\n\r\n         DUROC          53         EUROC  \r\n\r\n         QUANTUM        53         TANTUM  \r\n\r\n         Det skal endnu en gang afslutningsvis understreges, at  \r\n\r\n    forvekslingsbedømmelsen må finde sted ud fra en helhedsvurdering.  \r\n\r\n    I lyset heraf gøres det sammenfattende gældende, at de to mærker  \r\n\r\n    ikke visuelt eller auditivt kan antages at være forvekslelige.  \r\n\r\n         På denne baggrund skal vi derfor anmode Direktoratet om at se  \r\n\r\n    bort fra den nedlagte indsigelse og gennemføre ovennævnte  \r\n\r\n    ansøgning til registrering....'  \r\n\r\n         Patentdirektoratet traf afgørelse i sagen den 2. juni 1992 og  \r\n\r\n    afviste indsigelsen med følgende begrundelse:  \r\n\r\n         &#187;....Der foreligger varesammenfald i forhold til indsigers  \r\n\r\n    registrering VR 1648 1976 KONTRON i klasse 9. Det afgørende er  \r\n\r\n    herefter, om der foreligger mærkelighed. Det er i nærværende sag  \r\n\r\n    det ansøgte mærke i dets helhed - altså QUOTRON F/X TRADER, der  \r\n\r\n    skal sammenlignes med ordet KONTRON og ikke alene ordet QUOTRON.  \r\n\r\n    Uanset om F/X TRADER i sig selv er egnet til registrering eller  \r\n\r\n    ej, kan der ikke bortses fra dette element i mærket. Når mærkerne  \r\n\r\n    betragtes i deres helhed, foreligger der ikke mærkelighed og  \r\n\r\n    mærkerne kan derfor ikke anses for forvekslelige.  \r\n\r\n         Indsigelsen tages herefter ikke til følge....&#171;  \r\n\r\n         Denne afgørelse har klageren, Kontron Immobilien AG, Schweiz  \r\n\r\n    v/Patentbureauet Chas. Hude, indbragt for Patentankenævnet med  \r\n\r\n    påstand om, at Patentdirektoratets afgørelse omgøres.  \r\n\r\n         Klageren har den 2. oktober 1992 indleveret en  \r\n\r\n    ankebegrundelse, hvor der anføres følgende:  \r\n\r\n         &#187;....Det fastholdes, at det ansøgte mærke VA 6077/1989  \r\n\r\n    QUOTRON F/X TRADER er forveksleligt med VR 1648/1976 KONTRON og VR  \r\n\r\n    3324/1985 KONTRON.  \r\n\r\n         Der foreligger utvivlsomt varesammenfald, hvilket heller ikke  \r\n\r\n    er bestridt af Patentdirektoratet. Det fastholdes imidlertid, at  \r\n\r\n    der også foreligger mærkelighed, idet det efter min opfattelse  \r\n\r\n    udgør en afvigelse fra praksis, når Patentdirektoratet i  \r\n\r\n    afgørelsen anfører, at der ikke kan bortses fra ikke registrerbare  \r\n\r\n    elementer, men at mærkerne må bedømmes i deres helhed. En  \r\n\r\n    gennemgang af praksis viser således, at Patentdirektoratet i  \r\n\r\n    lignende tilfælde må antages at have set bort fra ikke særprægede  \r\n\r\n    elementer, nemlig i  \r\n\r\n     VA 4337/1971 DISKO IS           = VR 280/1948 FRISKO  \r\n\r\n     VR 3330/1972 IBO-LEGEHUSE       = IBOLITH (brug)  \r\n\r\n     VR  840/1979 INTER-ALPHA INVEST = bl.a. VR 2951/1966 ALFA  \r\n\r\n         I samtlige tilfælde indeholder mærkerne et rent beskrivende  \r\n\r\n    element, nemlig IS, LEGEHUSE samt INVEST, hvorfor det gøres  \r\n\r\n    gældende, at Patentdirektoratet for at kunne statuere  \r\n\r\n    forvekslelighed ikke kan have anvendt en helhedsbedømmelse, idet  \r\n\r\n    hovedreglen ifølge Rigmor Carlsen Varemærker Registreringspraksis  \r\n\r\n    s. 58, sp.1, ved mærker, der består af flere ord går ud på, at  \r\n\r\n    disse kun anses for forvekslelige med mærker, der består af et af  \r\n\r\n    ordene, hvis det er identisk med dette ord. Dette er jo ikke  \r\n\r\n    tilfældet i de viste eksempler DISKO/FRISKO, IBO/IBOLITH og  \r\n\r\n    INTER-ALPHA/ALFA.  \r\n\r\n         Jeg gør derfor gældende, at der også i nærværende sag bør ses  \r\n\r\n    bort fra elementet F/X TRADER, således at det alene er  \r\n\r\n         KONTRON     overfor  \r\n\r\n         QUOTRON  \r\n\r\n der bedømmes, og jeg tillader mig i den forbindelse at henvise til  \r\n\r\n    mit indlæg i indsigelsessagen dateret den 27. december 1991, side  \r\n\r\n    2, hvor jeg begrunder mine argumenter for forveksleligheden mellem  \r\n\r\n    de to betegnelser. For en ordens skyld vedlægges kopi heraf.  \r\n\r\n         Til støtte for min påstand om, at F/X TRADER er beskrivende,  \r\n\r\n    vedlægger jeg kopier fra Engelsk-Dansk ordbog, hvoraf fremgår, at  \r\n\r\n    begge ord er ganske almindelige betegnelser/forkortelser, der kan  \r\n\r\n    slås direkte op. FX er således en kendt forkortelse for &#187;foreign  \r\n\r\n    exchange&#171;, der betyder &#187;valuta&#171; og &#187;trader&#171;  \r\n\r\n betyder bl.a. &#187;en der  \r\n\r\n    handler på børsen....&#171;, og samlet betyder FX trader altså en  \r\n\r\n    børsmægler, et ord der vel næppe kan opnås nogen eneret til.  \r\n\r\n         Desuden vedlægges brochure fra modparten, hvoraf fremgår, at  \r\n\r\n    de ikke selv betragter det ansøgte mærke som et varemærke, idet  \r\n\r\n    det bruges beskrivende, jf. de af mig highlightede steder og ikke  \r\n\r\n    mindst på 3. sidste side, hvor det angives, at det er QUOTRON, der  \r\n\r\n    er et registreret varemærke og ikke QUOTRON F/X TRADER.  \r\n\r\n         På grundlag af det ovenfor anførte henstiller jeg høfligst,  \r\n\r\n    at Patentdirektoratets afgørelse af 2. juni 1992 omgøres, således  \r\n\r\n    af VA 6077/1989 QUOTRON F/X TRADER afvises fra registrering....'  \r\n\r\n         Ansøgeren har ved skrivelse af 10. februar 1993 nedlagt  \r\n\r\n    påstand om stadfæstelse og har knyttet følgende bemærkninger til  \r\n\r\n    klagerens ankebegrundelse af 2. oktober 1992:  \r\n\r\n         &#187;....Indledningsvis bemærker klager, at patentdirektoratets  \r\n\r\n    afgørelse af, at ovenanførte mærker ikke kan anses for  \r\n\r\n    forvekslelige, udgør en afvigelse fra hidtidig praksis.  \r\n\r\n         Vi bemærker hertil, at dette ikke med rette kan siges at være  \r\n\r\n    tilfældet, idet følgende øvrige administrative afgørelser, som  \r\n\r\n    klager har undladt at henlede opmærksomheden på, er et klart  \r\n\r\n    eksempel i modsat retning:  \r\n\r\n     BIO STRUCTUR           53          STRUCTUREL  \r\n\r\n     BURE AKTIEBOLAG        53          BURDA  \r\n\r\n     FAMOUS AMOS            53          AMO  \r\n\r\n     TUBORG KNIGHT          53          KNÆGT.  \r\n\r\n         På denne baggrund ses det, at der således ikke kan tillægges  \r\n\r\n    denne betragtning fremsat af klager nogen særskilt afgørende vægt  \r\n\r\n    ved afgørelsen af forvekslingsspørgsmålet mellem mærkerne QUOTRON  \r\n\r\n    F/X TRADER og KONTRON.  \r\n\r\n         Dernæst gør klager gældende, at man ved  \r\n\r\n    forvekslingsbedømmelsen i nærværende sag bør se på elementerne  \r\n\r\n    KONTRON over for QUOTRON og således ikke foretage en  \r\n\r\n    helhedsbedømmelse af mærkerne. Begrundelsen herfor angives at  \r\n\r\n    være, at elementet F/X TRADER alene må anses at være et  \r\n\r\n    beskrivende element eller med andre ord betegnelsen for en  \r\n\r\n    valutahandler.  \r\n\r\n         Denne påstand må klart afvises, idet der naturligvis må  \r\n\r\n    anlægges en helhedsbedømmelse, hvilket jo også patentdirektoratet  \r\n\r\n    har gjort. Derudover må man spørge sig selv, om man med rimelighed  \r\n\r\n    kan forvente eller gå ud fra, &#187;den almindelige dan-  sker&#171;  \r\n\r\n skulle  \r\n\r\n    kende til betydningen af begrebet F/X TRADER. Denne betegnelse er  \r\n\r\n    næppe kendt uden for valuta/børskredse. Det må her tilføjes, at  \r\n\r\n    det er væsentligt at understrege, at indklagedes mærke er anmeldt  \r\n\r\n    for alle varer og tjenesteydelser i klasserne 9, 16 og 36.  \r\n\r\n         Der vedlægges med nærværende skrivelse fotokopier af  \r\n\r\n    indklagedes amerikanske ordmærkeregistreringer for henholdsvis  \r\n\r\n    varemærket F/X TRADER og QUOTRON, idet vi særligt skal henlede  \r\n\r\n    opmærksomheden på, at F/X TRADER omfatter &#187;computerized financial  \r\n\r\n    exchange services&#171; i klasse 36.  \r\n\r\n         Den omstændighed, at ordmærket F/X TRADER er fundet  \r\n\r\n    registrerbart i USA (engelsktalende land ), peger således i klar  \r\n\r\n    modsat retning af hvad klager hævder, nemlig at betegnelsen skulle  \r\n\r\n    betragtes om deskriptiv. Det må nu kunne lægges til grund, at  \r\n\r\n    dette ikke kan være rigtigt, men at betegnelsen tværtimod har det  \r\n\r\n    til varemærkeregistrering fornødne særpræg. Dette er da også  \r\n\r\n    begrundelsen for, at der skal anlægges en helhedsvurdering, når  \r\n\r\n    mærkeligheden skal vurderes, og ikke kun ses på det isolerede  \r\n\r\n    element QUOTRON.  \r\n\r\n         Til støtte for at mærkebestanddelene enkeltvis ikke kan  \r\n\r\n    antages at være forvekslelige, henvises til tidligere lignende  \r\n\r\n    tilfælde fra administrativ praksis:  \r\n\r\n         AIRAM        53       OSRAM  \r\n\r\n         ATRO         53       KARTRO  \r\n\r\n         DOXON        53       EXXON  \r\n\r\n         DUROC        53       EUROC  \r\n\r\n         NUDRIN       53       RUKRIN  \r\n\r\n         PYKRIN       53       RUKRIN  \r\n\r\n         Opmærksomheden henledes på, at i ovennævnte administrative  \r\n\r\n    afgørelser var mærkeligheden væsentligt større end den kan antages  \r\n\r\n    at være i nærværende tilfælde mellem KONTRON og QUOTRON, hvorfor  \r\n\r\n    det så meget desto mere er bemærkelsesværdigt, at mærkerne ikke  \r\n\r\n    ansås for forvekslelige. Så meget desto mere bør mærkebestanddelen  \r\n\r\n    QUOTRON og KONTRON heller ikke anses som værende forvekslelige.  \r\n\r\n         Disse omstændigheder betyder samtidig, at samtlige de af  \r\n\r\n    klager anførte administrative afgørelser nederst side 1 i  \r\n\r\n    skrivelse af 2. oktober 1992 ikke kan tillægges betydning eller er  \r\n\r\n    anvendelige til støtte for den nedlagte påstand.  \r\n\r\n         Klagers bemærkninger om, at indklagede ikke selv skulle  \r\n\r\n    betragte det ansøgte mærke som et varemærke og hvilket efter  \r\n\r\n    klagers opfattelse er bevist gennem en henvisning til indklagedes  \r\n\r\n    brochure, må ligeledes tilbagevises. Som ovenfor anført er  \r\n\r\n    indklagede indehaver af varemærkeregistrering både for så vidt  \r\n\r\n    angår F/X TRADER og QUOTRON og en anvendelse af disse betegnelser  \r\n\r\n    enkeltvis er således alene udtryk for en helt almindelig  \r\n\r\n    varemærkemæssig brug af mærkerne. Herudover er der naturligvis  \r\n\r\n    ikke noget til hinder for, at en varemærkeindehaver kan  \r\n\r\n    sammensætte to registrerede varemærker og anvende disse som et,  \r\n\r\n    som f.eks. ved anvendelsen af QUOTRON F/X TRADER.  \r\n\r\n         Endelig gøres det gældende fra indklagedes side, at der ikke  \r\n\r\n    i praksis heller kan antages at kunne foreligge en  \r\n\r\n    forvekslingsrisiko mellem de to mærker. Markedet eller  \r\n\r\n    kundekredsen må her tages i betragtning, idet vi her kan henvise  \r\n\r\n    til, at man fra klagers side i forbindelse med en tysk  \r\n\r\n    indsigelsessag mellem parterne har defineret sit virkeområde med  \r\n\r\n    henvisning til de varer og tjenesteydelser, der er omfattet af  \r\n\r\n    klagers internationale varemærkeregistrering for mærket KONTRON  \r\n\r\n    ELEKTRONIK. Vi vedlægger til orientering en kopi af denne  \r\n\r\n    internationale registrering af 18. december 1991 bilagt en engelsk  \r\n\r\n    oversættelse af varefortegnelsen.  \r\n\r\n         Klagers virkeområde afviger således klart fra indklagedes,  \r\n\r\n    som jo fremgår i den af klager fremlagte brochure, hvor det med al  \r\n\r\n    tydelighed fremgår, at indklagedes virkeområde ligger inden for  \r\n\r\n    det financielle og forsikringsmæssige område.  \r\n\r\n         Endelig gøres det gældende, såfremt patentankenævnet mod  \r\n\r\n    forventning måtte finde, at der skal anlægges en isoleret  \r\n\r\n    vurdering af mærkebestanddelen QUOTRON over for mærket KONTRON, at  \r\n\r\n    disse to ikke kan antages at være forvekslelige. I den forbindelse  \r\n\r\n    skal vi ikke gentage hvad der tidligere er anført over for  \r\n\r\n    patentdirektoratet i denne anledning, men alene henvise til vort  \r\n\r\n    indlæg til patentdirektoratet herom af 16. marts 1992....'  \r\n\r\n         Ankenævnet har behandlet sagen på sit møde den 6. december  \r\n\r\n    1994.  \r\n\r\n         Ingen af parterne gav møde.  \r\n\r\n         Ankenævnet skal udtale:  \r\n\r\n         Efter en helhedsvurdering af det ansøgte og modholdte mærke  \r\n\r\n    sammenholdt med mærkernes meget forskelligartede stavemåde samt  \r\n\r\n    under hensyn til det af Direktoratet iøvrigt anførte  \r\n\r\n                    bestemmes:  \r\n\r\n         Den påklagede afgørelse stadfæstes.  \r\n\r\n</PRE>  \r\n\r\n<P>Grønning-Nielsen. Hans Chr. Thomsen. Finn Mikkelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955089125"
        },
        {
            "displayName": "Entydig dokumentidentifikation",
            "displayValue": "CA007863"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50891"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "13/03/1995"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 31/92"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}