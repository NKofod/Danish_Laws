{
    "id": 35260,
    "title": "Boligstøtte - Tilbagebetaling - Gældssanering ",
    "documentTypeId": "230",
    "isSagsforlobPeriodValid": false,
    "shortName": "AFG nr 4037 af 15/07/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager mødtes af et tilbagebetalingskrav fordi hun ikke havde  \r\n\r\n oplyst om, at hun kom i arbejde pr. 1.6.85. Gældssaneringskendelse afsagt pr.  \r\n\r\n 10.9.85. Tilbagebetalingskrav for oktober-december 1985. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Tilbagebetaling - Gældssanering  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Amtsankenævnet har den 13. juli 1988 behandlet Deres klage over kommunes  \r\n\r\n krav om tilbagebetaling af for meget modtaget boligsikring i 1985, 4.204 kr.  \r\n\r\n Nævnet traf følgende </P>  \r\n\r\n<P>A F G Ø R E L S E: </P>  \r\n\r\n<P>Amtsankenævnet pålægger kommunes sociale udvalg at ophæve krav om  \r\n\r\n tilbagebetaling af for meget modtaget boligsikring i perioden 1. januar - 30.  \r\n\r\n september 1985, 3.265 kr. og stadfæster kommunes sociale udvalgs krav om  \r\n\r\n tilbagebetaling for perioden 1. oktober - 31. december 1985, i alt 939 kr.  \r\n\r\n</P>  \r\n\r\n<P>Nævnet har lagt vægt på, at der i løbet af 1985 er sket en væsentlig  \r\n\r\n forhøjelse af den husstandsindkomst, der er anvendt ved beregningen af  \r\n\r\n boligsikringen. </P>  \r\n\r\n<P>Nævnet har endvidere fundet, at N.N. ikke har opfyldt sin oplysningspligt,  \r\n\r\n idet hun ifølge det oplyste ikke har oplyst kommunes sociale udvalg om, at  \r\n\r\n hun kom i arbejde den 1. juni 1985. </P>  \r\n\r\n<P>Nævnet har endelig fundet, at gældssaneringskendelsen, der medførte at al  \r\n\r\n gæld stiftet før 10. september 1985 bortfaldt, indebærer, at  \r\n\r\n tilbagebetalingskravet må anses for stiftet den 1. januar 1985, hvor  \r\n\r\n forudsætningen for beregningen af boligsikringen ændres, således at kravet om  \r\n\r\n tilbagebetaling alene består for perioden 1. oktober - 31. december 1985, i  \r\n\r\n alt 939 kr. </P>  \r\n\r\n<P> <I>ANKEVEJLEDNING:</I>  </P>  \r\n\r\n<P>Af lov om individuel boligstøtte § 63, stk. 2, fremgår, at amtsankenævnets  \r\n\r\n afgørelse er endelig og derfor ikke kan påklages til anden administrativ  \r\n\r\n myndighed. </P>  \r\n\r\n<P>Boligministeren kan dog behandle nævnets afgørelse, hvis boligministeren  \r\n\r\n mener, at sagen har principiel betydning. </P>  \r\n\r\n<P>Beslutter De Dem for, under henvisning til ovenstående, at klage over  \r\n\r\n nævnets afgørelse, skal klagen inden 4 uger fra modtagelse af denne afgørelse  \r\n\r\n sendes til: Amtsankenævnet, Amtsgården, Sorsigvej, 6760 Ribe. </P>  \r\n\r\n<P>Deres klage vil da sammen med sagens akter blive sendt til Boligstyrelsen.  \r\n\r\n</P>  \r\n\r\n<P> <I>OPLYSNINGER TIL SAGEN:</I>  </P>  \r\n\r\n<P>Med hensyn til sagens faktiske oplysninger og kommunens begrundelse for  \r\n\r\n afgørelsen henvises til vedlagte notat. </P>  \r\n\r\n<P> <I>LOVREGLER:</I>  </P>  \r\n\r\n<P>Amtsankenævnet har lagt følgende lovregler til grund ved behandlingen af  \r\n\r\n Deres anke: Lov om individuel boligstøtte, § 38, stk. 3, § 40, stk. 1, og §  \r\n\r\n 41, stk. 1, samt Boligstyrelsens cirkulære af 30. august 1982, pkt. 14.6,  \r\n\r\n samt Boligstyrelsens vejledning af 22. oktober 1987, pkt. 15.7. </P>  \r\n\r\n<P> <I>Oplæg til møde i amtsankenævnet den 13. juli 1988</I>  </P>  \r\n\r\n<PRE>  \r\n\r\n J.nr.         :  \r\n\r\n Navn          :  \r\n\r\n CPR-nr./alder : 45 år  \r\n\r\n Adresse       :  \r\n\r\n Stilling      : Uoplyst  \r\n\r\n Civilstand    : Enlig  \r\n\r\n Børn          : 1  \r\n\r\n Boligforhold  : Lejet lejlighed  \r\n\r\n Modtaget i km.: 4. august 1987  \r\n\r\n Modtaget i aa.: 28. september 1987  \r\n\r\n Notat udsendt : 23. juni 1988  \r\n\r\n</PRE>  \r\n\r\n<P> <I>Klagen:</I> I brev af 3. august 1987 klages der over, at  \r\n\r\n kommunalbestyrelsen i kommune kræver 4.204 kr. tilbagebetalt som for meget  \r\n\r\n udbetalt boligsikring for 1985 vedrørende lejligheden. </P>  \r\n\r\n<P> <I>Kommunens begrundelse:</I> Det har ved efterreguleringen af  \r\n\r\n boligsikringen vedrørende 1985 vist sig, at klagerens husstandsindkomst i  \r\n\r\n 1985 var væsentligt højere end det anvendte beregningsgrundlag. Da der er  \r\n\r\n tale om en stigning i indkomsten på mindst 10.000 kr., skal boligsikringen  \r\n\r\n efterreguleres. Klageren har ikke på noget tidspunkt rettet henvendelse  \r\n\r\n vedrørende indtægtsændringer i 1985. </P>  \r\n\r\n<P> <I>Faktiske oplysninger:</I> Klageren er 45 år og aleneforsørger af en  \r\n\r\n dreng på 14 år. </P>  \r\n\r\n<P>Boligsikringen for 1985 blev oprindelig beregnet efter socialindkomsten på  \r\n\r\n 52.000 kr. </P>  \r\n\r\n<P>Sidst i april 1985 modtog kommune en meddelelse fra skattekontoret om  \r\n\r\n ligningsændring vedrørende 1983 for klageren, hvilket indebar en ny  \r\n\r\n socialindkomst på 27.000 kr. Da kommune fandt, at den nye udmåling af  \r\n\r\n boligsikring for 1985 ville foregå efter et for lavt indkomstgrundlag,  \r\n\r\n tilskrev kommunen klageren og anmodede hende om at rette henvendelse med  \r\n\r\n oplysning om de aktuelle indkomstforhold. </P>  \r\n\r\n<P>Den 10. juni 1985 rettede klageren telefonisk henvendelse til  \r\n\r\n boligstøttekontoret, hvor ansøgning om fravigelse fra socialindkomsten  \r\n\r\n (aktuel indkomst 1985) blev gennemgået og derpå fremsendt til klageren til  \r\n\r\n underskrift. Den lave socialindkomst samt de store fradrag blev bl.a. drøftet  \r\n\r\n denne dag i telefonen. </P>  \r\n\r\n<P>Kommunen modtog ansøgningen den 14. juni 1985, hvorefter boligsikringen  \r\n\r\n blev omberegnet i henhold til en forventet indkomst (arbejdsløshedsdagpenge)  \r\n\r\n på kr. 61.000 med virkning fra 1. maj 1985. </P>  \r\n\r\n<P>Den 1. juni 1985 kom klageren i jobtilbud hos Supermarkedet X. Efter 14  \r\n\r\n dages arbejde blev klageren sygemeldt, og arbejdet blev ikke genoptaget,  \r\n\r\n inden jobtilbuddet udløb den 1. marts 1986. </P>  \r\n\r\n<P>Den 10. september 1985 afsagde skifteretten gældssaneringskendelse  \r\n\r\n vedrørende klageren, således at al gæld stiftet før den 10. september 1985  \r\n\r\n bortfaldt. </P>  \r\n\r\n<P>Klageren har - bortset fra ovennævnte telefoniske henvendelse - ikke i  \r\n\r\n løbet af 1985 over for boligstøttekontoret i øvrigt oplyst om  \r\n\r\n indtægtsændringer, herunder at hun kom i arbejde den 1. juni 1985, og at hun  \r\n\r\n opnåede en gældssanering i september måned 1985. </P>  \r\n\r\n<P>I 1987 efterregulerer kommunen boligsikringen fra 1985. Det konstateres  \r\n\r\n da, at klageren i 1985 har haft en husstandsindkomst på i alt  <I>86.000  \r\n\r\n kr.</I> Da den faktiske husstandsindkomst overstiger den beregnede  \r\n\r\n husstandsindkomst med mindst 25% og mindst 15.000 kr. og fra 1. maj 1985  \r\n\r\n overstiger med mindst 10.000 kr., skal boligsikringen for 1985  \r\n\r\n efterreguleres. </P>  \r\n\r\n<P>Klageren har fået udbetalt boligsikring med 782 kr. månedlig fra 1. januar  \r\n\r\n 1985 og med 670 kr. månedlig fra 1. maj 1985 til 31. december 1985; i alt kr.  \r\n\r\n 8.488 kr. </P>  \r\n\r\n<P>Med en faktisk husstandsindkomst på 86.000 kr., skulle der have været  \r\n\r\n udbetalt boligsikring med kr. 357 månedlig, i alt kr. 4.284. </P>  \r\n\r\n<P>Kommunen anfører, at der således er udbetalt kr. 4.204 for meget i  \r\n\r\n boligsikring i 1985. </P>  \r\n\r\n<P>En periodisering af indkomsten vil ikke kunne nedsætte  \r\n\r\n tilbagebetalingskravet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19880403701"
        },
        {
            "displayName": "Entydig dokumentidentifikation",
            "displayValue": "CA003195"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4037"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/07/1988"
        },
        {
            "displayName": "Administrerende myndighed",
            "displayValue": "Amtsankenævnet, Ribe amt"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}