{
    "id": 155777,
    "title": "Ankestyrelsens principafgørelse T-1-94 om delpension - selvstændig - fuldtidsbeskæftigelse - deltidsarbejdsløshed som lønmodtager",
    "documentTypeId": "240",
    "isSagsforlobPeriodValid": true,
    "shortName": "KEN nr 9263 af 15/01/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse T-1-94 om delpension - selvstændig - fuldtidsbeskæftigelse - deltidsarbejdsløshed som lønmodtager</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En selvstændig erhvervsdrivende opfyldte ikke betingelsen om fuldtidsbeskæftigelse før ansøgning om delpension, idet perioden, hvor han som lønmodtager havde stået delvis til rådighed for arbejdsmarkedet uden at have været i beskæftigelse ikke kunne sammenlægges med arbejdstiden som selvstændig.</p>\r\n   <p class=\"TekstGenerel\">Ankestyrelsen lagde endvidere vægt på, at der ikke var hjemmel til at dispensere fra betingelserne om beskæftigelse på fuld tid før overgang til delpension.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om delpension - lovbekendtgørelse nr. 226 af 5. april 1991 - § 1, stk. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En selvstændig erhvervsdrivende søgte om delpension i april 1992.</p>\r\n<p>Ansøgeren havde siden 1979 drevet en selvstændig landbrugsvirksomhed.</p>\r\n<p>Desuden havde han været ansat som lønmodtager på et hospital i over 25 år. Dette ansættelsesforhold ophørte i december 1990. Han havde modtaget arbejdsløshedsdagpenge i perioden fra marts 1991 til august 1991.</p>\r\n<p>Ved indgivelse af ansøgning om delpension var pågældende fortsat medlem af arbejdsløshedskassen og stod til rådighed for arbejdsmarkedet i 19 1/2 time pr. uge.</p>\r\n<p>Kommunen gav afslag på ansøgningen om delpension.</p>\r\n<p>Kommunen begrundede afslaget med, at den selvstændige erhvervsdrivende ikke opfyldte betingelserne om fuldtidsbeskæftigelse inden overgang til delpension. Endvidere fandt kommunen ikke, at der var sket væsentlige ændringer i besætningsstørrelsen efter ophør af ansættelsen ved hospitalet. Kommunen havde vurderet, at arbejdstiden var nedsat i 1991, efter at ansættelsen på hospitalet var ophørt, og at nedsættelsen af arbejdstiden derfor ikke skete i forbindelse med ansøgning om delpension.</p>\r\n<p>Ankenævnet tiltrådte kommunens afgørelse med den begrundelse, at den arbejdstidsnedsættelse, der stilles krav om for selvstændige erhvervsdrivende, kan være kombineret med løn- modtagerbeskæftigelse før overgangen til delpension. Da den selvstændige erhvervsdrivende imidlertid ophørte som lønmodtager ved udgangen af 1990, og da ledighed (rådighed for arbejdsmarkedet) ikke kan sidestilles med beskæftigelse på fuld tid, kunne hans tidligere beskæftigelse som lønmodtager ikke medtages i vurderingen af hans berettigelse til delpension som selvstændig ved ansøgningen i april 1992.</p>\r\n<p>Da den selvstændige erhvervsdrivende tidligere var fuldtidsbeskæftiget som lønmodtager, og da han forud for ansøgningstidspunktet fortsat var delvis til rådighed for arbejdsmarkedet som lønmodtager, fandt nævnet ikke, at den selvstændige erhvervsdrivende kunne anses som fuldtidsbeskæftiget inden den ansøgte overgang til delpension.</p>\r\n<p>I anken anførte den selvstændige erhvervsdrivende, at han var faldet i et \"hul\" i lovgivningen. Han havde bevaret sin tilknytning til arbejdsløshedskassen for at holde forskellige muligheder åbne, da han ikke kunne leve af afkastet fra landbruget.</p>\r\n<p>Sagen blev behandlet i principielt møde med henblik på afklaring af, om kravet om fuldtidsbeskæftigelse kan opfyldes ved at kombinere arbejdsindsats som landmand med deltidsarbejdsløshed som lønmodtager.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Den selvstændige erhvervsdrivende havde ikke ret til delpension, idet betingelsen om fuldtidsbeskæftigelse inden overgang til delpension ikke blev anset for opfyldt, jf. delpensionslovens § 1, stk. 4, og § 2, stk. 1, nr. 3 og 5 i Socialministeriets bekendtgørelse nr. 192 af 20. marts 1990.</p>\r\n<p>Ankestyrelsen lagde ved afgørelsen vægt på, at den selvstændige erhvervsdrivende var ophørt med at være fuldtidsbeskæftiget som lønmodtager i december 1990, og at han derefter havde stået delvis til rådighed for arbejdsmarkedet som lønmodtager, men uden at have været i beskæftigelse i de 19 1/2 time, han stod til rådighed. Dermed var der ingen arbejdstid som lønmodtager, der kunne sammenlægges med arbejdstiden som selvstændig, før ansøgningen om delpension som selvstændig.</p>\r\n<p>Ankestyrelsen lagde endvidere vægt på, at der ikke var hjemmel til at dispensere fra betingelserne om beskæftigelse på fuld tid før overgang til delpension.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19940926325"
        },
        {
            "displayName": "Entydig dokumentidentifikation",
            "displayValue": "BS008571"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9263"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/01/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20147-93"
        },
        {
            "displayName": "Stikord",
            "displayValue": "T-1-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}