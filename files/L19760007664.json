{
    "id": 71428,
    "title": "Bekendtgørelse af overenskomst af 17. maj 1976 med Polen om den videre udvikling af økonomisk samarbejde. ",
    "documentTypeId": "220",
    "isSagsforlobPeriodValid": false,
    "shortName": "BKI nr 76 af 02/09/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 17. maj 1976  \r\n\r\n med Polen om den videre udvikling af økonomisk samarbejde. </H1>  \r\n\r\n<P></P>  \r\n\r\n<BR>  \r\n\r\n<P>I tilslutning til langtidsoverenskomsten af 20. november 1974 mellem  \r\n\r\n Danmark og Polen om økonomisk, industrielt, videnskabeligt og teknisk  \r\n\r\n samarbejde, jfr. udenrigsministeriets bekendtgørelse nr. 76 af 11. juli 1975,  \r\n\r\n Lovtidende C, blev der den 17. maj 1976 i København indgået en overenskomst  \r\n\r\n mellem de to lande om den videre udvikling af økonomisk samarbejde. </P>  \r\n\r\n<P>Overenskomsten har følgende ordlyd: </P>  \r\n\r\n<P> Oversættelse. </P>  \r\n\r\n<P> <B>OVERENSKOMST</B>  </P>  \r\n\r\n<P> <B>mellem Kongeriget Danmarks regering og Den polske Folkerepubliks  \r\n\r\n regering om den videre udvikling af økonomisk samarbejde</B>  </P>  \r\n\r\n<P>Kongeriget Danmarks regering og Den polske Folkerepubliks regering, </P>  \r\n\r\n<P>- som ønsker yderligere at udvikle og styrke deres gensidige økonomiske  \r\n\r\n forbindelser i overensstemmelse med langtidsoverenskomsten af 20. november  \r\n\r\n 1974 mellem Kongeriget Danmarks regering og Den polske Folkerepubliks  \r\n\r\n regering om udviklingen af økonomisk, industrielt, videnskabeligt og teknisk  \r\n\r\n samarbejde, </P>  \r\n\r\n<P>- som erkender det hensigtsmæssige i nærmere at præcisere rammerne for  \r\n\r\n dette samarbejde på bestemte økonomiske, industrielle, videnskabelige og  \r\n\r\n tekniske områder, </P>  \r\n\r\n<P>- som lægger særlig vægt på gennemførelsen af anbefalingerne i slutakten  \r\n\r\n fra konferencen om sikkerhed og samarbejde i Europa om samarbejde på de  \r\n\r\n økonomiske, videnskabelige og teknologiske områder og på miljøområdet, </P>  \r\n\r\n<P>- som erindrer begge kontraherende parters deltagelse i den almindelige  \r\n\r\n overenskomst om told og udenrigshandel, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>De kontraherende parter vil fortsat udvikle og intensivere det økonomiske,  \r\n\r\n industrielle, videnskabelige og tekniske samarbejde mellem de to lande. </P>  \r\n\r\n<P>Samtidig vil de tilstræbe at opnå det højst mulige niveau i udviklingen af  \r\n\r\n deres økonomiske samarbejde på langt sigt først og fremmest på de områder,  \r\n\r\n der frembyder de mest fordelagtige udsigter, især dem, der er nævnt i bilag I  \r\n\r\n til langtidsoverenskomsten af 20. november 1974. </P>  \r\n\r\n<P>Artikel 2 </P>  \r\n\r\n<P>De kontraherende parter vil inden for rammerne af deres muligheder støtte  \r\n\r\n initiativer og foranstaltninger, der kan bidrage til at udvide omfanget af  \r\n\r\n avancerede former for økonomisk, industrielt, videnskabeligt og teknisk  \r\n\r\n samarbejde og til at lette forretningsforbindelser samt til at skabe, træffe  \r\n\r\n beslutning om og gennemføre projekter mellem interesserede virksomheder,  \r\n\r\n organisationer og institutioner i de to lande. </P>  \r\n\r\n<P>Artikel 3 </P>  \r\n\r\n<P>De kontraherende parter vil inden for rammerne af deres muligheder og i  \r\n\r\n overensstemmelse med gældende love og bestemmelser i deres respektive lande  \r\n\r\n opmuntre til iværksættelse af foranstaltninger, der kan lette og fremme  \r\n\r\n indgåelsen og gennemførelsen af samarbejdsaftaler, herunder aftaler om større  \r\n\r\n projekter, mellem interesserede virksomheder, firmaer og organisationer i de  \r\n\r\n to lande. </P>  \r\n\r\n<P>Parterne vil ligeledes opmuntre små og mellemstore virksomheder, firmaer  \r\n\r\n og organisationer til større deltagelse i sådant samarbejde. </P>  \r\n\r\n<P>Artikel 4 </P>  \r\n\r\n<P>Kontrakter, der omfatter individuelle samarbejdsprojekter, afsluttes  \r\n\r\n mellem interesserede virksomheder, organisationer og institutioner i de to  \r\n\r\n lande på betingelser, der aftales imellem dem og i overensstemmelse med  \r\n\r\n gældende love og bestemmelser i de to lande. </P>  \r\n\r\n<P>Artikel 5 </P>  \r\n\r\n<P>I betragtning af den vigtige rolle, som råstoffer og energi spiller for  \r\n\r\n økonomien i deres lande, vil de kontraherende parter inden for rammerne af  \r\n\r\n deres muligheder og i overensstemmelse med gældende love og bestemmelser  \r\n\r\n støtte aftaler mellem interesserede virksomheder, firmaer og organisationer i  \r\n\r\n de to lande om langtidssamarbejde vedrørende råstoffer og energi. </P>  \r\n\r\n<P>Artikel 6 </P>  \r\n\r\n<P>De kontraherende parter vil inden for rammerne af deres økonomiske,  \r\n\r\n industrielle, videnskabelige og tekniske samarbejde og i overensstemmelse med  \r\n\r\n de gældende bestemmelser og love i deres respektive lande fremme oprettelse,  \r\n\r\n pleje og styrkelse af direkte forretningsforbindelser mellem deres  \r\n\r\n virksomheder, firmaer og organisationer, herunder især forretningsrejser for  \r\n\r\n repræsentanter for virksomheder og organisationer, på bedst mulig måde  \r\n\r\n behandle anmodninger om oprettelse af permanente repræsentationer og  \r\n\r\n kontorer, om åbning af fælles kontorer for to eller flere firmaer, om  \r\n\r\n tilvejebringelse af passende forretningslokaler og boliger for faste  \r\n\r\n repræsentationer og om stiftelse af selskaber i Danmark eller i tredjelande  \r\n\r\n på basis af blandet kapital. </P>  \r\n\r\n<P>Artikel 7 </P>  \r\n\r\n<P>I betragtning af den betydning, som finansiering - herunder ydelse af  \r\n\r\n mellemlange og lange kreditter - har for yderligere udvikling af det  \r\n\r\n økonomiske samarbejde, vil de kontraherende parter på så favorable vilkår,  \r\n\r\n som det er muligt, inden for rammerne af deres muligheder fremme sådan  \r\n\r\n finansiering - herunder selvfinansieringsprojekter, såfremt  \r\n\r\n samarbejdspartnerne er enige herom - som er i overensstemmelse med gældende  \r\n\r\n love og bestemmelser i deres respektive lande. </P>  \r\n\r\n<P>Artikel 8 </P>  \r\n\r\n<P>Repræsentanter for de to lande skal mødes en gang om året, skiftevis i et  \r\n\r\n af landene, for at få et overblik over gennemførelsen af denne overenskomst  \r\n\r\n og for at fremkomme med anbefalinger med henblik på dens videre  \r\n\r\n gennemførelsen. </P>  \r\n\r\n<P>Ovennævnte repræsentanter skal endvidere udveksle relevante oplysninger om  \r\n\r\n fundamentale tendenser i den økonomiske udvikling. De skal underrette den  \r\n\r\n blandede regeringskommission for økonomisk, industrielt, videnskabeligt og  \r\n\r\n teknisk samarbejde om resultatet af deres arbejde. </P>  \r\n\r\n<P>Artikel 9 </P>  \r\n\r\n<P>Denne overenskomst berører ikke de to- og flersidede overenskomster og  \r\n\r\n traktater, som tidligere er indgået af Kongeriget Danmark og Den polske  \r\n\r\n Folkerepublik. </P>  \r\n\r\n<P>I denne forbindelse vil de kontraherende parter, på forslag af en af  \r\n\r\n parterne, om nødvendigt træffe aftale om konsultationer med det formål at nå  \r\n\r\n til enighed, idet disse konsultationer dog ikke må berøre denne overenskomsts  \r\n\r\n grundlæggende sigte. </P>  \r\n\r\n<P>Artikel 10 </P>  \r\n\r\n<P>Denne overenskomst træder i kraft på datoen for undertegnelsen og  \r\n\r\n forbliver i kraft i et tidsrum af fem år: </P>  \r\n\r\n<P>Den forlænges derefter for et tidsrum af fem år, medmindre en af de  \r\n\r\n kontraherende parter giver den anden part seks måneders skriftligt  \r\n\r\n opsigelsesvarsel. </P>  \r\n\r\n<P>UDFÆRDIGET i København den 17. maj 1976 i to eksemplarer på engelsk. </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P> <B>Ivar Nørgaard</B>  </P>  \r\n\r\n<P>For Den polske Folkerepubliks </P>  \r\n\r\n<P>regering </P>  \r\n\r\n<P> <B>J. Olszewski</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/10/1976"
        },
        {
            "displayName": "Accession",
            "displayValue": "L19760007664"
        },
        {
            "displayName": "Entydig dokumentidentifikation",
            "displayValue": "CM030619"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "02/09/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.8.a/1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}