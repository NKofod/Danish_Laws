{
    "id": 180008,
    "title": "Ligebehandlingsnævnets afgørelse om køn - afskedigelse under graviditet - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9391 af 16/03/2016",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - afskedigelse under graviditet - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2015-6810-27746</span></p>\r\n   <p class=\"TekstGenerel\">En fodermester, der kort forinden havde meddelt sin arbejdsgiver, at hun var gravid, modtog en skriftlig påtale for at genere de andre ansatte på gården. En uge senere blev hun afskediget med henvisning til påtalen.   Nævnet fandt, at påtalen reelt var en advarsel for manglende god tone. Forløbet i forbindelse med påtalen sammenholdt med oplysningerne om klagers ansættelsesforhold var efter nævnets vurdering ikke tilstrækkeligt bevis for, at klagers graviditet ikke helt eller delvist var årsag til afskedigelsen af klager.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold + godtgørelse.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager blev afskediget under sin graviditet.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at klager blev opsagt fra sin stilling hos indklagede.</p>\r\n<p>\r\n</p>\r\n<p>Indklagede skal inden 14 dage betale godtgørelse til klager på 200.000 kr. med procesrente fra den 10. juni 2015, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager havde siden 1. august 2013 været ansat som fodermester på indklagedes gård i en fuldtidsstilling med selvstændig bolig. Forud herfor havde klager siden 2006 arbejdet på gården i en anden stilling.</p>\r\n<p>\r\n</p>\r\n<p>Hun vendte den 20. april 2015<span class=\"Bold\"> </span>tilbage på arbejde efter endt barselsorlov.</p>\r\n<p>\r\n</p>\r\n<p>Umiddelbart efter sin tilbagevenden til arbejdet meddelte hun indklagede arbejdsgiver, at hun var gravid igen.</p>\r\n<p>\r\n</p>\r\n<p>Den 28. april 2015 fik klager en skriftlig påtale med følgende indhold:</p>\r\n<p>\r\n</p>\r\n<p>\"Det er mig bekendt, at du mere end én gang mundtligt har generet andre medarbejdere her på gården, inden for den seneste uge. Dette kan ikke accepteres og vil ved gentagelse medføre straks opsigelse. Jeg tillægger det stor vægt, at vi har en god omgangstone her på gården, så alle kan føle sig godt tilpas på arbejdspladsen her.\"</p>\r\n<p>\r\n</p>\r\n<p>Hun blev i den forbindelse sendt hjem, idet indklagede arbejdsgiver angav at ville tænke over situationen nogle dage.</p>\r\n<p>\r\n</p>\r\n<p>Klager blev afskediget den 5. maj 2015<span class=\"Bold\"> </span>med henvisning til påtalen af 28. april 2015, idet indklagede angav, at han efter nogle dages overvejelse havde besluttet, at klager ikke kunne arbejde på gården mere. I afskedigelsesbrevet var følgende angivet omkring boligforhold</p>\r\n<p>\r\n</p>\r\n<p>\"can stay like conditions, your last pregnancy\"</p>\r\n<p>\r\n</p>\r\n<p>Den 7. maj 2015<span class=\"Bold\"> </span>rettede klager henvendelse til indklagede med krav om godtgørelse svarende til ni måneders løn som følge af uberettiget afskedigelse.</p>\r\n<p>\r\n</p>\r\n<p>Indklagede fastholdt i den forbindelse, at den reelle grund til afskedigelsen var klagers opførsel overfor de andre medarbejdere, som indklagede beskrev som utilstedelig og uforenelig med en fortsat ansættelse på stedet.</p>\r\n<p>\r\n</p>\r\n<p>Indklagede har til sagen sendt erklæringer fra en række personer, herunder to andre medarbejdere på gården, omkring hændelsesforløbet frem til afskedigelsen med beskrivelse af flere episoder med verbale overfusninger og trusler, som påtalen af 28. maj 2015 skulle henvise til.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>påstår, at hun blev afskediget på grund af sin graviditet, og at hun derfor har krav på en godtgørelse svarende til ni måneders løn.</p>\r\n<p>\r\n</p>\r\n<p>Klager henviser i den forbindelse til, at afskedigelsen skete lige efter, at klager meddelte, at hun på ny var gravid. Klager kan på ingen måde genkende de samtaler, indklagede refererer til, og som er gengivet i de fremsendte erklæringer. Klager fastholder derfor, at årsagen til afskedigelsen var hendes graviditet.</p>\r\n<p>\r\n</p>\r\n<p>\r\n   <span class=\"Bold\">Indklagede </span>bestrider, at afskedigelsen er begrundet i klagers graviditet. Klager har været ansat under hele sin tidligere graviditet, hvor hun også har beboet den bolig, hun har fået stillet til rådighed som led i sin ansættelse. Der ligger et godt og langvarigt ansættelsesforhold forud for afskedigelsen.</p>\r\n<p>\r\n</p>\r\n<p>Indklagede henviser til, at afskedigelsen er begrundet i klagers opførsel overfor flere af de andre ansatte på gården og et familiemedlem til en af de ansatte. Indklagede har alene ønsket at opretholde en god tone på gården, hvor han har i alt syv ansatte. I første omgang forstod indklagede ikke det præcise indhold af de udsagn, klager var kommet med overfor de nævnte personer, da det var foregået på rumænsk. Da han fik det forklaret på dansk, og forstod, hvad der var passeret, reagerede han straks ved at give klager en advarsel.</p>\r\n<p>\r\n</p>\r\n<p>Klager nægtede efterfølgende at give en undskyldning, så den gode tone på arbejdspladsen kunne genoprettes. Indklagede valgte derfor at afskedige klager.</p>\r\n<p>\r\n</p>\r\n<p>Klager har fået løn i opsigelsesperioden, hvor hun samtidig ikke har betalt husleje for boligen.</p>\r\n<p>\r\n</p>\r\n<p>Indklagede henviser desuden til, at klager netop efter endt barsel havde tiltrådt sin hidtidige stilling som fodermester. Det understøtter, at det ikke var den nye graviditet, der var årsag til afskedigelsen. Bemærkningen i opsigelsen om muligheden for at blive på samme vilkår som under den seneste graviditet er alene en henvisning til, at klager - mod fortsat lejebetaling - kan få lov til fortsat at bebo den bolig, hun hidtil har boet i.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn på arbejdsmarkedet.</p>\r\n<p>\r\n</p>\r\n<p>Det fremgår af ligebehandlingsloven, at en arbejdsgiver ikke må afskedige en lønmodtager på grund af graviditet, barsel eller adoption. Såfremt afskedigelsen finder sted under graviditet eller afholdelse af barselsorlov, påhviler det arbejdsgiveren at godtgøre, at afskedigelsen ikke er begrundet i disse forhold.</p>\r\n<p>\r\n</p>\r\n<p>Da klager blev afskediget under sin graviditet, er det indklagede, der skal bevise, at afskedigelsen af klager ikke var begrundet i hendes graviditet.</p>\r\n<p>\r\n</p>\r\n<p>Påtalen af 28. april 2015 er reelt en advarsel for manglende god tone. Nævnet finder, at forløbet i forbindelse med påtalen sammenholdt med oplysningerne om klagers ansættelsesforhold, herunder at der ikke tidligere har været noget at udsætte på klagers opførsel eller andre forhold, ikke er tilstrækkeligt bevis for, at klagers graviditet ikke helt eller delvist var årsag til, at indklagede den 5. maj 1015 valgte at afskedige klager.</p>\r\n<p>\r\n</p>\r\n<p>Klager får derfor medhold i klagen</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 200.000 kr. svarende til cirka ni måneders løn.</p>\r\n<p>\r\n</p>\r\n<p>Ligebehandlingsnævnet har ved fastsættelsen af godtgørelsens størrelse lagt vægt på ansættelsesperiodens længde og det i øvrigt oplyste i sagen.</p>\r\n<p>\r\n</p>\r\n<p>Indklagede skal herefter betale 200.000 kr. til klager med procesrente fra den 10. juni 2015, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Bold\">Sagens oplysninger</span>\r\n</p>\r\n<p>\r\n</p>\r\n<p>Sagen er behandlet på grundlag af:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Klagen af 8. juni 2015 med bilag</p>\r\n<p class=\"Liste1\">\r\n   <span class=\"Liste1Nr\">–</span> Indklagedes bemærkninger af 6. august 2015 med bilag</p>\r\n<p class=\"Liste1\">\r\n   <span class=\"Liste1Nr\">–</span> Indklagedes supplerende oplysninger ved mail af 17. september 2015</p>\r\n<p class=\"Liste1\">\r\n   <span class=\"Liste1Nr\">–</span> Klagers bemærkninger af 28. oktober 2015</p>\r\n<p>\r\n</p>\r\n<p>\r\n   <span class=\"Italic\">&lt;2015-6810-27746&gt;</span>\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/2016"
        },
        {
            "displayName": "Accession",
            "displayValue": "W20160939125"
        },
        {
            "displayName": "Entydig dokumentidentifikation",
            "displayValue": "CF002238"
        },
        {
            "displayName": "Dato for indlæggelse",
            "displayValue": "30/04/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9391"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "16/03/2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2015-6810-27746"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}