{
    "id": 152093,
    "title": "Bekendtgørelse om regnskaber m.v. for Udbetaling Danmark",
    "documentTypeId": "60",
    "isSagsforlobPeriodValid": true,
    "shortName": "BEK nr 566 af 30/05/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Grundlæggende krav til årsrapporten</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Udarbejdelse, klassifikation og opstilling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Noteoplysninger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Revisorerklæring</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Budget</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Offentliggørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Resultatopgørelses- og balanceskemaer</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om regnskaber m.v. for Udbetaling Danmark</p>\r\n<p class=\"Indledning2\">I medfør af § 21, stk. 9, i lov nr. 324 af 11. april 2012 om Udbetaling Danmark fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Grundlæggende krav til årsrapporten</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Udbetaling Danmarks skal aflægge årsrapport i overensstemmelse med årsregnskabsloven og skal mindst følge reglerne for store aktieselskaber efter regnskabsklasse C, samt de tillægskrav til aflæggelse af årsrapporten, der fremgår af denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Årsregnskabslovens kapitel 2 a samt 13-25, §§ 83 a, 99 a og 101 samt bilag 2 finder ikke anvendelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Udbetaling Danmark skal bogføre mv. efter bogføringslovens regler.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Udarbejdelse, klassifikation og opstilling</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Resultatopgørelse og balance skal opstilles i overensstemmelse med bekendtgørelsens bilag 1. I resultatopgørelse og balance kan der tilføjes nye poster, hvis beløbet for posten er væsentligt, og hvis arten eller funktionen af den nye post er forskellig fra de øvrige poster.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Femårsoversigt i ledelsesberetningen</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ledelsesberetningen skal vise en oversigt for de seneste fem år med hoved- og nøgletal for ydelsestyper, som følger af bilag 1, Arbejdsmarkedets Tillægspensions administrationsomkostninger efter § 15 i lov om Udbetaling Danmark, samt henholdsvis kommunernes og statens administrationsbidrag efter kapitel 10 i lov om Udbetaling Danmark samt relevante nøgletal.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Resultatopgørelsen</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Resultatopgørelsen skal opdeles i et resultat af Udbetaling Danmarks ydelsesvirksomhed og et resultat af administrationsvirksomhed, jf. bilag 1.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> I ydelsesvirksomheden indgår poster på de ydelser, som Udbetaling Danmark har myndighedsansvaret for at udbetale, hvor der opføres de beløb, der i regnskabsåret er afholdt til borgerne. Yderligere indgår posterne Finansiering fra staten og Finansiering fra kommuner, hvor der opføres de beløb, som er indtægtsført fra henholdsvis staten og kommunerne.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> I administrationsvirksomheden indgår posten Administrationsomkostninger, hvor de omkostninger som er forbundet med at administrere Udbetaling Danmark, er opført. Yderligere indgår posten Administrationsbidrag fra kommunerne og fra staten, hvor der opføres indtægter fra kommunerne til dækning af administrationsvirksomheden.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Noteoplysninger</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Der skal i noterne til resultatopgørelsen være oplysninger om henholdsvis statens og de enkelte kommuners finansiering af ydelsesvirksomhed, jf. § 4, stk. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Der skal i noterne til administrationsomkostninger jf. § 5, stk. 3, være oplysninger om administrationsomkostningerne fordelt på kategorierne, jf. bilag 1, pkt. 1.1.-1.5, samt omkostninger til helhedsorienteret kontrol.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Noterne til regnskabets resultatopgørelse skal indeholde en specifikation af de beløb, som Udbetaling Danmark opkræver som følge af modregning og krav på tilbagebetaling af ydelser som følge af kontrol med ydelser, der modtages med urette og mod bedre vidende af borgeren.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Noterne til resultatopgørelsen skal indeholde en specifikation af statens og den enkelte kommunes administrationsbidrag.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Noterne til balancen skal indeholde oplysning om årets indeholdt og refunderet moms. Momsrefusionen skal fordeles mellem stat og kommune.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Noterne til balancen skal specificere boligstøttelån og andre lignende mellemværender, som er udbetalt af Udbetaling Danmark.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Noterne vedr. betalinger og mellemværender mellem Udbetaling Danmark og staten i forhold til ydelsesvirksomhed og administrationsvirksomhed, jf. § 5, 7 og 9 skal specificeres i forhold til relevante ressortministerier, der har overført statslige opgaver til Udbetaling Danmark.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Revisorerklæring</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Hvis Udbetaling Danmark ved registrering af en sag og ved beregning af ydelsen eller tilskuddet anvender et it-system, eller hvis databehandlingen helt eller delvis foretages af andre end Udbetaling Danmark, skal bestyrelsen for Udbetaling Danmark sikre, at der foreligger en uafhængig revisorerklæring med høj grad af sikkerhed for:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> at den samlede system-, data- og driftssikkerhed er og fungerer betryggende,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> at de interne kontroller i de konkrete fag- og støttesystemer, herunder opkrævnings- og udbetalingssystemer, sikrer en fuldstændig og nøjagtig behandling af godkendte transaktioner,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> at forretningsgange og interne kontrolprocedurer hos databehandleren er tilrettelagt og fungerer på betryggende vis, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> at revisionen hos databehandleren ikke er blevet bekendt med forhold, der er i strid med kravene i lovgivningen vedrørende Udbetaling Danmark eller anden lovgivning.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Udbetaling Danmark skal ikke sikre, at der foreligger en uafhængig revisorerklæring jf. stk. 1, når de anvendte it-systemer eller databehandlingen varetages af Statens It eller andre myndigheder, der revideres af Rigsrevisionen.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Budget</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Udbetaling Danmark skal udarbejde budgetter for statens og kommunernes samlede og enkeltvise administrationsbidrag, der omfatter en periode på mindst 2 år. Budgettering af ydelserne skal ske på grundlag af gældende finanslov eller det fremsatte forslag til finanslov. Budgetterne skal godkendes af bestyrelsen for Udbetaling Danmark inden 1. august året før budgetåret.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Opstillingen af budgetter, jf. stk. 1, skal følge posterne i bekendtgørelsens bilag 1.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Offentliggørelse</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Årsrapporten skal offentliggøres senest 6 måneder efter regnskabsårets afslutning. Offentliggørelse skal som minimum ske på Social- og Integrationsministeriets hjemmeside og på Arbejdsmarkedets Tillægspensions hjemmeside.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 1. juni 2013 og har virkning fra og med regnskabsåret 2013.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Samtidigt ophæves bekendtgørelse nr. 965 af 28. september 2012 om regnskaber m.v. for Udbetaling Danmark.</p><div class=\"Givet\" id=\"Givet\"><p class=\"Givet\" align=\"center\">Social- og Integrationsministeriet, den 30. maj 2013</p><p class=\"Sign1\" align=\"center\">Karen Hækkerup </p><p class=\"Sign2\" align=\"right\">/ Bent Nielsen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Resultatopgørelses- og balanceskemaer</p>\r\n<p>Oversigt over bilag</p>\r\n<p>Resultatopgørelsesskema</p>\r\n<p>Ydelsesvirksomhed</p>\r\n<p>1.1. Folkepension</p>\r\n<p>1.2. Førtidspension</p>\r\n<p>1.3. International pension</p>\r\n<p>1.4. Boligstøtte</p>\r\n<p>1.5. Barselsdagpenge</p>\r\n<p>1.6. Familieydelser<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p>Ydelser i alt</p>\r\n<p>2.1. Finansiering fra staten</p>\r\n<p>2.2. Finansiering fra kommunerne</p>\r\n<p>Finansiering i alt</p>\r\n<p>I. Resultat af ydelsesvirksomhed</p>\r\n<p>Administrationsvirksomhed</p>\r\n<p>3.1. Driftsomkostninger</p>\r\n<p>3.2. Etableringsomkostninger</p>\r\n<p>Administrationsomkostninger i alt</p>\r\n<p>4.1. Administrationsbidrag fra staten</p>\r\n<p>4.2. Administrationsbidrag fra kommunerne</p>\r\n<p>Administrationsbidrag i alt</p>\r\n<p>5.1. Renteudgifter</p>\r\n<p>5.2. Renteindtægter</p>\r\n<p>Finansielle poster i alt</p>\r\n<p>II. Resultat af administrationsvirksomhed</p>\r\n<p>III. Årets resultat</p>\r\n<p>Balanceskema</p>\r\n<p>Aktiver</p>\r\n<p>Omsætningsaktiver</p>\r\n<p>I. Tilgodehavender</p>\r\n<p>1.1. Tilgodehavender hos borgere</p>\r\n<p>1.2. Tilgodehavender hos staten</p>\r\n<p>1.3. Tilgodehavender hos kommunerne</p>\r\n<p>1.4. Tilgodehavender hos Arbejdsmarkedets Tillægspension</p>\r\n<p>1.5. Andre tilgodehavender</p>\r\n<p>1.6. Periodeafgrænsningsposter</p>\r\n<p>Tilgodehavender i alt</p>\r\n<p>II. Likvide beholdninger</p>\r\n<p>Omsætningsaktiver i alt</p>\r\n<p>Aktiver i alt</p>\r\n<p>Passiver</p>\r\n<p>Egenkapital</p>\r\n<p>I. Virksomhedskapital</p>\r\n<p>II. Overført overskud eller underskud</p>\r\n<p>Egenkapital i alt</p>\r\n<p>Gældsforpligtelser (kort og langfristede)</p>\r\n<p>Gæld til banker</p>\r\n<p>Langfristede gældforpligtelser i alt</p>\r\n<p>1.1 Gæld til borgere</p>\r\n<p>1.2. Gæld til staten</p>\r\n<p>1.3. Gæld til kommunerne</p>\r\n<p>1.4. Gæld til Arbejdsmarkedets Tillægspension</p>\r\n<p>1.6. Anden gæld</p>\r\n<p>1.7. Periodeafgrænsningsposter</p>\r\n<p>Kortfristede gældsforpligtelser i alt</p>\r\n<p>Gældsforpligtelser i alt</p>\r\n<p>Passiver i alt</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Børnetilskud, ægtefællebidrag, forskudsvist udbetalte børnebidrag og ikke forskudsvist udbetalte børnebidrag, børne- og ungeydelse</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/2013"
        },
        {
            "displayName": "Accession",
            "displayValue": "B20130056605"
        },
        {
            "displayName": "Entydig dokumentidentifikation",
            "displayValue": "BS005576"
        },
        {
            "displayName": "Dato for førstegangsindlæggelse",
            "displayValue": "01/06/2013"
        },
        {
            "displayName": "Dato for indlæggelse",
            "displayValue": "01/06/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "566"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/05/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Integrationsmin., j.nr. 2012-3082"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}