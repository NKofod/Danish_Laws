{
    "id": 52494,
    "title": "Statens civile luftværns cirkulærskrivelse vedrørende fjernelse af cementerede dækningsgrave (Til samtlige luftværnschefer) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9107 af 07/12/1946",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statens civile luftværns cirkulærskrivelse  \r\n\r\n vedrørende fjernelse af cementerede dækningsgrave </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige luftværnschefer) </P>  \r\n\r\n<BR>  \r\n\r\n<P>Efter at Statens civile Luftværn havde modtaget bemyndigelse fra  \r\n\r\n indenrigsministeriet til efter indstilling fra luftværnscheferne i hvert  \r\n\r\n enkelt tilfælde at tillade nedlæggelse af cementerede dækningsgrave i det  \r\n\r\n omfang, dette anses nødvendigt af hensyn til frigørelse af parkeringspladser  \r\n\r\n samt for at fjerne hindringer for trafikken har man i den udstrækning, det  \r\n\r\n har været muligt, imødekommet de indsendte andragender om fjernelse af  \r\n\r\n cementerede dækningsgrave af parkeringsmæssige og trafikale hensyn, idet man  \r\n\r\n samtidig har anmodet om, at udbydelse af arbejdet med fjernelse af  \r\n\r\n dækningsgravene måtte afvente udsendelsen af &#187;standardbetingelser for  \r\n\r\n fjernelse af cementerede dækningsgrave&#171;. </P>  \r\n\r\n<P>--------------------------------------------------------------------- </P>  \r\n\r\n<P>Idet man hoslagt fremsender nogle eksemplarer af de af  \r\n\r\n indenrigsministeriet under 28. november 1946 godkendte &#187;Almindelig  \r\n\r\n beskrivelse af betingelser for FULDSTÆNDIG fjernelse af cementerede  \r\n\r\n dækningsgrave af type I og II og heraf afledede konstruktioner på offentlige  \r\n\r\n arealer&#171; og &#187;Almindelig beskrivelse og betingelser for delvis  \r\n\r\n fjernelse af cementerede dækningsgrave af type I og II og heraf afledende  \r\n\r\n konstruktioner på offentlige arealer&#171; skal man meddele følgende: </P>  \r\n\r\n<P>I de tilfælde, hvor dækningsgrave i medfør af særlig skrivelse herfra er  \r\n\r\n eller måtte blive tilladt nedlagt, og vedkommende kommune anser det for  \r\n\r\n ufornødent at fravige de i &#187;Almindelige beskrivelse og betingelser for  \r\n\r\n DELVIS fjernelse af cementerede dækningsgrave&#171; indeholdte bestemmelser,  \r\n\r\n udbyder luftværnscheferne arbejdet med fjernelse af de til nedlæggelse  \r\n\r\n godkendte cementerede dækningsgrave enkeltvis eller i grupper i offentlig  \r\n\r\n licitation på grundlag af de pågældende betingelser. Det må sikres, at  \r\n\r\n kundgørelsen af licitationen sker på en sådan måde, at også udenbys  \r\n\r\n entreprenører får adgang til at afgive tilbud. </P>  \r\n\r\n<P>Ønsker vedkommende kommune af fravige de i betingelserne for DELVIS  \r\n\r\n fjernelse indeholdte bestemmelser, må udkast til afvigelserne indsendes  \r\n\r\n hertil til godkendelse, forinden arbejdet udbydes i offentlig licitation.  \r\n\r\n</P>  \r\n\r\n<P>&#187;Almindelig beskrivelse og betingelser for FULDSTÆNDIG fjernelse af  \r\n\r\n cementerede dækningsgrave&#171; kan kun anvendes, når det i det enkelte  \r\n\r\n tilfælde er tilladt af Statens civile Luftværn. Skønnes der herefter ved de  \r\n\r\n allerede til nedlæggelse godkendte cementerede dækningsgrave at foreligge  \r\n\r\n sådanne ganske særlige hensyn, som menes at kunne begrunde fuldstændig  \r\n\r\n fjernelse, må fornyet indstilling herom fremsendes ledsaget af de grunde, som  \r\n\r\n gøres gældende. </P>  \r\n\r\n<P>De på grundlag af licitationen modtagne tilbud indsendes som hidtil til  \r\n\r\n Statens civile Luftværn til godkendelse, hvorved bemærkes, at det er en  \r\n\r\n forudsætning for godkendelsen, at udenbys entreprenører ikke har været  \r\n\r\n afskåret fra at give tilbud, og at priserne ikke skønnes for høje i forhold  \r\n\r\n til de priser, som er opnået i andre byer. </P>  \r\n\r\n<P>Såfremt hr. luftværnschefen ikke er i besiddelse af et tilstrækkeligt  \r\n\r\n antal eksemplarer af de i betingelserne omhandlede tegninger kan sådanne i  \r\n\r\n strengt nødvendigt omfang rekvireres i Statens civile Luftværn. </P>  \r\n\r\n<P>Det bemærkes, at man senere vil vende tilbage til spørgsmålet om, hvor  \r\n\r\n meget staten skal betale af de eventuelle udgifter ved senere fjernelse af  \r\n\r\n bunkersdele, der bliver liggende ved delvis nedlæggelse. </P>  \r\n\r\n<P>Endvidere tilføjes, at der senere vil blive udsendt retningslinier for  \r\n\r\n udførelse af arbejdet med regulering af opstående cementdele og jorddækninger  \r\n\r\n ved cementerede dækningsgrave, hvor sådan regulering er eller måtte blive  \r\n\r\n tilladt. </P>  \r\n\r\n<P>P.L.V. </P>  \r\n\r\n<P>Aarøe. </P>  \r\n\r\n<P>/Dan Jochumsen </P>  \r\n\r\n<P>--------------------------------------------------------------------- </P>  \r\n\r\n<P>BILAG 1. </P>  \r\n\r\n<P>ALMINDELIG BESKRIVELSE OG BETINGELSER FOR DELVIS FJERNELSE AF </P>  \r\n\r\n<P>CEMENTEREDE DÆKNINGSGRAVE AF TYPE I OG II OG HERAF AFLEDEDE </P>  \r\n\r\n<P>KONSTRUKTIONER PÅ OFFENTLIGE AREALER. </P>  \r\n\r\n<P>For Statens civile Luftværn ved luftværnschefen i det  \r\n\r\n luftbeskyttelsesområde, hvori de pågældende cementerede dækningsgrave er  \r\n\r\n beliggende, skal der foretages nedbrydning af nogle cementerede  \r\n\r\n dækningsgrave, i hvilken anledning der ønskes tilbud på udførelsen af dette  \r\n\r\n arbejde. </P>  \r\n\r\n<P>Tilbud afgives i henhold til de almindelige love og til følgende  \r\n\r\n betingelser, tegninger m.v., der er gældende i den rækkefølge, hvori de er  \r\n\r\n nævnt: </P>  \r\n\r\n<P CLASS=PUNKT> <B>1.</B> Vedlagte særlige betingelser. </P>  \r\n\r\n<P CLASS=PUNKT> <B>2.</B> Nedenstående almindelige beskrivelse og  \r\n\r\n betingelser. </P>  \r\n\r\n<P CLASS=PUNKT> <B>3.</B> Vedlagte tegninger. </P>  \r\n\r\n<P>Endvidere er gældende Dansk Ingeniørforenings betingelser for arbejder og  \r\n\r\n leverancer. </P>  \r\n\r\n<P>A. BESKRIVELSE AF DE EKSISTERENDE BYGVÆRKER. </P>  \r\n\r\n<P>De cementerede dækningsgrave ligger ikke alle i samme dybde som vist på  \r\n\r\n typetegningerne. I hvert enkelt tilfælde må entreprenøren selv konstatere de  \r\n\r\n virkelige dybdeforhold og de deraf følgende variationer i jordarbejde og  \r\n\r\n nedgangspartier, ligesom han selv må konstatere afvigelserne fra de nedenfor  \r\n\r\n og på typetegninger angivne betondimensioner, inventardele, brønddæksler m.v.  \r\n\r\n</P>  \r\n\r\n<P>TYPE I. </P>  \r\n\r\n<P>Dækningsgrave af type I består af en kuppelformet del med en nødudgang i  \r\n\r\n toppen og et indgangsparti med trappe. </P>  \r\n\r\n<P>Kuplen er af beton, der er tilstræbt støbt i blandingsforholdet 1:3:5 og i  \r\n\r\n ca. 25 centimeters tykkelse. Kuplen er armeret med en fodring umiddelbart  \r\n\r\n over fundamentet og en ring umiddelbart over dørhøjden. Der er stødjern ved  \r\n\r\n tilslutning til indgangspartiet og nødudgang. Fundamentet er tilstræbt støbt  \r\n\r\n i blfh. 1:3:5. </P>  \r\n\r\n<P>Nødudgangen er af samme beton som kuplen og af ca. 25 centimeters  \r\n\r\n tykkelse. </P>  \r\n\r\n<P>Nedgangspartiet er tilstræbt støbt af beton 1:3:5, og vægge og loft i ca.  \r\n\r\n 25 centimeters tykkelse. Overdækningen er armeret. </P>  \r\n\r\n<P>Trinene er færdigstøbte betontrin. </P>  \r\n\r\n<P>Gulvene i tilflugtsrummene og indgangspartiet er tilstræbt støbt i blfh.  \r\n\r\n 1:4:7 og i ca. 10 centimeters tykkelse. </P>  \r\n\r\n<P>Som regel findes: Gulvafløb midt i tilflugtsrummet, gulvafløb og vandlås  \r\n\r\n af støbejern og afløb af 10 centimeter betonrør til 30 centimeter rørbrønd af  \r\n\r\n beton med jernrist i nedgangspartiet, hvorfra 15 centimeter afløb normalt  \r\n\r\n fører til nærmeste kloak. I København og enkelte andre steder findes dog  \r\n\r\n normalt kun afløb fra nedgangspartiet gennem afløb med højvandslukke (sv. t.  \r\n\r\n Br. D. T. 2500, L 1420 A og 1975) til en 30 centimeter betonbrønd uden for  \r\n\r\n bygværket med rist og karm sv. t. Br. D 2085 B. Herfra 15 centimeter afløb  \r\n\r\n til kloak. </P>  \r\n\r\n<P>Under gulv i tilflugtsrum og nedgangsparti findes normalt et ca. 13  \r\n\r\n centimeter tykt rallag med et 8 centimeter drænrør indlagt. </P>  \r\n\r\n<P>Fra nedgangspartiet findes normalt 10 centimeter afluftningsrør af beton.  \r\n\r\n</P>  \r\n\r\n<P>Døre, lem over nødudgang, skillevægge m.m. ved toiletter, stiger til  \r\n\r\n nødudgang er af træ. </P>  \r\n\r\n<P>Iøvrigt henvises til typetegninger 581-1 c eller 581-1 e. </P>  \r\n\r\n<P>TYPE I A OG I B </P>  \r\n\r\n<P>består henholdsvis af to og tre kupler med fælles nedgangsparti. Iøvrigt  \r\n\r\n henvises til det foranstående og til typetegning 581-17 c. </P>  \r\n\r\n<P>Angående afløb findes samme to typer som beskrevet under type I. </P>  \r\n\r\n<P>TYPE II </P>  \r\n\r\n<P>består af et hesteskoformet rør med nødudgang i den ene ende og  \r\n\r\n nedgangsparti i den anden. Rørets bund og fundamenter er af beton. Rørets,  \r\n\r\n nødudgangens og nedgangens vægge er tilstræbt udført i ca. 25 centimeters  \r\n\r\n tykkelse. Al beton er tilstræbt udført i blfh. 1:3:5. Røret og dækket over  \r\n\r\n nedgangspartiet er armeret. Armeringen består som regel af varierende typer  \r\n\r\n beton-stålvæv. Under bunden og langs rørets sider findes dræn af ral og under  \r\n\r\n bunden yderligere et drænrør. </P>  \r\n\r\n<P>Iøvrigt henvises til beskrivelsen af type I samt til typetegningen 581-3  \r\n\r\n f. </P>  \r\n\r\n<P>Angående afløb findes samme to typer som beskrevet under type I. </P>  \r\n\r\n<P>TYPE II A, B, K, L og M </P>  \r\n\r\n<P>er forskellige former for sammenbyggede tilflugtsrum af type II med fælles  \r\n\r\n nedgange. Der henvises til beskrivelsen foran og til typetegningerne 581-18 b  \r\n\r\n og 581-26 a. </P>  \r\n\r\n<P>Enkelte steder findes herfra afvigende kombinationer, som må besigtiges på  \r\n\r\n stedet. Konstruktionsprincipperne er dog de samme. </P>  \r\n\r\n<P>Angående afløb findes samme to typer som beskrevet under type I. </P>  \r\n\r\n<P>Samtlige dækningsgrave er over terrænhøjde dækket af jord, der normalt har  \r\n\r\n en minimumstykkelse på ca. 1 meter. En del af dækningsgravene er tillige  \r\n\r\n beklædt helt eller delvis med brosten, fliser eller muld med græs. </P>  \r\n\r\n<P>ELEKTRISKE INSTALLATIONER. </P>  \r\n\r\n<P>Den elektriske installation varierer noget fra by til by. Nogle steder  \r\n\r\n findes stik fra luftledninger til særlige master og andre steder  \r\n\r\n kabeltilslutninger. Også antallet af lampesteder m.v. varierer noget, ligesom  \r\n\r\n der er anvendt varierende installationsområder. Adskillige steder er en del  \r\n\r\n af materialet fjernet. </P>  \r\n\r\n<P>INVENTAR. </P>  \r\n\r\n<P>Nogle steder findes træbænke i rummene, andre steder er disse fjernede.  \r\n\r\n Det tilsvarende gælder stiger af træ, toiletspande, lipperter, brækstænger,  \r\n\r\n ventilatorer i dørene og andre genstande af mere underordnet betydning. </P>  \r\n\r\n<P>RETABLERING. </P>  \r\n\r\n<P>Hvor ikke andet er foreskrevet i de særlige betingelser, skal  \r\n\r\n entreprenøren retablere overfladebefæstelserne, som de var, før de  \r\n\r\n cementerede dækningsgrave blev opført, dog skal retablering, hvor  \r\n\r\n overfladebefæstelsen har bestået af asfalt på beton, kun ske ved brolægning.  \r\n\r\n I tvivlstilfælde skal oplysninger indhentes hos udbyderen, forinden tilbud  \r\n\r\n afgives. </P>  \r\n\r\n<P>For de af entreprenøren udførte overfladebelægninger har entreprenøren  \r\n\r\n pligt til i to år at udbedre alle skader, som skyldes sætninger eller  \r\n\r\n mangelfuld udførelse - uden ekstra betaling. Gadebelægninger må ikke uden  \r\n\r\n særlig tilladelse fra udbyderen udføres med overhøjder. Til retableringen  \r\n\r\n skal anvendes de forekommende ubeskadigede materialer. Hvor supplerende  \r\n\r\n materialer leveres af kommunen, er dette anført i de særlige betingelser.  \r\n\r\n Alle øvrige supplerende materialer leverer entreprenøren, men de skal forud  \r\n\r\n godkendes af kommunen som svarende til de oprindeligt anvendte. </P>  \r\n\r\n<P>Hvor BEKLÆDNING MED BROSTEN eller fliser forekommer, skal denne nedtages,  \r\n\r\n og materialerne foreløbig oplægges efter nærmere anvisning umiddelbart ved  \r\n\r\n byggepladsen, indtil genanvendelse finder sted. </P>  \r\n\r\n<P>MULDBELÆGNING skal i det omfang den atter skal anvendes, oplægges  \r\n\r\n foreløbigt efter nærmere anvisning ved byggepladsen. </P>  \r\n\r\n<P>B.NEDBRYDNINGSARBEJDE M.V. </P>  \r\n\r\n<P>AFLØB. </P>  \r\n\r\n<P>Overalt, hvor der er tilslutning til offentlige afledningssystemer,  \r\n\r\n foretages nedgravning ved tilslutningen til disse. Stikledninger afbrydes og  \r\n\r\n afproppes i begge ender, og der faststøbes lerbrikker i cementmørtel i de  \r\n\r\n offentlige ledninger. </P>  \r\n\r\n<P>Af rørbrøndene skal den øverste del fjernes, og brøndene tilfyldes. </P>  \r\n\r\n<P>Brønddæksler, vandlåse, afløbsskåle og rør, som optages, tilhører  \r\n\r\n entreprenøren, med mindre andet bestemmes i de særlige betingelser. </P>  \r\n\r\n<P>ELEKTRISK INSTALLATION. </P>  \r\n\r\n<P>Alle forekommende afbrydere, dåser, glødelamper og fatninger tilhører  \r\n\r\n Statens civile Luftværn. De øvrige elektriske dele, som ledninger, rør,  \r\n\r\n eventuelle ledningsmaster m.v., tilhører entreprenøren. </P>  \r\n\r\n<P>INVENTAR. </P>  \r\n\r\n<P>Alle bænke, døre, skillevægge ved toiletter, lemme over nødudgange og  \r\n\r\n stiger, spande, ventilatorer, lipperter og andre inventargenstande, som måtte  \r\n\r\n forekomme, nedtages og læsses på vogn, med mindre andet er fremhævet i de  \r\n\r\n særlige betingelser. Disse dele tilhører Statens civile Luftværn. </P>  \r\n\r\n<P>JORDEN BORTGRAVES i fornødent omfang. Hvor ikke andet er foreskrevet i de  \r\n\r\n særlige betingelser, kan midlertidig oplægning finde sted umiddelbart ved  \r\n\r\n byggepladsen, idet entreprenøren dog selv må efterse, hvor den nødvendige  \r\n\r\n plads findes. </P>  \r\n\r\n<P>BETONEN i nødudgange, kupler, rør og nedgangspartier fjernes mindst til 50  \r\n\r\n centimeters dybde under den oprindelige terrænoverflade, med mindre andet er  \r\n\r\n foreskrevet i de særlige betingelser. Dækket over nedgangspartiet skal dog  \r\n\r\n altid fjernes. Færdigstøbte betontrin over den foreskrevne højde frahugges  \r\n\r\n forsigtigt, læsses og bortkøres til nærmere angiven plads. </P>  \r\n\r\n<P>Endvidere skal der hugges 3 huller a ca. 30 x 30 centimeter gennem gulvet  \r\n\r\n i hvert tilflugtsrum og 1 hul af samme størrelse gennem gulvet i hvert  \r\n\r\n indgangsparti; hullerne fyldes og overdækkes med brokker af passende  \r\n\r\n størrelse til dræning af jorden. </P>  \r\n\r\n<P>Betonstykker af mere end 25 kg vægt skal bortkøres. </P>  \r\n\r\n<P>TILFYLDNINGERNE udføres med den forhåndenværende jordfyld, hvori kan  \r\n\r\n iblandes indtil 10 procent betonstykker af 2 kg til 25 kg vægt og herudover  \r\n\r\n indtil 20 procent betonstykker af vægt mindre end 2 kg forudsat, at  \r\n\r\n betonstykkerne fordeles jævnt i jordfylden. Forekommende natursten og andre  \r\n\r\n mineraldele, som ikke hidrører fra de cementerede dækningsgrave, kan forblive  \r\n\r\n i jordfylden. Denne skal påfyldes i lag på ikke over 30 centimeters tykkelse  \r\n\r\n og stampes omhyggeligt. Lerfyld må ikke vandes. Ved ren sandfyld kan  \r\n\r\n stampning udelades. </P>  \r\n\r\n<P>Armeringsjern skal fjernes og må ikke blandes i fylden. </P>  \r\n\r\n<P>Tiloversbleven fyld bortkøres. Manglende jordfyld leveres af  \r\n\r\n entreprenøren, men skal godkendes af kommunen. </P>  \r\n\r\n<P>--------------------------------------------------------------------- </P>  \r\n\r\n<P>BILAG 2. </P>  \r\n\r\n<P>ALMINDELIG BESKRIVELSE OG BETINGELSER FOR FULDSTÆNDIG FJERNELSE AF  \r\n\r\n CEMENTEREDE DÆKNINGSGRAVE AF TYPE I OG II OG HERAF AFLEDEDE KONSTRUKTIONER PÅ  \r\n\r\n OFFENTLIGE AREALER. </P>  \r\n\r\n<P>For Statens civile Luftværn ved luftværnschefen i det  \r\n\r\n luftbeskyttelsesområde, hvori de pågældende cementerede dækningsgrave er  \r\n\r\n beliggende, skal der foretages nedbrydning af nogle cementerede  \r\n\r\n dækningsgrave, i hvilken anledning der ønskes tilbud på udførelsen af dette  \r\n\r\n arbejde. </P>  \r\n\r\n<P>Tilbud afgives i henhold til de almindelige love og til følgende  \r\n\r\n betingelser, tegninger m.v., der er gældende i den rækkefølge, hvori de er  \r\n\r\n nævnt: </P>  \r\n\r\n<P CLASS=PUNKT> <B>1.</B> Vedlagte særlige betingelser. </P>  \r\n\r\n<P CLASS=PUNKT> <B>2.</B> Nedenstående almindelige beskrivelse og  \r\n\r\n betingelser. </P>  \r\n\r\n<P CLASS=PUNKT> <B>3.</B> Vedlagte tegninger. </P>  \r\n\r\n<P>Endvidere er gældende Dansk Ingeniørforenings almindelige betingelser for  \r\n\r\n arbejder og leverancer. </P>  \r\n\r\n<P>A. BESKRIVELSE AF DE EKSISTERENDE BYGVÆRKER. </P>  \r\n\r\n<P>De cementerede dækningsgrave ligger ikke alle i samme dybde som vist på  \r\n\r\n typetegningerne. I hvert enkelt tilfælde må entreprenøren selv konstatere de  \r\n\r\n virkelige dybdeforhold og de deraf følgende variationer i jordarbejde og  \r\n\r\n nedgangspartier, ligesom han selv må konstatere afvigelser fra de nedenfor og  \r\n\r\n på typetegninger angivne betondimensioner, inventardele, brønddæksler m.v.  \r\n\r\n</P>  \r\n\r\n<P>TYPE I. </P>  \r\n\r\n<P>Dækningsgrave af type I består af en kuppelformet del med en nødudgang i  \r\n\r\n toppen og et indgangsparti med trappe. </P>  \r\n\r\n<P>Kuplen er af beton, der er tilstræbt støbt i blandingsforholdet 1:3:5 og i  \r\n\r\n ca. 25 centimeters tykkelse. Kuplen er armeret med en fodring umiddelbart  \r\n\r\n over fundamentet og en ring umiddelbart over dørhøjden. Der er stødjern ved  \r\n\r\n tilslutning til indgangspartiet og nødudgang. Fundamentet er tilstræbt støbt  \r\n\r\n i blandingsforholdet 1:3:5. </P>  \r\n\r\n<P>Nødudgangen er af samme beton som kuplen og af ca. 25 centimeters  \r\n\r\n tykkelse. </P>  \r\n\r\n<P>Nedgangspartiet er tilstræbt støbt af beton 1:3:5, og vægge og loft i ca.  \r\n\r\n 25 centimeters tykkelse. Overdækningen er armeret. </P>  \r\n\r\n<P>Trinene er færdigstøbte betontrin. </P>  \r\n\r\n<P>Gulvene i tilflugtsrummet og indgangspartiet er tilstræbt støbt i  \r\n\r\n blandingsforholdet 1:4:7 og i ca. 10 centimeters tykkelse. </P>  \r\n\r\n<P>Som regel findes: Gulvafløb midt i tilflugtsrummet, gulvafløb og vandlås  \r\n\r\n af støbejern og afløb af 10 centimeter betonrør til 30 centimer rørbrønd af  \r\n\r\n beton med jernrist i nedgangspartiet, hvorfra 15 centimeter afløb normalt  \r\n\r\n fører til nærmeste kloak. I København og enkelte andre steder findes dog  \r\n\r\n normalt kun afløb fra nedgangspartiet gennem afløb med højvandslukke (sv. t.  \r\n\r\n Br. D. T. 2500, L 1420 A og 1975) til en 30 centimeter betonbrønd uden for  \r\n\r\n bygværket med rist og karm sv. t. Br. D. 2085 B. Herfra 15 centimeter afløb  \r\n\r\n til kloak. </P>  \r\n\r\n<P>Under gulv i tilflugtsrum og nedgangsparti findes normalt et ca. 13  \r\n\r\n centimeter tykt rallag med et 8 centimeter drænrør indlagt. </P>  \r\n\r\n<P>Fra nedgangspartiet findes normalt 10 centimeter afluftningsrør af beton.  \r\n\r\n Døre, lem over nødudgang, skillevægge m.v. ved toiletter, stiger til  \r\n\r\n nødudgang er af træ. </P>  \r\n\r\n<P>Iøvrigt henvises til typetegninger 581-1 c eller 581-1 e. </P>  \r\n\r\n<P>TYPE I A OG I B </P>  \r\n\r\n<P>består henholdsvis af to og tre kupler med fælles nedgangsparti. Iøvrigt  \r\n\r\n henvises til det foranstående og til typetegning 581-17 c. </P>  \r\n\r\n<P>Angående afløb findes samme to typer som beskrevet under type I. </P>  \r\n\r\n<P>TYPE II </P>  \r\n\r\n<P>består af et hesteskoformet rør med nødudgang i den ene ende og  \r\n\r\n nedgangsparti i den anden. Rørets bund og fundamenter er af beton. Rørets,  \r\n\r\n nødudgangens og nedgangens vægge er tilstræbt udført i ca. 25 centimeters  \r\n\r\n tykkelse. Al beton er tilstræbt udført i blandingsforholdet 1:3:5. Røret og  \r\n\r\n dækket over nedgangspartiet er armeret. Armeringen består som regel af  \r\n\r\n varierende typer betonstålvæv. Under bunden og langs rørets sider findes dræn  \r\n\r\n af ral og under bunden yderligere et drænrør. </P>  \r\n\r\n<P>Iøvrigt henvises til beskrivelsen af type I samt til typetegningen 581-3  \r\n\r\n f. </P>  \r\n\r\n<P>Angående afløb findes samme to typer som beskrevet under type I. </P>  \r\n\r\n<P>TYPE II A, B, K, L og M </P>  \r\n\r\n<P>er forskellige former for sammenbyggede tilflugtsrum af type II med fælles  \r\n\r\n nedgange. Der henvises til beskrivelsen foran og til typetegningerne 581-18 b  \r\n\r\n og 581-26 a. </P>  \r\n\r\n<P>Enkelte steder findes herfra afvigende kombinationer, som må besigtiges på  \r\n\r\n stedet. Konstruktionsprincipperne er dog de samme. </P>  \r\n\r\n<P>Angående afløb findes samme to typer som beskrevet under type I. </P>  \r\n\r\n<P>Samtlige dækningsgrave er over terrænhøjde dækket af jord, der normalt har  \r\n\r\n en minimumstykkelse på ca. 1 meter. En del af dækningsgravene er tillige  \r\n\r\n beklædt helt eller delvis med brosten, fliser eller muld med græs. </P>  \r\n\r\n<P>ELEKTRISKE INSTALLATIONER. </P>  \r\n\r\n<P>Den elektriske installation varierer noget fra by til by. Nogle steder  \r\n\r\n findes stik fra luftledninger til særlige master og andre steder  \r\n\r\n kabeltilslutninger. Også antallet af lampesteder m.v. varierer noget, ligesom  \r\n\r\n der er anvendt varierende installationsmåder. Adskillige steder er en del af  \r\n\r\n materiellet fjernet. </P>  \r\n\r\n<P>INVENTAR. </P>  \r\n\r\n<P>Nogle steder findes træbænke i rummene, andre steder er disse fjernede.  \r\n\r\n Det tilsvarende gælder stiger af træ, toiletspande, lipperter, brækstænger,  \r\n\r\n ventilatorer i dørene og andre genstande af mere underordnet betydning. </P>  \r\n\r\n<P>RETABLERING. </P>  \r\n\r\n<P>Hvor ikke andet er foreskrevet i de særlige betingelser, skal  \r\n\r\n entreprenøren retablere overfladebefæstelserne, som de var, før de  \r\n\r\n cementerede dækningsgrave blev opført, dog skal retablering, hvor  \r\n\r\n overfladebefæstelsen har bestået af asfalt på beton, kun ske ved brolægning.  \r\n\r\n I tvivlstilfælde skal oplysninger indhentes hos udbyderen, forinden tilbud  \r\n\r\n afgives. </P>  \r\n\r\n<P>For de af entreprenøren udførte overfladebelægninger har entreprenøren  \r\n\r\n pligt til i to år at udbedre alle skader, som skyldes sætninger eller  \r\n\r\n mangelfuld udførelse - uden ekstra betaling. Gadebelægninger må ikke uden  \r\n\r\n særlig tilladelse fra udbyderen udføres med overhøjder. Til retableringen  \r\n\r\n skal anvendes de forekommende ubeskadigede materialer. Hvor supplerende  \r\n\r\n materialer leveres af kommunen, er dette anført i de særlige betingelser.  \r\n\r\n Alle øvrige supplerende materialer leverer entreprenøren, men de skal forud  \r\n\r\n godkendes af kommunen som svarende til de oprindeligt anvendte. </P>  \r\n\r\n<P>Hvor BEKLÆDNING MED BROSTEN eller fliser forekommer, skal denne nedtages,  \r\n\r\n og materialerne foreløbig oplægges efter nærmere anvisning umiddelbart ved  \r\n\r\n byggepladsen, indtil genanvendelse finder sted. </P>  \r\n\r\n<P>Muldbeklædning skal i det omfang, den atter skal anvendes, oplægges  \r\n\r\n foreløbigt efter nærmere anvisning ved byggepladsen. </P>  \r\n\r\n<P>B. NEDBRYDNINGSARBEJDET M.V. </P>  \r\n\r\n<P>AFLØB. </P>  \r\n\r\n<P>Overalt, hvor der er tilslutning til offentlige afledningssystemer,  \r\n\r\n foretages nedgravning ved tilslutning til disse. Stikledninger afbrydes og  \r\n\r\n afproppes i begge ender, og der faststøbes lerbrikker i cementmørtel i de  \r\n\r\n offentlige ledninger. </P>  \r\n\r\n<P>Rørbrønden fjernes helt. </P>  \r\n\r\n<P>Brønddæksler, vandlåse, afløbsskåle og rør, som optages, tilhører  \r\n\r\n entreprenøren, med mindre andet bestemmes i de særlige betingelser. </P>  \r\n\r\n<P>ELEKTRISK INSTALLATION. </P>  \r\n\r\n<P>Alle forekommende afbrydere, dåser, glødelamper og fatninger tilhører  \r\n\r\n Statens civile Luftværn. De afskrues og leveres til tilsynet efter nærmere  \r\n\r\n angivelse. De øvrige elektriske dele, som ledninger, rør, eventuelle  \r\n\r\n ledningsmaster m.v., tilhører entreprenøren. </P>  \r\n\r\n<P>INVENTAR. </P>  \r\n\r\n<P>Alle bænke, døre, skillevægge ved toiletter, lemme over nødudgange og  \r\n\r\n stiger, spande, ventilatorer, lipperter og andre inventargenstande, som måtte  \r\n\r\n forekomme, nedtages og læsses på vogn, med mindre andet er fremhævet i de  \r\n\r\n særlige betingelser. Disse dele tilhører Statens civile Luftværn. </P>  \r\n\r\n<P>JORDEN BORTGRAVES i fornødent omfang. Hvor ikke andet er foreskrevet i de  \r\n\r\n særlige betingelser, kan midlertidig oplægning finde sted umiddelbart ved  \r\n\r\n byggepladsen, idet entreprenøren dog selv må efterse, hvor den nødvendige  \r\n\r\n plads findes. </P>  \r\n\r\n<P>AL BETON nedhugges; dog skal færdigstøbte betontrin frahugges forsigtigt,  \r\n\r\n læsses og bortkøres til nærmere angiven plads. </P>  \r\n\r\n<P>TILFYLDNINGEN sker med den forhåndenværende jordfyld, hvori kan blandes  \r\n\r\n indtil 20 procent betonstykker regelmæssigt fordelt i fylden og hver af højst  \r\n\r\n 2 kg vægt. Forekommende natursten og andre mineraldele, som ikke hidrører fra  \r\n\r\n de cementerede dækningsgrave, kan forblive i jordfylden. Denne skal påfyldes  \r\n\r\n i lag på ikke over 30 centimeters tykkelse og stampes omhyggeligt. Lerfyld må  \r\n\r\n ikke vandes. Ved ren sandfyld kan stampning udelades. </P>  \r\n\r\n<P>Armeringsjern skal fjernes og må ikke blandes i fylden. </P>  \r\n\r\n<P>Tiloversbleven fyld skal bortkøres. Manglende jordfyld leveres af  \r\n\r\n entreprenøren, men skal godkendes af vedkommende kommune. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19460910710"
        },
        {
            "displayName": "Entydig dokumentidentifikation",
            "displayValue": "CM011330"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9107"
        },
        {
            "displayName": "År for udstedelse",
            "displayValue": "1946"
        },
        {
            "displayName": "Dato for underskrift",
            "displayValue": "07/12/1946"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilforsvarsstyrelsen"
        },
        {
            "displayName": "Ressortministeriets journalnummer",
            "displayValue": "Statens civile luftværn j.nr. 1-116-G/1946"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}