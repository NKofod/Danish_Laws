{
    "id": 221111,
    "title": "Arbejdsmiljøklagenævnet fastholdt påbud om, at unødig støjbelastning i produktionshallen skal undgås. Støjniveauet skal holdes så lavt, som det er rimeligt i forhold til den tekniske udvikling",
    "documentTypeId": "240",
    "isSagsforlobPeriodValid": true,
    "shortName": "KEN nr 9111 af 19/02/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt påbud om, at unødig støjbelastning i produktionshallen skal undgås. Støjniveauet skal holdes så lavt, som det er rimeligt i forhold til den tekniske udvikling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at arbejdet i produktionshallen ikke var planlagt, tilrettelagt og udført sundhedsmæssigt fuldt forsvarligt for de ansatte.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at de ansatte var udsat for unødig støjbelastning, og at der ikke var truffet effektive foranstaltninger til at nedbringe støjen i produktionshallen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der var et kraftigt støjniveau, som kom fra brug af forskellige maskiner, herunder fræsere, rundsave, tykkelseshøvl mv.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde også vægt, at produktionshallen består af hårde overflader, herunder betongulve, gipsloft og vægge af upudsede mursten, og at der som følge deraf var dårlig akustik i hallen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde desuden vægt på oplysningen om, at det nævnte maskineri var i gang flere timer hver dag, og at produktionshallen ikke var indrettet med decideret lyddæmpende materiale.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde endelig vægt på, at det var teknisk muligt at dæmpe støjkilderne i produktionshallen, fx ved opsætning af lydabsorberende materiale på vægge og loft og ved brug af støjskærme ved støjende maskiner, og at høreværn er en subsidiær løsning på beskyttelse mod unødig støj.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdstilsynet skulle ikke dokumentere, at støjniveauet var over 85 dB(A), da der var tale om et påbud om at undgå unødig støj.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Unødig støjbelastning er en støjbelastning, som kan dæmpes med rimelige tekniske eller organisatoriske midler. Unødig støjbelastning kan forekomme både under og over grænseværdien.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af en enstemmigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>I har klaget over Arbejdstilsynets afgørelse af den 1. november 2019 om unødig støj.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 30. juni 2020.</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 1. november 2019 med påbud til jer om, at unødig støjbelastning i produktionshallen [adresse udeladt], skal undgås. Støjniveauet skal holdes så lavt, som det er rimeligt i forhold til den tekniske udvikling.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>Nævnets afgørelse skal efterkommes senest den 4. januar 2021.</p>\r\n<p>\r\n</p>\r\n<p>Tilbagemelding skal ske til Arbejdstilsynet senest den 11. januar 2021.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at arbejdet i produktionshallen på [adresse udeladt], ikke er planlagt, tilrettelagt og udført sundhedsmæssigt fuldt forsvarligt for de ansatte.</p>\r\n<p>\r\n</p>\r\n<p>Nævnet vurderer, at de ansatte er udsat for unødig støjbelastning.</p>\r\n<p>\r\n</p>\r\n<p>Nævnet vurderer, at der ikke er truffet effektive foranstaltninger til at  nedbringe støj i produktionshallen.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøg den 5. september 2019 i produktionshallen på [adresse udeladt], konstaterede, at der var et kraftigt støjniveau, som kom fra brug af forskellige maskiner, herunder fræsere, rundsave, tykkelseshøvl mv. Der arbejdede 8 ansatte i produktionshallen.</p>\r\n<p>\r\n</p>\r\n<p>Nævnet lægger også vægt, at Arbejdstilsynet konstaterede, at produktionshallen består af hårde overflader, herunder betongulve, gipsloft og vægge af upudsede mursten, og at der som følge deraf var dårlig akustik i hallen.</p>\r\n<p>\r\n</p>\r\n<p>Nævnet lægger videre vægt på, at Arbejdstilsynet konstaterede, at det er svært at føre en samtale, når der er støj i hallen, og at de ansatte benytter høreværn.</p>\r\n<p>\r\n</p>\r\n<p>Nævnet lægger desuden vægt på, at produktionshallen var 1000 m<span class=\"Superscript\">2</span>, og at Arbejdstilsynet konstaterede, at støjen kunne høres, uanset om lyden blev frembragt i den anden ende af hallen.</p>\r\n<p>\r\n</p>\r\n<p>Nævnet lægger tillige vægt på, at Arbejdstilsynet supplerende har oplyst i genvurdering af 14. februar 2020, at det nævnte maskineri er i gang flere timer hver dag, og at produktionshallen ikke er indrettet med decideret lyddæmpende materiale.</p>\r\n<p>\r\n</p>\r\n<p>Nævnet lægger endelig vægt på, at det er teknisk muligt at dæmpe støjkilderne i produktionshallen, fx ved opsætning af lydabsorberende materiale på vægge og loft og ved brug af støjskærme ved støjende maskiner, og at høreværn er en subsidiær løsning på beskyttelse mod unødig støj.</p>\r\n<p>\r\n</p>\r\n<p>Nævnet er opmærksom på jeres oplysninger om, at produktionshallen er indrettet med henblik på at skabe en god akustik. I henviser i den forbindelse til jeres billeder fra hallen.</p>\r\n<p>\r\n</p>\r\n<p>Oplysningerne fører ikke til en ændret vurdering, da Arbejdstilsynets konstaterede, at der er en dårlig akustik i produktionshallen, og at det er teknisk muligt at dæmpe støjkilderne i hallen.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det fremgår af reglerne om beskyttelse mod udsættelse for støj i forbindelse med arbejdet, at unødig støjbelastning skal undgås. Støjniveauet under arbejdet, herunder niveauet for infralyd og ultralyd, skal derfor holdes så lavt, som det er rimeligt under hensyntagen til den tekniske udvikling.</p>\r\n<p>\r\n</p>\r\n<p>Det følger af reglerne om beskyttelse mod udsættelse for støj i forbindelse med arbejdet, at de akustiske forhold skal være tilfredsstillende.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I har anført, at det er muligt at gennemføre en samtale i produktionshallen uden at hæve stemmen.</p>\r\n<p>\r\n</p>\r\n<p>I har videre anført, at der ikke er foretaget en faglig vurdering af lydniveauet, og at Arbejdstilsynet ikke har dokumenteret et lydniveau over 85 dB(A).</p>\r\n<p>\r\n</p>\r\n<p>I har også anført, at en eventuel opstilling af støjskærme omkring maskinerne vil hindre udsynet og derved gøre det vanskeligt for de ansatte at tilkalde en kollega, når den ansatte har behov for hjælp.</p>\r\n<p>\r\n</p>\r\n<p>Arbejdsmiljøklagenævnet skal henvise til Arbejdstilsynets brev af 9. marts 2020, hvor det er oplyst, at der ikke er tale om et påbud om at overholde den absolutte støjgrænse på 85 dB(A), men et påbud om at undgå unødig støj, og at Arbejdstilsynet derfor ikke skal dokumentere, at støjniveauet var over 85 dB(A).</p>\r\n<p>\r\n</p>\r\n<p>Nævnte er enig i det af Arbejdstilsynet anførte.</p>\r\n<p>\r\n</p>\r\n<p>Nævnet bemærker også, at unødig støjbelastning er en støjbelastning, som kan dæmpes med rimelige tekniske eller organisatoriske midler. Unødig støjbelastning kan forekomme både under og over grænseværdien.</p>\r\n<p>\r\n</p>\r\n<p>Nævnet bemærker videre, at Arbejdstilsynet også peger på andre muligheder for at reducere støjniveauet i produktionshallen.</p>\r\n<p>\r\n</p>\r\n<p>Nævnet skal i øvrigt henvise til begrundelsen for afgørelsen.</p>\r\n<p>\r\n</p>\r\n<p>\r\n   <span class=\"Bold\">Bemærkninger til Arbejdstilsynets sagsbehandling</span>\r\n</p>\r\n<p>\r\n</p>\r\n<p>Nævnet bemærker, at Arbejdstilsynet i sin afgørelse har anført et mangelfuldt regelgrundlag for påbuddet. Arbejdstilsynet burde også have henvist til § 38, stk. 1, i lov om arbejdsmiljø samt til § 9, stk. 2, i bekendtgørelse om beskyttelse mod udsættelse for støj i forbindelse med arbejdet.</p>\r\n<p>\r\n</p>\r\n<p>Nævnet vurderer, at denne fejl i sagsbehandlingen ikke har betydning for afgørelsens gyldighed, da det ikke har haft betydning for virksomhedens forståelse for, hvad der er givet strakspåbud om.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet, samt breve af 3. marts 2020, 17. marts 2020 og 29. maj 2020 fra [navn udeladt] samt brev af 9. marts 2020 fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i bekendtgørelse nr. 674 af 25. maj 2020 af lov om arbejdsmiljø.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i bekendtgørelse nr. 674 af 25. maj 2020 af lov om arbejdsmiljø.</p>\r\n<p>\r\n</p>\r\n<p>Om tekniske hjælpemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i bekendtgørelse nr. 674 af 25. maj 2020 af lov om arbejdsmiljø.</p>\r\n<p>\r\n</p>\r\n<p>Om beskyttelse mod udsættelse for støj</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, i bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet.</p>\r\n<p>\r\n</p>\r\n<p>Om at akustiske forhold skal være i orden</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 2, i bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsgiverens pligter</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 9.</span> Unødig støjbelastning skal undgås. Støjniveauet under arbejdet, herunder niveauet for infralyd og ultralyd, skal derfor holdes så lavt, som det er rimeligt under hensyntagen til den tekniske udvikling.</p>\r\n<p>\r\n   <span class=\"Italic\">Stk. 2.</span> De akustiske forhold skal være tilfredsstillende.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/02/2021"
        },
        {
            "displayName": "Accession",
            "displayValue": "W20210911125"
        },
        {
            "displayName": "Entydig dokumentidentifikation",
            "displayValue": "DH000053"
        },
        {
            "displayName": "Dato for indlæggelse",
            "displayValue": "20/02/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9111"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "19/02/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-9024"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}