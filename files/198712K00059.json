{
    "id": 113198,
    "title": "1987 LSF 59   FORSLAG TIL LOV OM ÆNDRING AF LOV OM LØNMODTAGERNES DYRTIDSFOND OG LOV OM   ÆNDRING AF LOV OM ARBEJDSMARKEDETS TILLÆGSPENSION ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 59 </P>  \r\n\r\n<P></P>  \r\n\r\n<P>Forslag til Lov om ændring af lov om Lønmodtagernes Dyrtidsfond og lov om  \r\n\r\n ændring af lov om Arbejdsmarkedets Tillægspension </P>  \r\n\r\n<P></P>  \r\n\r\n<P>Fremsat af Lykketoft (S) Svend Auken (S) Frank Jensen (S) Anker Jørgensen  \r\n\r\n (S) Poul Nielson (S) Ivar Nørgaard (S) Kaj Poulsen (S) Henning Rasmussen (S)  \r\n\r\n</P>  \r\n\r\n<P></P>  \r\n\r\n<P>den 3. november 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870088230\"> LOV nr 882 af 23/12/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om Lønmodtagernes Dyrtidsfond, jf. lovbekendtgørelse nr. 544 af </P>  \r\n\r\n<P>6. oktober 1982, foretages følgende ændringer: </P>  \r\n\r\n<P>1. I § 6, stk. 3, 1. pkt., ændres &#187;20 pct.&#171; til: &#187;30  \r\n\r\n pct.&#171; </P>  \r\n\r\n<P>2. I § 6, stk. 3, litra c), ændres i 3. pkt. &#187;20 pct.&#171; til:  \r\n\r\n &#187;40 </P>  \r\n\r\n<P>pct.&#171;, og 4. pkt. affattes således: &#187;Denne 40 pct.s grænse  \r\n\r\n finder </P>  \r\n\r\n<P>ikke anvendelse på datterselskaber, hvor Arbejdsmarkedets </P>  \r\n\r\n<P>Tillægspensions og Lønmodtagernes Dyrtidsfonds ejerandel tilsammen </P>  \r\n\r\n<P>udgør 100 pct., og hvis midler i øvrigt er anbragt på de i stk. 2 </P>  \r\n\r\n<P>og 3 angivne måder.&#171; </P>  \r\n\r\n<P>§ 3. I § 6, stk. 3, indsættes efter litra c) som litra d): </P>  \r\n\r\n<P>&#187;d) til finansiering af forsknings- og udviklingsaktiviteter samt  \r\n\r\n</P>  \r\n\r\n<P>udvindingsaktiviteter i den danske undergrund. Til dette formål må </P>  \r\n\r\n<P>der maksimalt anvendes i alt 1 pct. af de samlede fondsmidler. </P>  \r\n\r\n<P>40-pct.s-grænsen i litra c), 3. pkt., finder ikke anvendelse.&#171; </P>  \r\n\r\n<P>4. I § 6 indsættes efter stk. 3 som nyt stykke: </P>  \r\n\r\n<P>&#187;Stk. 4. I selskaber, hvor Arbejdsmarkedets Tillægspensions og </P>  \r\n\r\n<P>Lønmodtagernes Dyrtidsfonds ejerandel tilsammen overstiger 10 </P>  \r\n\r\n<P>pct., og hvor der i henhold til aktieselskabslovens § 49 er </P>  \r\n\r\n<P>udpeget bestyrelsesrepræsentanter for selskabets arbejdstagere, </P>  \r\n\r\n<P>har disse bestyrelsesrepræsentanter ret til - efter høring af alle </P>  \r\n\r\n<P>ansatte - at afgive indstilling om anvendelse af Lønmodtagernes </P>  \r\n\r\n<P>Dyrtidsfonds stemmeret på selskabets generalforsamlinger. I </P>  \r\n\r\n<P>selskaber, hvor § 49 i aktieselskabsloven ikke kan bringes i </P>  \r\n\r\n<P>anvendelse, har repræsentanter for de ansatte tilsvarende ret til </P>  \r\n\r\n<P>at afgive indstilling om anvendelse af Lønmodtagernes Dyrtidsfonds </P>  \r\n\r\n<P>stemmeret på selskabets generalforsamlinger. Lønmodtagernes </P>  \r\n\r\n<P>Dyrtidsfond har pligt til at følge sådanne indstillinger, </P>  \r\n\r\n<P>medmindre afgørende økonomiske hensyn ved midlernes placering, </P>  \r\n\r\n<P>sikkerhed m.v. og andre overordnede forvaltningshensyn, som </P>  \r\n\r\n<P>Lønmodtagernes Dyrtidsfond skal varetage, taler derimod.&#171; </P>  \r\n\r\n<P>§ 2 </P>  \r\n\r\n<P>I lov om Arbejdsmarkedets Tillægspension, jf. lovbekendtgørelse nr. </P>  \r\n\r\n<P>543 af 6. oktober 1982, som ændret ved lov nr. 367 af 10. juni </P>  \r\n\r\n<P>1987, foretages følgende ændringer: </P>  \r\n\r\n<P>1. I § 26, stk. 4, 1. pkt., ændres &#187;20 pct.&#171; til: &#187;30  \r\n\r\n pct.&#171; </P>  \r\n\r\n<P>2. I § 26, stk. 4, litra c), ændres i 3. pkt. &#187;20 pct.&#171; til:  \r\n\r\n &#187;40 </P>  \r\n\r\n<P>pct.&#171;, og 4. pkt. affattes således: </P>  \r\n\r\n<P>&#187;Denne 40 pct.s grænse finder ikke anvendelse på datterselskaber,  \r\n\r\n</P>  \r\n\r\n<P>hvor Arbejdsmarkedets Tillægspensions og Lønmodtagernes </P>  \r\n\r\n<P>Dyrtidsfonds ejerandel tilsammen udgør 100 pct., og hvis midler i </P>  \r\n\r\n<P>øvrigt er anbragt på de i stk. 2-4 angivne måder.&#171; </P>  \r\n\r\n<P>§ 3. I § 26, stk. 4, indsættes efter litra c) som litra d): </P>  \r\n\r\n<P>&#187;d) til finansiering af forsknings- og udviklingsaktiviteter samt  \r\n\r\n</P>  \r\n\r\n<P>udvindingsaktiviteter i den danske undergrund. Til dette formål må </P>  \r\n\r\n<P>der maksimalt anvendes i alt 1 pct. af de samlede fondsmidler. </P>  \r\n\r\n<P>40-pct.s-grænsen i litra c), 3. pkt., finder ikke anvendelse.&#171; </P>  \r\n\r\n<P>4, I § 26 indsættes efter stk. 4 som nyt stykke: </P>  \r\n\r\n<P>&#187;Stk. 5. I selskaber, hvor Arbejdsmarkedets Tillægspensions og </P>  \r\n\r\n<P>Lønmodtagernes Dyrtidsfonds ejerandel tilsammen overstiger 10 </P>  \r\n\r\n<P>pct., og hvor der i henhold til aktieselskabslovens § 49 er </P>  \r\n\r\n<P>udpeget bestyrelsesrepræsentanter for selskabets arbejdstagere, </P>  \r\n\r\n<P>har disse bestyrelsesrepræsentanter ret til - efter høring af alle </P>  \r\n\r\n<P>ansatte - at afgive indstilling om anvendelse af Arbejdsmarkedets </P>  \r\n\r\n<P>Tillægspensions stemmeret på selskabets generalforsamlinger. I </P>  \r\n\r\n<P>selskaber, hvor § 49 i aktieselskabsloven ikke kan bringes i </P>  \r\n\r\n<P>anvendelse, har repræsentanter for de ansatte tilsvarende ret til </P>  \r\n\r\n<P>at afgive indstilling om anvendelse af Arbejdsmarkedets </P>  \r\n\r\n<P>Tillægspensions stemmeret på selskabets generalforsamlinger. </P>  \r\n\r\n<P>Lønmodtagernes Dyrtidsfond har pligt til at følge sådanne </P>  \r\n\r\n<P>indstillinger, medmindre afgørende økonomiske hensyn ved midlernes </P>  \r\n\r\n<P>placering, sikkerhed m.v. og andre overordnede forvaltningshensyn, </P>  \r\n\r\n<P>som Arbejdsmarkedets Tillægspension skal varetage, taler derimod.&#171;  \r\n\r\n</P>  \r\n\r\n<P>§ 3 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Betydningen for samfundsøskonomien </P>  \r\n\r\n<P>1. Den lønmodtageropsparing, som er placeret i Lønmodtagernes </P>  \r\n\r\n<P>Dyrtidsfond (LD) , Arbejdsmarkedets Tillægspension (ATP) og </P>  \r\n\r\n<P>pensionskasserne m.fl., har afgørende betydning for </P>  \r\n\r\n<P>samfundsøkonomien og de fremtidige løsningsmuligheder omkring </P>  \r\n\r\n<P>beskæftigelse, produktion, betalingsbalance m.v. </P>  \r\n\r\n<P>Størstedelen af den private opsparing i samfundet er netop placeret i </P>  \r\n\r\n<P>form af kollektiv lønmodtageropsparing. LD, ATP og pensionsfondene </P>  \r\n\r\n<P>har derfor væsentlig betydning for sikring af en stabil, høj </P>  \r\n\r\n<P>opsparing, der modsvarer det tilsvarende behov for en høj </P>  \r\n\r\n<P>investeringsindsats i de kommende år - sideløbende med at </P>  \r\n\r\n<P>betalingsbalanceproblemerne gradvis formindskes. </P>  \r\n\r\n<P>En forudsætning for, at LD, ATP og pensionsfondene kan leve op til </P>  \r\n\r\n<P>denne opgave, er, at der skabes tilstrækkelig fleksible </P>  \r\n\r\n<P>investeringsrammer for de institutionelle investorer. </P>  \r\n\r\n<P>Dette er den anden side af sagen: Den fælles lønmodtageropsparing hos </P>  \r\n\r\n<P>de institutionelle investorer er på en og samme tid en vigtig </P>  \r\n\r\n<P>faktor i den samlede opsparing og en afgørende forudsætning for, </P>  \r\n\r\n<P>at der kan findes stabile finansieringsmuligheder for en høj, </P>  \r\n\r\n<P>vedvarende investeringsindsats i samfundet. </P>  \r\n\r\n<P>2. Samfundet og erhvervslivet står over for betydelige </P>  \r\n\r\n<P>investeringsopgaver, som næppe kan løses tilfredsstillende uden en </P>  \r\n\r\n<P>bredere og mere fleksibel finansieringsramme for </P>  \r\n\r\n<P>lønmodtageropsparingen. Karakteristisk for en række af de </P>  \r\n\r\n<P>påkrævede investeringsopgaver er, at de forudsætter netop de </P>  \r\n\r\n<P>langsigtede, risikovillige finansieringsmuligheder, som de </P>  \r\n\r\n<P>institutionelle investorer står for, samtidig med at en betydelig </P>  \r\n\r\n<P>samlet finansieringskapacitet er sikret. Disse særlige </P>  \r\n\r\n<P>forudsætninger omfatter en række nødvendige investeringsbehov, </P>  \r\n\r\n<P>bl.a.: </P>  \r\n\r\n<P>- Udbygning, modernisering og omstrukturering af betydelige dele af </P>  \r\n\r\n<P>dansk industri og øvrige erhvervsliv. </P>  \r\n\r\n<P>- Nye stigende investeringsopgaver på miljøområdet: Det gælder såvel </P>  \r\n\r\n<P>arbejdsmiljøet som forureningsbegrænsende produktionsudstyr, </P>  \r\n\r\n<P>systemeksport af miljøudstyr m.v. </P>  \r\n\r\n<P>- Investeringer i nye internationale afsætningskanaler for dansk </P>  \r\n\r\n<P>industri m.v. </P>  \r\n\r\n<P>- Forskning om produktudvikling. </P>  \r\n\r\n<P>- Væsentlige bidrag til at undgå såkaldt uvenlige udenlandske </P>  \r\n\r\n<P>overtagelser af danske arbejdspladser og dermed en vigtig </P>  \r\n\r\n<P>medvirken til at sikre, at den bedste del af dansk erhvervsliv </P>  \r\n\r\n<P>fortsat forbliver i Danmark - også på længere sigt. </P>  \r\n\r\n<P>3. En ajourføring af ATP's og LD's investeringsregler er også i </P>  \r\n\r\n<P>lønmodtagernes og de institutionelle investorers egen interesse. </P>  \r\n\r\n<P>Den bedste varige sikring af lønmodtageropsparingen og et rimeligt </P>  \r\n\r\n<P>afkast til fremtidens pensionister vil fortsat være en stabil, høj </P>  \r\n\r\n<P>realvækst i investeringer, produktion og afsætning. </P>  \r\n\r\n<P>Betydningen for samarbejde i danske virksomheder </P>  \r\n\r\n<P>4. Som led i udbygningen af samarbejdet på den enkelte arbejdsplads </P>  \r\n\r\n<P>og et tættere investeringssamvirke mellem de ansattes </P>  \r\n\r\n<P>pensionsopsparing og arbejdspladsens udviklingsbehov finder </P>  \r\n\r\n<P>Socialdemokratiet det naturligt at skabe bedre muligheder for at </P>  \r\n\r\n<P>inddrage repræsentanter for de ansatte i den praktiske forvaltning </P>  \r\n\r\n<P>af de investerede midler fra den fælles lønmodtageropsparing. </P>  \r\n\r\n<P>Gældende lovgivning hindrer ikke, at bestyrelserne for ATP og LD kan </P>  \r\n\r\n<P>udpege repræsentanter for de ansatte til at forvalte den til de </P>  \r\n\r\n<P>investerede midler knyttede stemmeret eller repræsentation i </P>  \r\n\r\n<P>bestyrelsen for de pågældende virksomheder. - Af en række </P>  \r\n\r\n<P>praktiske årsager, herunder først og fremmest de ofte vanskelige </P>  \r\n\r\n<P>økonomiske rekonstruktioner, som er forbundet med kapitalindskud i </P>  \r\n\r\n<P>mindre og mellemstore virksomheder, er denne repræsentation fra de </P>  \r\n\r\n<P>ansatte ikke gennemført i større omfang end hidtil. </P>  \r\n\r\n<P>Socialdemokratiet finder, at tiden er inde til at udmønte et ønske </P>  \r\n\r\n<P>om at fremskynde samarbejdsprocessen og foreslår derfor, at der i </P>  \r\n\r\n<P>den nye lovgivning om LD's og ATP's investeringsregler også bør </P>  \r\n\r\n<P>være indeholdt en opfordring til bestyrelserne om, at man i større </P>  \r\n\r\n<P>udstrækning forbedrer repræsentationen af de ansatte samtidig med, </P>  \r\n\r\n<P>at man forbedrer de lovgivningsmæssige rammer for et sådant </P>  \r\n\r\n<P>forøget samvirke. </P>  \r\n\r\n<P>5. Socialdemokratiet er sig meget bevidst, at der ikke er erfaringer </P>  \r\n\r\n<P>at hente i større udstrækning fra andre lande på dette felt. Man </P>  \r\n\r\n<P>står foran en periode i dansk erhvervsliv, hvor vi må prøve os </P>  \r\n\r\n<P>frem med forskellige modeller. Det er vigtigt, at en sådan </P>  \r\n\r\n<P>forsøgsperiode indebærer positive erfaringer, som også tager højde </P>  \r\n\r\n<P>for situationer, hvor en reel repræsentationsret forudsætter </P>  \r\n\r\n<P>medvirken fra økonomisk ekspertise i de ofte komplicerede </P>  \r\n\r\n<P>beslutningssituationer, virksomhederne befinder sig i. </P>  \r\n\r\n<P>Tanken er gennem lovgivningen at skabe rammerne for, at </P>  \r\n\r\n<P>repræsentanter for de ansatte - for LD's og ATP's investeringer - </P>  \r\n\r\n<P>bedst muligt kan bidrage til at udbygge samarbejdet og demokratiet </P>  \r\n\r\n<P>på den enkelte arbejdsplads. Det gælder såvel i forvaltningen af </P>  \r\n\r\n<P>de til investeringerne knyttede stemmerettigheder på </P>  \r\n\r\n<P>virksomhedernes generalforsamlinger som de tilfælde, hvor </P>  \r\n\r\n<P>bestyrelsesrepræsentation også er omfattet af kapitalindskuddet </P>  \r\n\r\n<P>fra de institutionelle investorer. </P>  \r\n\r\n<P>Det mest afgørende er at få påbegyndt en fornuftig udviklingsproces, </P>  \r\n\r\n<P>hvor lovgivningen har karakter af rammer og minimumsbestemmelser. </P>  \r\n\r\n<P>Det er ligeså vigtigt, at samvirket bliver positivt: De tre parter </P>  \r\n\r\n<P>- virksomhedsledelse, ansatte og institutionelle investorer - må </P>  \r\n\r\n<P>bringes ind i et godt og harmonisk, demokratisk samspil. Det er </P>  \r\n\r\n<P>også helt nødvendigt i løsningen af de vigtige </P>  \r\n\r\n<P>investeringsopgaver, erhvervslivet står foran. </P>  \r\n\r\n<P>6. Der er i den eksisterende lovgivning en række begrænsninger, der </P>  \r\n\r\n<P>gør det vanskeligt for både LD og ATP at leve op til de vigtige </P>  \r\n\r\n<P>investeringsopgaver. Der er derfor behov for ændringer i </P>  \r\n\r\n<P>lovgivningen, som tilgodeser mulighederne for at investere i </P>  \r\n\r\n<P>udbygning af dansk produktion, dansk eksport og danske </P>  \r\n\r\n<P>arbejdspladser. </P>  \r\n\r\n<P>Særlige begrænsninger i eksisterende lovgivning for LD og ATP </P>  \r\n\r\n<P>7. På tre hovedfelter er de institutionelle investorer - LD og ATP - </P>  \r\n\r\n<P>stillet ringere end pensionskasserne i gældende lovgivning: </P>  \r\n\r\n<P>Pensionskasserne kan placere op til 25 pct. af de samlede fondsmidler </P>  \r\n\r\n<P>i aktive, mere risikoprægede investeringer - herunder aktier. I </P>  \r\n\r\n<P>LD- og ATP-lovene er denne andel derimod begrænset til 20 pct. </P>  \r\n\r\n<P>I henhold til gældende lovgivning har pensionskasserne mulighed for </P>  \r\n\r\n<P>at oprette 100 pct.-ejede datterselskaber med samme beføjelser, </P>  \r\n\r\n<P>som pensionskasserne selv har det. Denne mulighed er ikke til </P>  \r\n\r\n<P>stede for LD og ATP. </P>  \r\n\r\n<P>Det tredje område, hvor der især er betydelige forskelle i </P>  \r\n\r\n<P>investeringsmulighederne, gælder den andel, som den pågældende </P>  \r\n\r\n<P>pensionskasse må eje i den enkelte virksomhed: I henhold til </P>  \r\n\r\n<P>forsikringsloven gælder, at de tværgående pensionskasser i praksis </P>  \r\n\r\n<P>må eje en mere fleksibel og som regel større andel af et </P>  \r\n\r\n<P>aktieselskabs samlede aktiekapital. Pensionskasserne kan via </P>  \r\n\r\n<P>investerings- eller kapitalformidlingsselskaber erhverve </P>  \r\n\r\n<P>videregående ejerandele i aktieselskaber. Lovene om LD og ATP er </P>  \r\n\r\n<P>langt mere restriktive, når det gælder investeringer i det enkelte </P>  \r\n\r\n<P>aktieselskab. Her gælder som bekendt, at LD og ATP tilsammen </P>  \r\n\r\n<P>maksimalt kan investere op til 20 pct. af aktiekapitalen i den </P>  \r\n\r\n<P>enkelte virksomhed. LD kan dog i modsætning til ATP investere i </P>  \r\n\r\n<P>ikkebørsnoterede selskaber - et vækstområde, som for Dyrtidsfonden </P>  \r\n\r\n<P>og erhvervslivet er et vigtigt fælles samarbejdsfelt. </P>  \r\n\r\n<P>8. Under alle omstændigheder indebærer disse begrænsninger i </P>  \r\n\r\n<P>investeringsmulighederne tilsvarende daglige begrænsninger i LD's </P>  \r\n\r\n<P>og ATP's praktiske investeringspolitik. </P>  \r\n\r\n<P>I såvel ATP's som LD's lovgrundlag er der derfor behov for ændringer </P>  \r\n\r\n<P>og ajourføringer i investeringsreglerne. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 </P>  \r\n\r\n<P>I forhold til den nuværende lov hæves grænsen for investering i </P>  \r\n\r\n<P>risikoprægede aktiver fra 20 pct. til 30 pct. af fondsmidlerne. </P>  \r\n\r\n<P>Der er et aktuelt behov for at hæve grænsen, og en sådan ændring </P>  \r\n\r\n<P>vil sikre en rimelig ligestilling med pensionskassernes </P>  \r\n\r\n<P>investeringsvilkår. Pensionskasser kan i dag investere 25 pct. af </P>  \r\n\r\n<P>fondsmidlerne i risikoprægede aktiver, men de optager disse </P>  \r\n\r\n<P>aktiver til erhvervelsespris, hvorfor procentgrænsen i realiteten </P>  \r\n\r\n<P>er højere. LD optager risikoprægede aktier i regnskabet til </P>  \r\n\r\n<P>ultimopriser. </P>  \r\n\r\n<P>Det aktuelle aktiekursniveau ligger højere end på LD's </P>  \r\n\r\n<P>investeringstidspunkt. I tilfælde af fortsat stigning vil LD være </P>  \r\n\r\n<P>i den situation, at jo bedre den investerer, jo sværere har den </P>  \r\n\r\n<P>ved at overholde procentgrænsen som følge af regnskabsprincippet. </P>  \r\n\r\n<P>Derfor er en lovtilpasning nødvendig og hensigtsmæssig i forhold </P>  \r\n\r\n<P>til ønsket om at opnå lige så fleksible regler som </P>  \r\n\r\n<P>pensionskasserne. </P>  \r\n\r\n<P>Til § 1 nr. 2 </P>  \r\n\r\n<P>Ændringen er en følge af de øvrige foreslåede lovændringer. Endvidere </P>  \r\n\r\n<P>foreslås, at bestemmelsen om, at LD's årlige anbringelser i </P>  \r\n\r\n<P>risikoprægede aktiver ikke må overstige 20 pct. af forøgelsen i </P>  \r\n\r\n<P>det løbende regnskabsår af aktivmassen, også udgår. I en række </P>  \r\n\r\n<P>situationer vil det være mere hensigtsmæssigt, at der er sikret en </P>  \r\n\r\n<P>fleksibilitet fra år til år under overholdelse af den generelle </P>  \r\n\r\n<P>regel om, at LD til enhver tid maksimalt må investere op til 30 </P>  \r\n\r\n<P>pct. af de samlede fondsmidler i risikoprægede aktiver. Forslaget </P>  \r\n\r\n<P>om den nye 40 pct.s-grænse er en konsekvens af behovet for at </P>  \r\n\r\n<P>ændre 20 pct.'s-reglen for investeringer i de enkelte </P>  \r\n\r\n<P>virksomheder. </P>  \r\n\r\n<P>Den nugældende 20 pct.'s regel har i praksis begrænset LD's og ATP's </P>  \r\n\r\n<P>investeringsmuligheder: I knap 30 børsnoterede selskaber blokerer </P>  \r\n\r\n<P>man i dag for hinanden, når det gælder yderligere investeringer. </P>  \r\n\r\n<P>Dertil kommer, at LD som bekendt blev etableret på et senere </P>  \r\n\r\n<P>tidspunkt end ATP. Det har i praksis indebåret, at LD's </P>  \r\n\r\n<P>aktieinvesteringer på Fondsbørsen reelt er mere begrænset end </P>  \r\n\r\n<P>ATP's, fordi LD er henvist til &#187;at supplere op&#171; til den  \r\n\r\n nugældende </P>  \r\n\r\n<P>20 pct.'s grænse - som supplement til de investeringer, ATP </P>  \r\n\r\n<P>allerede har foretaget i årene forud for loven om Lønmodtagernes </P>  \r\n\r\n<P>Dyrtidsfond. </P>  \r\n\r\n<P>I praksis er det i lovforslaget fundet mest hensigtsmæssigt at bevare </P>  \r\n\r\n<P>klare, entydige procentgrænser, som gør det enklere og mere </P>  \r\n\r\n<P>dynamisk at forhandle om virksomhedsrekonstruktioner eller </P>  \r\n\r\n<P>medfinansiering i nye virksomheder. Derfor foreslås, at grænsen </P>  \r\n\r\n<P>for ATP's og LD's samlede investeringer i det enkelte selskab </P>  \r\n\r\n<P>forøges fra 20 pct. til 40 pct. af det enkelte selskabs </P>  \r\n\r\n<P>aktiekapital. </P>  \r\n\r\n<P>Det i § 6, stk. 3, litra c) foreslåede nye 4. pkt. er begrundet i </P>  \r\n\r\n<P>behovet for, at LD på linie med pensionskasser og </P>  \r\n\r\n<P>forsikringsselskaber får mulighed for at kunne oprette 100 pct. </P>  \r\n\r\n<P>ejede datterselskaber, herunder inden for flere nye vækstområder. </P>  \r\n\r\n<P>For særlige typer af risikobetonede investeringer vil det være </P>  \r\n\r\n<P>hensigtsmæssigt, at sådanne investeringer finder sted inden for </P>  \r\n\r\n<P>rammerne af et datterselskab. Datterselskaber oprettet i </P>  \r\n\r\n<P>overensstemmelse med det nye 4. pkt. kan i øvrigt ikke foretage </P>  \r\n\r\n<P>videregående investeringer end inden for de procentgrænser, som </P>  \r\n\r\n<P>fastlægges for Dyrtidsfondens direkte investeringer. </P>  \r\n\r\n<P>Det til § 6 stk. 3. foreslåede nye litra d) er begrundet i behovet </P>  \r\n\r\n<P>for en stærkere og mere direkte indsats til finansiering af </P>  \r\n\r\n<P>forsknings- og udviklingsaktiviteterne i Danmark samt en </P>  \r\n\r\n<P>ligebehandling i LD's engagement i efterforsknings- og </P>  \r\n\r\n<P>udvindingsaktiviteterne i den danske undergrund. </P>  \r\n\r\n<P>Det foreslås, at LD får mulighed for at anvende op til 1 pct. af </P>  \r\n\r\n<P>fondsmidlerne til hel eller delvis finansiering af forsknings- og </P>  \r\n\r\n<P>udviklingsprojekter. Inden for dette beløb forudsættes også </P>  \r\n\r\n<P>finansieret LD's engagement i olie- og </P>  \r\n\r\n<P>naturgasefterforskningsaktiviteterne i den danske undergrund. </P>  \r\n\r\n<P>Rent praktisk forudsætter en effektiv finansiering af forsknings- og </P>  \r\n\r\n<P>udviklingsaktiviteterne et investeringsbidrag, som i praksis vil </P>  \r\n\r\n<P>indebære en større ejerandel i en række tilfælde end den nye </P>  \r\n\r\n<P>generelle 40 pct. grænse, som omfatter investeringer i henhold til </P>  \r\n\r\n<P>§ 6, stk. 3, litra a)-c). Derfor foreslås samtidig, at forsknings- </P>  \r\n\r\n<P>og udviklingsaktiviteterne placeres i fuldt ud ejede </P>  \r\n\r\n<P>datterselskaber under Lønmodtagernes Dyrtidsfond - det indebærer </P>  \r\n\r\n<P>en ligestilling i forhandlingspositioner i forhold til </P>  \r\n\r\n<P>samarbejdspartnere omkring konkrete projekter, en bedre styring af </P>  \r\n\r\n<P>projekterne og en samlet rentabilitetsvurdering. </P>  \r\n\r\n<P>Til § 1, stk. 4 </P>  \r\n\r\n<P>Forslaget må ses som led i en styrkelse af samarbejdet og demokratiet </P>  \r\n\r\n<P>på den enkelte virksomhed. Der skabes hermed klarere og mere </P>  \r\n\r\n<P>forpligtende lovmæssige rammer for at uddelegere forvaltningen af </P>  \r\n\r\n<P>stemmerettighederne, som knytter sig til lønmodtagermidlernes </P>  \r\n\r\n<P>placering. Det foreslås, at retten til at stille forslag om </P>  \r\n\r\n<P>anvendelsen af stemmerettighederne - herunder også eventuelt valg </P>  \r\n\r\n<P>til bestyrelsen - uddelegeres til de medarbejdervalgte </P>  \r\n\r\n<P>bestyrelsesrepræsentanter i virksomheder, jf. aktieselskabslovens </P>  \r\n\r\n<P>§ 49. I mindre virksomheder foreslås tilsvarende, at </P>  \r\n\r\n<P>repræsentanter for de ansatte kan stille forslag om anvendelsen af </P>  \r\n\r\n<P>stemmerettighederne. </P>  \r\n\r\n<P>LD's og ATP's bestyrelser er herefter forpligtet til at følge de </P>  \r\n\r\n<P>pågældende forslag, medmindre økonomiske hensyn til midlernes </P>  \r\n\r\n<P>placering og sikkerhed taler imod eller afgørende overordnede </P>  \r\n\r\n<P>forvaltningsmæssige hensyn taler for en anden løsning - af </P>  \r\n\r\n<P>midlertidig eller varig karakter. Her tænkes bl.a. på de </P>  \r\n\r\n<P>institutionelle investorers forpligtelse til at sikre </P>  \r\n\r\n<P>investeringerne bedst muligt og bl.a. LD's særlige </P>  \r\n\r\n<P>tilpasningsforpligtelser til udbetalingerne af LD-midler i de </P>  \r\n\r\n<P>kommende år. I andre tilfælde kan være indgået specielt opbyggede </P>  \r\n\r\n<P>aktionæroverenskomster for den pågældende virksomheds </P>  \r\n\r\n<P>rekonstruktion el.lign., som kan vanskeliggøre en umiddelbar </P>  \r\n\r\n<P>uddelegering af stemmerettighederne til aktierne på helt kort </P>  \r\n\r\n<P>sigt. Udbytter, tegningsrettigheder, økonomiske dispositioner med </P>  \r\n\r\n<P>aktierne i den pågældende virksomhed tilfalder fortsat LD og </P>  \r\n\r\n<P>dermed alle lønmodtagerkonti i fonden under eet. </P>  \r\n\r\n<P>Bestemmelsen er i øvrigt formuleret så fleksibelt, at der netop </P>  \r\n\r\n<P>lægges op til en forsøgs- og tilpasningsperiode, hvor det gennem </P>  \r\n\r\n<P>økonomisk ekspertisebistand og uddannelsesindsats fra bl.a. de </P>  \r\n\r\n<P>institutionelle investorer kan sikres, at der igangsættes en </P>  \r\n\r\n<P>positiv og konstruktiv udvikling på den enkelte arbejdsplads. Det </P>  \r\n\r\n<P>er helt afgørende, at der herigennem iværksættes et frugtbart </P>  \r\n\r\n<P>demokratisk samarbejde og en dynamisk udvikling. </P>  \r\n\r\n<P>Til § 2 </P>  \r\n\r\n<P>De foreslåede bestemmelser svarer til bestemmelserne for loven om </P>  \r\n\r\n<P>Lønmodtagernes Dyrtidsfond. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00059"
        },
        {
            "displayName": "Entydig dokumentidentifikation",
            "displayValue": "CL004706"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}