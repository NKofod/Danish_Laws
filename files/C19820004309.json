{
    "id": 54940,
    "title": "Cirkulære om boliger for ældre og handicappede i almennyttigt byggeri ",
    "documentTypeId": "140",
    "isSagsforlobPeriodValid": false,
    "shortName": "CIR nr 43 af 25/03/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om boliger for ældre og handicappede i  \r\n\r\n almennyttigt byggeri </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Det er en forudsætning for den offentlige støtte,  \r\n\r\n som ydes til de almennyttige boligselskabers nybyggeri, blandt andet at  \r\n\r\n byggeriet udformes således, at i princippet alle befolkningsgrupper har  \r\n\r\n mulighed for at bo der. </P>  \r\n\r\n<P>Efter § 5 i lov om boligbyggeri skal boligerne i nybyggeriet indrettes  \r\n\r\n således, at de opfylder de boligsøgendes rimelige krav til boliger af den  \r\n\r\n pågældende art. I lovens § 52 er det yderligere bestemt, at en passende del  \r\n\r\n af lejlighederne kan kræves indrettet for særlige befolkningsgrupper,  \r\n\r\n herunder blandt andet pensionister og personer med særlige fysiske handicap,  \r\n\r\n (stærkt bevægelseshæmmede). </P>  \r\n\r\n<P>Det er i overensstemmelse hermed understreget i boligministeriets  \r\n\r\n cirkulære af 4. juni 1975 om støtte til almennyttigt nybyggeri m.v. (pkt. 25  \r\n\r\n og 26), at byggerierne skal udføres som differentieret byggeri, således at de  \r\n\r\n i videst muligt omfang tilgodeser behovet hos alle grupper af befolkningen og  \r\n\r\n udformes således, at de forskellige befolkningsgrupper og aldersklasser i  \r\n\r\n størst muligt omfang kan få bolig imellem hinanden. Der tilstræbes herved den  \r\n\r\n størst mulige integrering for alle befolkningsgrupper. </P>  \r\n\r\n<P>Det følger heraf, at boligerne allerede efter de gældende regler skal  \r\n\r\n indrettes således, at også ældre og handicappede uden større vanskeligheder  \r\n\r\n skal kunne bo i disse lejligheder, og at også specielt boligbehovet for  \r\n\r\n stærkt bevægelseshæmmede søges tilgodeset. Om den tekniske indretning af  \r\n\r\n disse boliger henvises til bestemmelserne i Bygningsreglement 1977. </P>  \r\n\r\n<P CLASS=PUNKT> <B>2.</B> Ved lov nr. 82 af 17. marts 1982 om offentlig  \r\n\r\n støtte til indeksfinansieret boligbyggeri og om ændring af lov om  \r\n\r\n boligbyggeri er den årlige bevillingskvote forhøjet fra 10.000 til 12.000  \r\n\r\n boliger, for hvert af finansårene 1982 og 1983. Det er samtidig fastsat i  \r\n\r\n loven, at der af den årlige kvote skal indrettes 1.000 boliger til beboelse  \r\n\r\n for ældre og handicappede. </P>  \r\n\r\n<P>Som det fremgår af bemærkningerne ovenfor under pkt. 1, har det også efter  \r\n\r\n de gældende regler været forudsat, at der i det almennyttige nybyggeri  \r\n\r\n indrettes boliger også for disse befolkningsgrupper. </P>  \r\n\r\n<P>Ved fastsættelsen af en særlig kvote for boliger til ældre og handicappede  \r\n\r\n er det tilsigtet yderligere at øge ældre og handicappedes - herunder stærkt  \r\n\r\n bevægelseshæmmedes - muligheder for at få egnede boliger i det almennyttige  \r\n\r\n boligbyggeri. </P>  \r\n\r\n<P>De 1.000 boliger for ældre og handicappede skal betragtes som et  \r\n\r\n supplement til de hidtil indrettede boliger af denne art inden for den  \r\n\r\n hidtidige bevillingskvote for nybyggeri. </P>  \r\n\r\n<P CLASS=PUNKT> <B>3.</B> Boligerne skal udformes således, at de i flest  \r\n\r\n mulige henseender kan betegnes som handicapegnede, horved forstås boliger,  \r\n\r\n der ved deres planudformning, placering i bebyggelsen, indretning og udstyr  \r\n\r\n er egnede som bolig også for ældre og handicappede. </P>  \r\n\r\n<P>Projekteringen må ske efter drøftelse med kommunen om blandt andet  \r\n\r\n befolkningssammensætningen og de lokale behov for boliger til forskellige  \r\n\r\n grupper af ældre og handicappede, herunder om der måtte være behov for at  \r\n\r\n indrette boliger med særligt udstyr eller lignende til brug for personer med  \r\n\r\n sværere handicap eller særlige behov. Der kan af kommunen ydes støtte til  \r\n\r\n gennemførelse af sådanne særlige foranstaltninger i medfør af lov om social  \r\n\r\n bistand. </P>  \r\n\r\n<P>Ved projekteringen må boligselskaberne være opmærksomme på, at de  \r\n\r\n befolkningsgrupper, som har særligt behov for handicapegnede boliger, dækker  \r\n\r\n forskellige alderstrin og familiemæssig status, og at behovet og ønskerne til  \r\n\r\n boligen kan variere for forskellige grupper af ældre og handicappede. </P>  \r\n\r\n<P>For yngre familier, hvor et eller flere af familiemedlemmerne er  \r\n\r\n handicappede, kan behovet måske først og fremmest bestå i særlig hensyntagen  \r\n\r\n ved udformningen til bevægelseshæmmede. </P>  \r\n\r\n<P>For en hel del ældre kan behovet dels bestå i en hensyntagen til den  \r\n\r\n nedsatte førlighed, som følger med alderen, men måske også navnlig i trygge  \r\n\r\n og sikre boligforhold med gode kontaktmuligheder. </P>  \r\n\r\n<P>Det følger af de forskelligartede behov, at boligerne kan placeres spredt  \r\n\r\n i en bebyggelse eller grupperet som en mindre enhed integreret i en større  \r\n\r\n bebyggelse. En gruppering af boligerne kan navnlig vise sig hensigtsmæssig,  \r\n\r\n hvor det f.eks. for ældre er af betydning at kunne have daglig kontakt med  \r\n\r\n andre ældre i bebyggelsen i rimelig nærhed. For at styrke sådanne  \r\n\r\n kontaktmuligheder skal også peges på mulighederne for ved planlægningen af  \r\n\r\n bebyggelsens fælleslokaler at tage særlige hensyn til, at de også vil kunne  \r\n\r\n anvendes af de ældre i dagtimerne, hvor brugen af fælleslokalerne ofte i  \r\n\r\n øvrigt er begrænset. </P>  \r\n\r\n<P CLASS=PUNKT> <B>4.</B> Boliger i almennyttigt byggeri - herunder boliger  \r\n\r\n for ældre og handicappede - skal udføres i overensstemmelse med de  \r\n\r\n almindelige bestemmelser, der er fastsat som vilkår for at opnå offentlig  \r\n\r\n støtte, herunder de fastsatte rammebeløb for opførelsesudgifterne. </P>  \r\n\r\n<P>Boligerne skal ved deres udformning og indretning opfylde de behov, der er  \r\n\r\n fastsat i byggelovgivningen. Der henvises herved specielt til  \r\n\r\n Bygningsreglement 1977, kap. 4.5., hvori er fastsat krav af hensyn til  \r\n\r\n personer, hvis bevægelses- og orienteringsevne er nedsat, samt kap. 4.3.4. om  \r\n\r\n indretning af baderum og wc-rum. </P>  \r\n\r\n<P>Ud over bestemmelserne i byggelovgivningen stilles der ikke særlige  \r\n\r\n tekniske krav til indretningen af boliger for ældre og handicappede. Som det  \r\n\r\n allerede er nævnt, skal disse boliger tilgodese behovet hos forskellige  \r\n\r\n grupper af ældre og handicappede, og det forudsættes, at boligselskaberne og  \r\n\r\n kommunerne ved projektering af nyt byggeri foretager en indgående bedømmelse  \r\n\r\n af den bedst mulige udformning af boligerne, således at disse også kan være  \r\n\r\n velegnede som boliger for ældre og handicappede. Det tilrådes de  \r\n\r\n projekterende at drøfte eventuelle tvivlsspørgsmål og enkeltheder med de  \r\n\r\n sociale myndigheder eller med organisationer inden for ældre- og  \r\n\r\n handicapområdet, som har erfaring med hensyn til indretning af sådant  \r\n\r\n byggeri. Der kan herved eksempelvis henvises til Boligudvalget for  \r\n\r\n bevægelseshæmmede, Hans Knudsens Plads 1 A, 2100 København Ø. </P>  \r\n\r\n<P>Blandt de forhold, som - ud over opfyldelse af kravene i Bygningselement  \r\n\r\n 1977 - vil kunne medvirke til at gøre et byggeri egnet til beboelse også for  \r\n\r\n ældre og handicappede kan som vejledning peges på: </P>  \r\n\r\n<P>Boligernes adgangsforhold og indretning: </P>  \r\n\r\n<P>- Boliger, hvor der er etableret parkeringsmulighed nær indgangsdør. </P>  \r\n\r\n<P>- Boliger, hvor adgangsforhold er uden terræntrapper o.l. </P>  \r\n\r\n<P>- Boliger med let adgang til terrasse/altan. </P>  \r\n\r\n<P>- Boliger beliggende i stueetage eller med adgang fra elevator. </P>  \r\n\r\n<P>- Boliger med god planløsning og gode muligheder for at kunne færdes  \r\n\r\n ubesværet i hele bebyggelsen. </P>  \r\n\r\n<P>- Boliger med rummelige toilet- og baderum. </P>  \r\n\r\n<P>- Boliger med fleksibelt og handicapvenligt køkkeninventar og med rimelige  \r\n\r\n pladsforhold. </P>  \r\n\r\n<P>Boligernes miljø: </P>  \r\n\r\n<P>- Boliger, som opfylder ældres og handicappedes trygheds- og  \r\n\r\n sikkerhedsbehov, f.eks. med trafiksikker adgang til boligen, veloplyste  \r\n\r\n adgangsstier til boligerne m.v., gode transportmuligheder samt nem adgang til  \r\n\r\n butikker og social service. </P>  \r\n\r\n<P>- Boliger, som er indrettet med nødkaldeanlæg, som forøger de ældres og  \r\n\r\n handicappedes tryghed i boligen. </P>  \r\n\r\n<P>- Boliger, som giver gode kontaktmuligheder, og som skaber mulighed for  \r\n\r\n fællesaktiviteter. </P>  \r\n\r\n<P>Med hensyn til nødkaldeanlæg skal peges på, at sådanne anlæg kan etableres  \r\n\r\n i samarbejde med kommunernes sociale forvaltninger f. eks. ved tilkobling til  \r\n\r\n døgnvagt på plejecentral i kommunen, hvorfra der kan rekvireres hjælp til de  \r\n\r\n ældre og handicappede. Etablering af nødkaldeanlæg kombineret med den  \r\n\r\n tryghed, som ligger i at have naboer i nærheden, som man har kontakt til, vil  \r\n\r\n ofte være et afgørende moment for mange ældre, som gør det muligt at blive i  \r\n\r\n egen selvstændig bolig længst muligt. </P>  \r\n\r\n<P CLASS=PUNKT> <B>5.</B> Med hensyn til udlejningen af boliger i  \r\n\r\n almennyttige bebyggelser er der fastsat nærmere regler herom i  \r\n\r\n boligministeriets bekendtgørelse nr. 157 af 24. april 1975 om almennyttig  \r\n\r\n boligvirksomhed. I bekendtgørelsens § 15, stk. 1, er fastsat som principielt  \r\n\r\n udgangspunkt, at ledige lejligheder skal søges stillet til rådighed for  \r\n\r\n boligsøgende, som efter en samlet vurdering af deres økonomiske forhold samt  \r\n\r\n deres husstandsstørrelse og -sammensætning har særligt behov for boliger af  \r\n\r\n den pågældende art. Der fastsættes endvidere bestemmelser om fortrinsret for  \r\n\r\n boligsøgende med børn til større lejligheder. </P>  \r\n\r\n<P>Bekendtgørelsens § 15, stk. 5, bestemmer endvidere, at &#187;Pensionister,  \r\n\r\n invalider eller andre særlige befolkningsgrupper har fortrinsret til sådanne  \r\n\r\n ledige lejligheder, som enten ved deres indretning eller ved meddelt tilsagn  \r\n\r\n om statsstøtte er forudsat udlejet til disse befolkningsgrupper. Udlejningen  \r\n\r\n bør så vidt muligt finde sted under iagttagelse af reglerne i stk. 1.&#171;  \r\n\r\n</P>  \r\n\r\n<P>Der må lægges vægt på, at de boliger, som indrettes og udformes med  \r\n\r\n særligt henblik på ældre og handicappede, også kommer disse  \r\n\r\n befolkningsgrupper til gode ved udlejningen. De ovenfor nævnte bestemmelser  \r\n\r\n tager sigte herpå. Det overlades til boligselskaberne og kommunerne på  \r\n\r\n grundlag af de lokale forhold at vurdere, om det må skønnes hensigtsmæssigt i  \r\n\r\n det enkelte tilfælde at klausulere et antal boliger i støttetilsagnet til  \r\n\r\n fortrinsvis anvendelse for ældre og handicappede. </P>  \r\n\r\n<P CLASS=PUNKT> <B>6.</B> Det må tillægges stor vægt, at de ældres og  \r\n\r\n handicappedes boligbehov imødekommes i det almennyttige nybyggeri.  \r\n\r\n Boligselskaberne må derfor fremtidigt i forbindelse med projektering og  \r\n\r\n ansøgning om støtte til nybyggeri søge indrettet et passende antal boliger  \r\n\r\n for ældre og handicappede efter drøftelse med kommunerne. </P>  \r\n\r\n<P>Ved indsendelse af ansøgning om støtte skal boligselskabet oplyse, hvor  \r\n\r\n mange boliger, der er velegnede til ældre og handicappede. Samtidig vil  \r\n\r\n kommunalbestyrelsen blive anmodet om ved ansøgningens indsendelse til  \r\n\r\n boligstyrelsen at udtale sig om selskabets vurdering. </P>  \r\n\r\n<P>For at fremme byggeri af disse boliger vil boligstyrelsen ved  \r\n\r\n fastlæggelsen af de årlige bevillingsprogrammer i særlig grad søge at fremme  \r\n\r\n sådanne projekter, som indeholder boliger for ældre og handicappede. </P>  \r\n\r\n<P>Da der allerede i boligstyrelsen foreligger et betydeligt antal  \r\n\r\n ansøgninger om støtte til projekter, hvortil der påregnes bevilget tilsagn om  \r\n\r\n støtte i 1982 og 1983, skal man anmode boligselskaberne om gennem vedkommende  \r\n\r\n kommunalbestyrelse at indsende oplysning om, hvor mange lejligheder i det  \r\n\r\n enkelte projekt, der efter selskabets skøn kan betegnes som egnede for ældre  \r\n\r\n og handicappede. Kommunalbestyrelsen anmodes om at indsende oplysningerne til  \r\n\r\n boligstyrelsen forsynet med en udtalelse om vurderingen af selskabets skøn.  \r\n\r\n Oplysningerne må være boligstyrelsen i hænde senest den 15. maj 1982. </P>  \r\n\r\n<P>I de tilfælde, hvor projekter allerede er udarbejdet, vil vurderingen af  \r\n\r\n boligerne kunne ske med rimelig hensyntagen hertil. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligstyrelsen, den 25. marts 1982 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>AXEL G. POULSEN </P>  \r\n\r\n<P CLASS=MINISTER ALIGN=RIGHT>/H. E. Rasmussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/06/1982"
        },
        {
            "displayName": "Accession",
            "displayValue": "C19820004309"
        },
        {
            "displayName": "Entydig dokumentidentifikation",
            "displayValue": "CM013825"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "25/03/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 9 af 05/01/1990 § 6 nr 2, jf dog § 7"
        },
        {
            "displayName": "Ressortministeriets journalnummer",
            "displayValue": "BO. 4. kt. j.nr. 340-2b-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}