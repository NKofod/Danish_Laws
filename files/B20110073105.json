{
    "id": 137911,
    "title": "Bekendtgørelse om uddannelsen til professionsbachelor i tandpleje",
    "documentTypeId": "60",
    "isSagsforlobPeriodValid": true,
    "shortName": "BEK nr 731 af 25/06/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Mål for læringsudbytte for uddannelsen til professionsbachelor i tandpleje</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om uddannelsen til professionsbachelor i tandpleje</p>\r\n<p class=\"Indledning2\">I medfør af § 22 i lov nr. 207 af 31. marts 2008 om erhvervsakademiuddannelser og professionsbacheloruddannelser og § 15 i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 1350 af 17. december 2008, som ændret ved lov nr. 140 af 9. februar 2010, og efter forhandling med indenrigs- og sundhedsministeren, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1. </span> Formålet med uddannelsen til professionsbachelor i tandpleje er at kvalificere den uddannede til selvstændigt at kunne planlægge, gennemføre og evaluere sundhedsfremmende, sygdomsforebyggende og terapeutiske opgaver inden for tandplejerens virksomhedsområde med henblik på at kunne fungere selvstændigt som tandplejer såvel i privat praksis som i den offentlige tandpleje og til at indgå i et fagligt og tværfagligt samarbejde.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Den uddannede skal have viden, færdigheder og kompetencer som angivet i bilag 1.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2. </span> Uddannelsen, der er en modulopbygget fuldtidsuddannelse, er normeret til 180 ECTS-point. 60 ECTS-point svarer til en fuldtidsstuderendes arbejde i 1 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Uddannelsen giver den uddannede ret til at anvende titlen professionsbachelor i tandpleje. Den engelske titel er Bachelor of Dental Hygiejne.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Uddannelsens engelske betegnelse er Bachelor’s Degree Programme in Dental Hygiene.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3. </span> Uddannelsen består af:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Obligatoriske uddannelseselementer med et samlet omfang på 105 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Praktik med et samlet omfang på 55 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Valgfri uddannelseselementer, der for den enkelte studerende har et samlet omfang på 5 ECTS-point.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Bachelorprojekt på 15 ECTS-point.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Uddannelsens obligatoriske elementer tilrettelægges inden for følgende kerneområder:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Sundhedsfremme og forebyggelse.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Sundheds- og sygdomsbegreber i relation til det tandplejefaglige felt.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Sundhedspsykologi, sundhedspædagogik og sundhedsinformatik.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> Undersøgelse, diagnostik og behandling af tænder, mund og kæber i relation til tandplejeres virksomhedsområde.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num5\">5)</span> Samfundstandpleje.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num6\">6)</span> Tandplejerprofessionens etik, metode og praksis.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num7\">7)</span> Tværprofessionel virksomhed og koordination.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Størstedelen af den praktiske og kliniske uddannelse finder sted på tandklinikker på institutionen, der udbyder uddannelsen. Denne praktik suppleres med ekstern praktik i offentlige og private tandklinikker samt i pædagogiske og sociale institutioner.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Den uddannede autoriseres efter lov om autorisation af sundhedspersoner og om sundhedsfaglig virksomhed.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4. </span> For uddannelsen gælder de regler om professionsbacheloruddannelser, der er fastsat i bekendtgørelse om erhvervsakademiuddannelser og professionsbacheloruddannelser, herunder regler om formål, niveau, videngrundlag, praktik, indhold og tilrettelæggelse, varighed og struktur, adgang, lærerkvalifikationer, studieordning, merit samt prøver og eksamen, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Inden en studieordning fastsættes og ved ændring i de regler i studieordningen, der er fælles for alle udbud af uddannelsen, skal studieordningen godkendes af Undervisningsministeriet efter indhentet udtalelse fra Sundhedsstyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ved prøver i moduler med intern bedømmelse anvendes bedømmelsen Bestået/Ikke bestået.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Studerende kan ikke begynde på uddannelsens 2. år, før 1. års prøver er bestået. Tilsvarende gælder for, at studerende kan begynde på uddannelsens 3. år.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Uddannelsesinstitutionen kan i særlige tilfælde dispensere fra bestemmelsen i stk. 4.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5. </span> Undervisningsministeriet kan tillade fravigelse af bekendtgørelsen som led i forsøg. Ved forsøg fastsættes samtidig forsøgets varighed og rapporteringsform.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ministeriet kan dispensere fra bekendtgørelsen, når det findes begrundet i særlige forhold.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6 </span> Bekendtgørelsen træder i kraft den 1. september 2011 og har virkning for studerende, der påbegynder uddannelsen fra denne dato.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> § 1, §§ 3-5 og § 13 i bekendtgørelse nr. 773 af 22. august 1996 om uddannelsen af tandplejere og kliniske tandteknikere ophæves, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Studerende, der er begyndt på uddannelsen til tandplejer før 1. september 2011 kan færdiggøre uddannelsen efter reglerne i den i stk. 2 nævnte bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Uddannelsesinstitutionen fastsætter i studieordningen overgangsregler for studerende, som er begyndt på uddannelsen til tandplejer efter de tidligere regler, jf. stk. 2, og som ønsker at færdiggøre uddannelsen efter reglerne i denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 25. juni 2011</p><p class=\"Sign1\" align=\"center\">Troels Lund Poulsen</p><p class=\"Sign2\" align=\"right\">/ Kirsten Lippert</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Mål for læringsudbytte for uddannelsen til professionsbachelor i tandpleje</p>\r\n<p class=\"Indledning2\">Mål for læringsudbyttet omfatter den viden, de færdigheder og kompetencer, som en professionsbachelor i tandpleje skal opnå i uddannelsen.</p>\r\n<p class=\"TekstoverskriftB\">Viden</p>\r\n<p class=\"Indledning2\">Den uddannede har viden om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> centrale kundskabsområder inden for tandplejerprofessionens teori samt praktiske udøvelse og kan reflektere over disse,</p>\r\n   <p class=\"Liste1\">\r\n      <span class=\"Liste1Nr\">2)</span> diagnostik, forebyggelse og behandling af tænder, mund og kæber i relation til tandplejeres virksomhedsområde,</p>\r\n   <p class=\"Liste1\">\r\n      <span class=\"Liste1Nr\">3)</span> resultater fra forsknings- og udviklingsarbejde inden for tandplejerfaget,</p>\r\n   <p class=\"Liste1\">\r\n      <span class=\"Liste1Nr\">4)</span> videnskabsteori- og metode, herunder litteratur- og informationssøgning, dokumentation og kvalitetsudvikling,</p>\r\n   <p class=\"Liste1\">\r\n      <span class=\"Liste1Nr\">5)</span> lovgrundlag og etik for professionsudøvelsen som tandplejer,</p>\r\n   <p class=\"Liste1\">\r\n      <span class=\"Liste1Nr\">6)</span> forståelse for og indsigt i orale sundheds- og sygdomsmønstre og forskellige befolkningsgruppers behov for tandpleje,</p>\r\n   <p class=\"Liste1\">\r\n      <span class=\"Liste1Nr\">7)</span> sundhedsfremme og forebyggelse samt</p>\r\n   <p class=\"Liste1\">\r\n      <span class=\"Liste1Nr\">8)</span> sundhedspædagogik, formidling og den professionelle samtale relateret til undervisning og vejledning indenfor tandplejerens virksomhedsområde.</p>\r\n</p>\r\n<p class=\"TekstoverskriftB\">Færdigheder</p>\r\n<p class=\"Indledning2\">Den uddannede kan</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> optage en odontologisk og medicinsk relevant anamnese, herunder identificere patientkooperation,</p>\r\n   <p class=\"Liste1\">\r\n      <span class=\"Liste1Nr\">2)</span> foretage en undersøgelse af tænder, mund og kæber og foretage diagnosticering med vægt på caries og parodontallidelser og vælge supplerende relevante undersøgelsesmetoder,</p>\r\n   <p class=\"Liste1\">\r\n      <span class=\"Liste1Nr\">3)</span> i forbindelse med undersøgelse kunne identificere unormale eller sygelige tilstande, der kræver henvisning til tandlæge for nærmere vurdering og behandling,</p>\r\n   <p class=\"Liste1\">\r\n      <span class=\"Liste1Nr\">4)</span> foretage risikovurdering samt planlægge, gennemføre og evaluere den nødvendige forebyggende og behandlende tandpleje svarende til tandplejerens virksomhedsområde,</p>\r\n   <p class=\"Liste1\">\r\n      <span class=\"Liste1Nr\">5)</span> planlægge, koordinere og gennemføre forebyggende og sundhedsfremmende tiltag inden for den offentlige og private tandpleje,</p>\r\n   <p class=\"Liste1\">\r\n      <span class=\"Liste1Nr\">6)</span> planlægge, gennemføre og vurdere effekten af intervention på populationsniveau inden for tandplejerens virksomhedsområde,</p>\r\n   <p class=\"Liste1\">\r\n      <span class=\"Liste1Nr\">7)</span> identificere mål for den tandplejefaglige intervention i samarbejde med det enkelte menneske og i overensstemmelse med vedkommendes baggrund, forudsætninger og udviklingsmuligheder, samt dennes ønsker og forventninger,</p>\r\n   <p class=\"Liste1\">\r\n      <span class=\"Liste1Nr\">8)</span> tilrettelægge, gennemføre og evaluere undervisning, vejledning og rådgivning i forhold til individers og gruppers tandsundhed,</p>\r\n   <p class=\"Liste1\">\r\n      <span class=\"Liste1Nr\">9)</span> analysere, fortolke, begrunde og dokumentere de valgte tandplejefaglige løsninger og handlinger,</p>\r\n   <p class=\"Liste1\">\r\n      <span class=\"Liste1Nr\">10)</span> formidle og kommunikere tandplejefaglige problemstillinger, iagttagelser, vurderinger og interventionsforslag til brugere, kolleger og nøglepersoner i tværprofessionelt samarbejde samt</p>\r\n   <p class=\"Liste1\">\r\n      <span class=\"Liste1Nr\">11)</span> anvende forsknings- og udviklingsbaserede resultater og viden fra professionsområdet.</p>\r\n</p>\r\n<p class=\"TekstoverskriftB\">Kompetencer</p>\r\n<p class=\"Indledning2\">Den uddannede kan</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> håndtere faglige problemstillinger i relation til tandplejerfaget og udvikle løsninger i et tværprofessionelt samarbejde i forhold til specifikke målgrupper,</p>\r\n   <p class=\"Liste1\">\r\n      <span class=\"Liste1Nr\">2)</span> refleksivt og selvstændigt kombinere faglige færdigheder med viden og forståelse inden for de forskellige områder af tandplejerens professionsudøvelse,</p>\r\n   <p class=\"Liste1\">\r\n      <span class=\"Liste1Nr\">3)</span> afgrænse og definere egne faglige kompetencer,</p>\r\n   <p class=\"Liste1\">\r\n      <span class=\"Liste1Nr\">4)</span> selvstændigt opsøge, kritisk vurdere og anvende ny viden i arbejdsmæssige sammenhænge og deltage i udviklingsarbejde, implementering og evaluering inden for tandplejerfaget,</p>\r\n   <p class=\"Liste1\">\r\n      <span class=\"Liste1Nr\">5)</span> indgå i samarbejde med brugere, kolleger og nøglepersoner, samt identificere og håndtere de etiske dilemmaer, der opstår under fagudøvelsen,</p>\r\n   <p class=\"Liste1\">\r\n      <span class=\"Liste1Nr\">6)</span> koordinere og administrere specifik tandplejefaglig professionsudøvelse og tilbud til brugerne med fokus på sundhedsfremme og forebyggelse samt</p>\r\n   <p class=\"Liste1\">\r\n      <span class=\"Liste1Nr\">7)</span> identificere egne læringsbehov og videreudvikle egen viden, færdigheder og kompetencer.</p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2011"
        },
        {
            "displayName": "Accession",
            "displayValue": "B20110073105"
        },
        {
            "displayName": "Entydig dokumentidentifikation",
            "displayValue": "AT004636"
        },
        {
            "displayName": "Dato for førstegangsindlæggelse",
            "displayValue": "29/06/2011"
        },
        {
            "displayName": "Dato for indlæggelse",
            "displayValue": "28/01/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "731"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "25/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Uddannelsesstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Uddannelsesstyrelsen  j.nr. 149.76J.261"
        },
        {
            "displayName": "Stikord",
            "displayValue": "Professionsbachelor, Sundhedsuddannelse, Tandpleje"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}