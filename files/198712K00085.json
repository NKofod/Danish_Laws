{
    "id": 113223,
    "title": "1987 LSF 85   FORSLAG TIL LOV OM INDUSTRIMINISTERIETS ERHVERVSANKENÆVN ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 85",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 85 </P>  \r\n\r\n<P></P>  \r\n\r\n<P>Forslag til Lov om Industriministeriets Erhvervsankenævn </P>  \r\n\r\n<P></P>  \r\n\r\n<P>Fremsat af industriministeren (Nils Wilhjelm) </P>  \r\n\r\n<P></P>  \r\n\r\n<P>den 18. november 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870085830\"> LOV nr 858 af 23/12/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Industriministeriets Erhvervsankenævn er klageinstans for </P>  \r\n\r\n<P>administrative afgørelser i det omfang, det fastsættes ved lov </P>  \r\n\r\n<P>eller i henhold til lov. </P>  \r\n\r\n<P>Stk. 2. Ankenævnet er i sin virksomhed uafhængig af instrukser </P>  \r\n\r\n<P>vedrørende den enkelte sags behandling og afgørelse. </P>  \r\n\r\n<P>Stk. 3. Ankenævnets afgørelser kan ikke indbringes for anden </P>  \r\n\r\n<P>administrativ myndighed. </P>  \r\n\r\n<P>§ 2. Ankenævnet består af en formand, et antal næstformænd og et </P>  \r\n\r\n<P>antal sagkyndige medlemmer. </P>  \r\n\r\n<P>Stk. 2. Formandskabets og nævnets medlemmer beskikkes af </P>  \r\n\r\n<P>industriministeren for en periode af 4 år. Formandsskabets </P>  \r\n\r\n<P>medlemmer skal opfylde betingelserne for at blive udnævnt til </P>  \r\n\r\n<P>landsdommer. Nævnets medlemmer udpeges blandt personer, der har </P>  \r\n\r\n<P>kendskab til erhvervsforhold, herunder kapitalmarkedsforhold, </P>  \r\n\r\n<P>nationaløkonomi og forsikringsmatematik. </P>  \r\n\r\n<P>§ 3. Ved afgørelsen af den enkelte sag deltager formanden eller </P>  \r\n\r\n<P>næstformand, og 2 eller i særlige tilfælde 4 sagkyndige medlemmer, </P>  \r\n\r\n<P>der udpeges af formanden efter regler fastsat af </P>  \r\n\r\n<P>industriministeren. </P>  \r\n\r\n<P>§ 4. Klager over de afgørelser, der træffes i medfør af § 1, stk. 1, </P>  \r\n\r\n<P>skal indbringes for Industriministeriets Erhvervsankenævn. </P>  \r\n\r\n<P>Stk. 2. Sagsbehandlingen ved ankenævnet er skriftlig. Hvor særlige </P>  \r\n\r\n<P>grunde taler derfor, kan formanden dog bestemme, at mundtlig </P>  \r\n\r\n<P>forhandling skal finde sted. </P>  \r\n\r\n<P>§ 5. Ankenævnet kan tillade en tredjemand eller offentlig myndighed, </P>  \r\n\r\n<P>der har en retlig interesse i udfaldet af en sag, at indtræde i </P>  \r\n\r\n<P>sagen til støtte for klageren eller den indklagede styrelse. </P>  \r\n\r\n<P>§ 6. En klage har ikke opsættende virkning, med mindre dette er </P>  \r\n\r\n<P>fastsat i anden lovgivning. Hvor særlige grunde taler derfor, kan </P>  \r\n\r\n<P>ankenævnet dog bestemme, at en klage tillægges opsættende </P>  \r\n\r\n<P>virkning. </P>  \r\n\r\n<P>§ 7. Industriministeren fastsætter nærmere regler for ankenævnets </P>  \r\n\r\n<P>virksomhed, herunder regler om sagsbehandling og regler om, at </P>  \r\n\r\n<P>klagerne skal betale et gebyr for at få behandlet en klage. </P>  \r\n\r\n<P>§ 8. Loven træder i kraft den 1. januar 1988. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Forslaget har til formål at oprette Industriministeriets </P>  \r\n\r\n<P>Erhvervsankenævn. </P>  \r\n\r\n<P>For Industriministeriets vedkommende er adgangen til at rekurere </P>  \r\n\r\n<P>afgørelser i vidt omfang afskaffet, enten ved oprettelse af </P>  \r\n\r\n<P>ankenævn, ved indførelse af en rådsorganisation med endelige </P>  \r\n\r\n<P>afgørelser eller ved at gøre institutionernes afgørelser </P>  \r\n\r\n<P>administrativt endelige. Dette er et led i en almindelig udvikling </P>  \r\n\r\n<P>siden begyndelsen af 70-erne, hvor det blev anerkendt, at </P>  \r\n\r\n<P>departementer ikke bør beskæftige sig med konkret sagsbehandling, </P>  \r\n\r\n<P>hverken som førsteinstans eller som ankeinstans. </P>  \r\n\r\n<P>I dag er der således på mange centrale lovgivningsområder under </P>  \r\n\r\n<P>Industriministeriet oprettet ankenævn. Her skal peges på </P>  \r\n\r\n<P>Monopolankenævnet, Patentankenævnet, Butikstidsankenævnet og </P>  \r\n\r\n<P>Besætningsnævnet. </P>  \r\n\r\n<P>2. For borgere er klagebehandlingen ved ankenævn fremfor rekurs til </P>  \r\n\r\n<P>ministeren mere betryggende under hensyn til ankenævnets </P>  \r\n\r\n<P>uafhængige stilling og sammensætning. For centraladministrationen </P>  \r\n\r\n<P>vindes der typisk ikke værdifuld indsigt i sagsområdet eller </P>  \r\n\r\n<P>effektive styringsmuligheder ved rekursbehandling. Styring gennem </P>  \r\n\r\n<P>tilfældig ankesagsbehandling er ikke hensigtsmæssig. </P>  \r\n\r\n<P>3. Under Industriministeriet findes der stadig væsentlige områder, </P>  \r\n\r\n<P>hvor adgangen til ved rekurs at indbringe institutionernes </P>  \r\n\r\n<P>afgørelser for departementet er uændret. Det er i særlig grad </P>  \r\n\r\n<P>tilfældet for de institutioner, som administrerer selskabs- og </P>  \r\n\r\n<P>kapitalmarkedslovgivningen, dvs. Aktieselskabs-Registeret, Bank- </P>  \r\n\r\n<P>og Sparekassetilsynet samt i et vist omfang Forsikringstilsynet. </P>  \r\n\r\n<P>Erhvervsankenævnets oprettelse er et led i Industriministeriets </P>  \r\n\r\n<P>strukturomlægning, der bl.a. medfører, at Aktieselskabs-Registeret </P>  \r\n\r\n<P>omdannes til Erhvervs- og Selskabsstyrelsen og Forsikringstilsynet </P>  \r\n\r\n<P>og Tilsynet med Banker og Sparekasser sammenføres i </P>  \r\n\r\n<P>Finanstilsynet. </P>  \r\n\r\n<P>Lovforslaget har til formål primært at lade Erhvervsankenævnet være </P>  \r\n\r\n<P>klageinstans for den lovgivning, der administreres af ovennævnte </P>  \r\n\r\n<P>styrelser. </P>  \r\n\r\n<P>De sager, der for tiden bliver tale om at kunne indbringes for </P>  \r\n\r\n<P>ankenævnet, er afgørelser efter lov om aktieselskaber, lov om </P>  \r\n\r\n<P>anpartsselskaber, lov om visse selskabers aflæggelse af årsregskab </P>  \r\n\r\n<P>m.v., lov om banker og sparekasser m.v., lov om visse </P>  \r\n\r\n<P>kreditinstitutter, lov om visse spare- og udlånsvirksomheder m.v., </P>  \r\n\r\n<P>lov om investeringsforeninger, lov om Københavns Fondsbørs, lov om </P>  \r\n\r\n<P>en værdipapircentral, lov om realkreditlignende lån og </P>  \r\n\r\n<P>andelsboliglån m.v., lov om forsikringsvirksomhed og lov om tilsyn </P>  \r\n\r\n<P>med pensionskasser. </P>  \r\n\r\n<P>Herved opnås, at ankenævnet bliver kompetent i alle sammenlignelige </P>  \r\n\r\n<P>sager, hvor et fælles ankenævns behandling kan sikre ensartethed i </P>  \r\n\r\n<P>praksis. </P>  \r\n\r\n<P>Samtidig med oprettelsen af Erhvervsankenævnet nedlægges </P>  \r\n\r\n<P>Forsikringsnævnet. Forsikringsnævnet har bl.a. behandlet klager </P>  \r\n\r\n<P>over afgørelser efter bestemmelser i lov om forsikringsvirksomhed, </P>  \r\n\r\n<P>der antages at være af særlig indgribende karakter eller af </P>  \r\n\r\n<P>kompliceret art. </P>  \r\n\r\n<P>4. Forslaget har under udarbejdelsen været forelagt følgende til </P>  \r\n\r\n<P>udtalelse: Industrirådet, LO, Dansk Arbejdsgiverforening, </P>  \r\n\r\n<P>Arbejderbevægelsens Erhvervsråd, Den danske Bankforening, Danmarks </P>  \r\n\r\n<P>Sparekasseforening, Danske Investeringsforeningers </P>  \r\n\r\n<P>Fællesrepræsentation, Foreningen af Fondsbørsvekselerere, </P>  \r\n\r\n<P>Foreningen af Firma-Pensionskasser, Pensionskasserådet, </P>  \r\n\r\n<P>Assurandør-Societetet, FDB, Butikshandelens Fællesråd, Dansk </P>  \r\n\r\n<P>Organisation for Detailhandelskæder, Det Danske Handelskammer og </P>  \r\n\r\n<P>Håndværksrådet. </P>  \r\n\r\n<P>5. Forslaget forventes ikke at medføre øget personaleforbrug for </P>  \r\n\r\n<P>staten. Forslaget vil medføre, at der skal ske en særskilt </P>  \r\n\r\n<P>vederlæggelse til nævnsmedlemmer. Det er ikke muligt at angive </P>  \r\n\r\n<P>udgifterne, som vil blive afholdt inden for ministeriets rammer. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Ved oprettelse af Industriministeriets Erhvervsankenævn er det </P>  \r\n\r\n<P>tillagt afgørende vægt, at nævnet er uafhængigt af de øvrige </P>  \r\n\r\n<P>administrative myndigheder, og at det både repræsenterer og råder </P>  \r\n\r\n<P>over den fornødne sagkundskab. </P>  \r\n\r\n<P>Nævnets status som en selvstændig og uafhængig myndighed er fastslået </P>  \r\n\r\n<P>i stk. 2, hvor det er foreskrevet, at det ikke kan modtage </P>  \r\n\r\n<P>instruktioner om, hvorledes den enkelte sag skal afgøres. </P>  \r\n\r\n<P>Ved stk. 3 fastslås det, at Erhvervsankenævnet er øverste </P>  \r\n\r\n<P>administrative myndighed med hensyn til de sager, der kan </P>  \r\n\r\n<P>indbringes for nævnet. Nævnet er dog som andre administrative </P>  \r\n\r\n<P>myndigheder undergivet ombudsmandens kontrol. Nævnets afgørelser </P>  \r\n\r\n<P>er undergivet den almindelige domstolskontrol. </P>  \r\n\r\n<P>Til § 2 </P>  \r\n\r\n<P>Efter forslaget forestås nævnets virksomhed af et formandsskab samt </P>  \r\n\r\n<P>et antal sagkyndige medlemmer. Som det fremgår af de almindelige </P>  \r\n\r\n<P>bemærkninger, er det tanken, at nævnet skal behandle afgørelser, </P>  \r\n\r\n<P>der træffes af Finanstilsynet i henhold til </P>  \r\n\r\n<P>pengeinstitutlovgivningen m.v. og forsikringslovgivningen og af </P>  \r\n\r\n<P>Erhvervs- og Selskabsstyrelsen for så vidt angår </P>  \r\n\r\n<P>selskabslovgivningen. Nævnets opgave er at behandle sager og </P>  \r\n\r\n<P>træffe afgørelser efter en juridisk og fagmæssig bedømmelse af </P>  \r\n\r\n<P>sagens omstændigheder. Ankenævnets opgave er således at behandle </P>  \r\n\r\n<P>såvel de retlige som de hermed forbundne skønsmæssige forhold i de </P>  \r\n\r\n<P>berørte styrelsers afgørelser. Afgrænsningen af de spørgsmål, der </P>  \r\n\r\n<P>kan indbringes for ankenævnet, er foretaget i de pågældende love. </P>  \r\n\r\n<P>Nævnet består af et formandsskab, der skal opfylde betingelserne for </P>  \r\n\r\n<P>at blive udnævnt til landsdommer. Lovteksten åbner mulighed for </P>  \r\n\r\n<P>udpegning af såvel en formand som eventuelle næstformænd, ligesom </P>  \r\n\r\n<P>man har undladt i lovteksten at tage stilling til, hvor mange </P>  \r\n\r\n<P>sagkyndige der skal udpeges. Det skyldes usikkerhed om, hvor mange </P>  \r\n\r\n<P>sager der indbringes for nævnet. Opmærksomheden skal dog henledes </P>  \r\n\r\n<P>på § 3, hvor det fastslås, at der ved afgørelsen af hver enkelt </P>  \r\n\r\n<P>sag mindst deltager formanden og 2 sagkyndige. </P>  \r\n\r\n<P>Nævnet skal desuden bestå af uvildige sagkyndige, der har en speciel </P>  \r\n\r\n<P>sagkundskab på de områder, hvor nævnet får tillagt kompetencen til </P>  \r\n\r\n<P>at behandle klagesager. Der agtes udpeget personer, der har </P>  \r\n\r\n<P>kendskab til erhvervsforhold, herunder kapitalmarkedsforhold, </P>  \r\n\r\n<P>nationaløkonomi samt forsikringsmatematik. </P>  \r\n\r\n<P>Til § 3 </P>  \r\n\r\n<P>Det foreslås, at formanden og 2 sagkyndige deltager ved afgørelsen af </P>  \r\n\r\n<P>den enkelte sag. Der fastslås, at industriministeren fastsætter </P>  \r\n\r\n<P>retningslinier for udvælgelse af nævnsmedlemmer. Baggrunden herfor </P>  \r\n\r\n<P>er, som det også fremgår af bemærkningerne til § 2, at der er tale </P>  \r\n\r\n<P>om indbringelse af vidt forskellige sagstyper, hvor forskellig </P>  \r\n\r\n<P>ekspertise er fornøden. </P>  \r\n\r\n<P>Der er mulighed for at bestemme, at 4 medlemmer deltager ved en sags </P>  \r\n\r\n<P>behandling. Det vil f.eks. være tilfældet, hvor der er tale om en </P>  \r\n\r\n<P>sag af kompliceret art, hvor det er påkrævet med flere sagkyndiges </P>  \r\n\r\n<P>vurdering. </P>  \r\n\r\n<P>Til § 4 </P>  \r\n\r\n<P>Det fastslås som hovedregel, at sagsbehandlingen under </P>  \r\n\r\n<P>nævnsbehandlingen er skriftlig. Klageren vil naturligvis have krav </P>  \r\n\r\n<P>på at blive gjort bekendt med sagens akter. Klageren og den </P>  \r\n\r\n<P>myndighed, hvis afgørelse indklages, har adgang til efter begæring </P>  \r\n\r\n<P>at møde for nævnet, medmindre nævnet skønner denne ret overflødig. </P>  \r\n\r\n<P>¬mt1Til § 5 </P>  \r\n\r\n<P>Der gives tredjemænd og offentlige myndigheder mulighed for at </P>  \r\n\r\n<P>indtræde i sagen til støtte for klageren eller den indklagede </P>  \r\n\r\n<P>myndighed, såfremt de har retlig interesse i udfaldet af en for </P>  \r\n\r\n<P>ankenævnet verserende sag. Afgørelsen af, hvorvidt der foreligger </P>  \r\n\r\n<P>en retlig interesse, træffes i første instans af ankenævnet. </P>  \r\n\r\n<P>Ankenævnets afgørelse herom er underkastet domstolsprøvelse. </P>  \r\n\r\n<P>Til § 6 </P>  \r\n\r\n<P>Som hovedregel har klager ikke opsættende virkning. Der er dog </P>  \r\n\r\n<P>tillagt ankenævnet en mulighed for at bestemme, at klagen skal </P>  \r\n\r\n<P>have opsættende virkning, hvor særlige grunde taler herfor. </P>  \r\n\r\n<P>Til § 7 </P>  \r\n\r\n<P>Ministeren vil i medfør af denne bestemmelse udarbejde en række </P>  \r\n\r\n<P>detailregler, som man ikke har fundet nødvendigt at optage i selve </P>  \r\n\r\n<P>lovteksten, eller som følger af forvaltningsloven. Der vil således </P>  \r\n\r\n<P>kunne gives regler om kompetenceforholdene inden for nævnet, om </P>  \r\n\r\n<P>sagernes forberedelse, om fremgangsmåden ved udpegning af </P>  \r\n\r\n<P>medlemmer til nævnet, om medlemmernes vederlæggelse og om nævnets </P>  \r\n\r\n<P>sekretariat. Det vil være af væsentlig betydning, at der </P>  \r\n\r\n<P>fastsættes sådanne regler for nævnets virksomhed, der sikrer en </P>  \r\n\r\n<P>effektiv, hurtig og betryggende sagsbehandling, dog med skyldig </P>  \r\n\r\n<P>hensyntagen til væsentlige fundamentale retssikkerhedsmæssige </P>  \r\n\r\n<P>principper. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/10/1988"
        },
        {
            "displayName": "Accession",
            "displayValue": "198712K00085"
        },
        {
            "displayName": "Entydig dokumentidentifikation",
            "displayValue": "CL004731"
        },
        {
            "displayName": "Dato for førstegangsindlæggelse",
            "displayValue": "13/10/1988"
        },
        {
            "displayName": "Dato for indlæggelse",
            "displayValue": "13/10/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}