{
    "id": 74251,
    "title": "Cirkulære om efg-uddannelser på husholdningsskoler (om vilkår for placering og om bevillings- og tilskudsgrundlaget samt fordelingsnormer ved beregning af efg-undervisningens andel af udgifterne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22007 af 21/02/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om efg-uddannelser på  \r\n\r\n husholdningsskoler (om vilkår for placering og om bevillings- og  \r\n\r\n tilskudsgrundlaget samt fordelingsnormer ved beregning af efg-undervisningens  \r\n\r\n andel af udgifterne) </H1>  \r\n\r\n<P></P>  \r\n\r\n<BR>  \r\n\r\n<P>Cirkulære om efg-uddannelser på husholdningsskoler. (Om vilkår for  \r\n\r\n placering og om bevillings- og tilskudsgrundlaget samt fordelingsnormer ved  \r\n\r\n beregning af efg-undervisningens andel af udgifterne). </P>  \r\n\r\n<P>(Til husholdningsskolerne). </P>  \r\n\r\n<P CLASS=PUNKT> <B>1.</B> Efter bestemmelsen i § 12, stk. 1, i lov nr. 289 af  \r\n\r\n 8. juni 1977 om erhvervsfaglige grunduddannelser (efg-loven) bestemmer  \r\n\r\n undervisningsministeren efter indstilling fra erhvervsuddannelsesrådet, på  \r\n\r\n hvilke uddannelsessteder den erhvervsfaglige skoleundervisning skal foregå.  \r\n\r\n</P>  \r\n\r\n<P>Erhvervsuddannelsesrådet har tiltrådt, at visse uddannelser under de  \r\n\r\n erhvervsfaglige grunduddannelser kan placeres på husholdningsskoler, der er  \r\n\r\n godkendt under lov nr. 259 af 4. juni 1970 om folkehøjskoler,  \r\n\r\n landbrugsskoler, husholdningsskoler og efterskoler (højskoleloven). </P>  \r\n\r\n<P>Efg-undervisningen finder sted på husholdningsskolerne på følgende vilkår:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) tallet af uddannelsespladser for efg-elever på den enkelte skole  \r\n\r\n fastsættes således, at det højst udgør ca. 50% af skolens samlede antal  \r\n\r\n uddannelsespladser. Det tilstræbes, at det faktiske antal af efg-elever på  \r\n\r\n den enkelte skole ikke er større end antallet af elever på skolens kursus  \r\n\r\n godkendt under højskoleloven. </LI>  \r\n\r\n<LI>2) Efg-eleverne optages på skolerne med kost- og logiforpligtelse under  \r\n\r\n skoleopholdet på lige fod med skolens øvrige elever. Direktoratet for  \r\n\r\n erhvervsuddannelserne kan dog i særlige tilfælde efter udtalelse fra  \r\n\r\n husholdningsskolen dispensere fra denne forpligtelse. </LI>  \r\n\r\n<LI>3) Efg-uddannelser på husholdningsskoler hører under direktoratet for  \r\n\r\n erhvervsuddannelserne, der varetager tilsynet med uddannelserne. </LI>  \r\n\r\n</UL>  \r\n\r\n<P CLASS=PUNKT> <B>2.</B> Efg-eleverne medregnes ikke ved beregningen af, om  \r\n\r\n husholdningsskolerne opfylder den generelle tilskudsbetingelse efter  \r\n\r\n højskolelovens § 11, stk. 1, nr. 2, med hensyn til årselever. </P>  \r\n\r\n<P CLASS=PUNKT> <B>3.</B> Efg-undervisningen tilrettelægges efter de  \r\n\r\n uddannelsesregler m.v., som fastsættes i medfør af efg-loven. Bekendtgørelse  \r\n\r\n nr. 380 af 31. juli 1978 om optagelse og om uddannelsesaftaler m.v. for  \r\n\r\n elever i de erhvervsfaglige grunduddannelser (retsbekendtgørelsen), gælder  \r\n\r\n for efg-elever på husholdningsskoler. </P>  \r\n\r\n<P CLASS=PUNKT> <B>4.</B> Ledere og lærere, som varetager efg-undervisningen  \r\n\r\n på husholdningsskolerne, skal opfylde de kvalifikationskrav, der i øvrigt  \r\n\r\n stilles inden for efg-undervisningen, og godkendes af direktoratet for  \r\n\r\n erhvervsuddannelserne. For ledere og lærere, der varetager efg-undervisning,  \r\n\r\n gælder iøvrigt de løn- og ansættelsesvilkår, der følger af bestemmelserne i  \r\n\r\n højskolelovens § 11, stk. 1, nr. 3 og 4. </P>  \r\n\r\n<P CLASS=PUNKT> <B>5.</B> Skolernes samlede tilskudsberettigede  \r\n\r\n løntimeforbrug for efg- undervisningen og for den øvrige undervisning  \r\n\r\n beregnes efter det antal løntimer pr. årselev, som er fastsat for  \r\n\r\n husholdningsskoler, jfr. bekendtgørelse nr. 536 af 31. oktober 1974 om  \r\n\r\n tilskudsbetingelser m.v. for folkehøjskoler, landbrugsskoler,  \r\n\r\n husholdningsskoler og efterskoler (betingelsesbekendtgørelsen), som ændret  \r\n\r\n ved bekendtgørelse nr. 119 af 10. april 1975. I årselevtallet medregnes  \r\n\r\n efg-eleverne. </P>  \r\n\r\n<P CLASS=PUNKT> <B>6.</B> Efg-eleverne har ikke ret til elevstøtte efter  \r\n\r\n højskoleloven, men får løn under skoleopholdene i 2. delsuddannelsen efter  \r\n\r\n efg-lovens § 10. </P>  \r\n\r\n<P CLASS=PUNKT> <B>7.</B> I medfør af § 12, stk. 2, i efg-loven dækker staten  \r\n\r\n fuldt ud de driftsudgifter, som er forbundet med efgundervisningen. Som  \r\n\r\n fordelingsnorm ved fordeling af driftsudgifterne på efg- undervisningen og  \r\n\r\n skolens øvrige undervisning anvendes skolens samlede årselevtal, hvori  \r\n\r\n medregnes efg-eleverne. Årselevtallet beregnes efter § 3 i  \r\n\r\n betingelsesbekendtgørelsen. Staten afholder med 100% den andel af udgifterne,  \r\n\r\n som svarer til efg-elevernes beregnede andel af årselevtallet. </P>  \r\n\r\n<P CLASS=PUNKT> <B>8.</B> Med de i punkt 9 og 10 anførte undtagelser afholdes  \r\n\r\n skolernes udgifter til efg-undervisning inden for de rammer, som fastsættes  \r\n\r\n for tilskudsgrundlaget til visse private skoler, jfr. bekendtgørelse nr. 188  \r\n\r\n af 6. maj 1970 om statstilskud til visse private skoler  \r\n\r\n (skolestøttebekendtgørelsen), kapitel 3, som ændret ved bekendtgørelse nr.  \r\n\r\n 515 af 26. september 1975. </P>  \r\n\r\n<P CLASS=PUNKT> <B>9.</B> Staten afholder den forholdsmæssige andel, som  \r\n\r\n svarer til efg- elevernes andel af årselevtallet, af de samlede faktiske  \r\n\r\n udgifter til opvarmning, belysning, rengøring og forsyning med kraft og vand.  \r\n\r\n</P>  \r\n\r\n<P CLASS=PUNKT> <B>10.</B> Udover det tilskud til udstyr og inventar, som  \r\n\r\n afholdes efter bestemmelserne i § 11 i skolestøttebekendtgørelsen, og hvoraf  \r\n\r\n staten afholder dem forholdsmæssige andel, som svarer til efg-elevernes andel  \r\n\r\n af årselevtallet, kan staten stille udstyr og inventar til rådighed for  \r\n\r\n efg-undervisningen på skolerne med forbehold af ejendomsretten, jfr.  \r\n\r\n efg-lovens § 12, stk. 3. Det nævnte udstyr og inventar registreres efter  \r\n\r\n reglerne i undervisningsministeriets cirkulære af 14. marts 1968 om  \r\n\r\n anskaffelse af udstyr, inventar m.v. til handelsskoler, tekniske skoler,  \r\n\r\n maskinmester- og maskinistskoler samt skolehjem og optages i skolernes årlige  \r\n\r\n status som statens ejendom. </P>  \r\n\r\n<P CLASS=PUNKT> <B>11.</B> Modregning i tilskudsgrundlaget, jfr. pkt. 8 til  \r\n\r\n 10, af lejeindtægter m.v. efter skolestøttebekendtgørelsens § 12 fordeles  \r\n\r\n således, at den forholdsmæssige andel i skolens indtægter, som svarer til  \r\n\r\n efg-elevernes andel af årselevtallet, fradrages i statens udgifter til  \r\n\r\n efg-undervisningen. </P>  \r\n\r\n<P CLASS=PUNKT> <B>12.</B> Staten afholder den forholdsmæssige andel af  \r\n\r\n ordinære afdrag på godkendte lån i skolens faste ejendom, som svarer til  \r\n\r\n efg-elevernes andel af årselevtallet. De afholdte beløb kan kræves  \r\n\r\n tilbagebetalt til statskassen, når skolen ophører med at drive godkendt  \r\n\r\n undervisning under højskoleloven og efg-loven. Statens andel opføres som gæld  \r\n\r\n til statskassen i skolens status, første gang pr. 31. december 1979. Statens  \r\n\r\n krav på tilbagebetaling sikres ved tinglyst deklaration i skolens ejendom. På  \r\n\r\n samme måde forholdes med hensyn til udgifter, som statskassen måtte afholde  \r\n\r\n til indfrielse eller overtagelse af gæld. Tilsvarende forholdes med hensyn  \r\n\r\n til betaling af faste anlæg eller installationer, hvori der ikke kan tages  \r\n\r\n gyldigt ejendomsforbehold. </P>  \r\n\r\n<P CLASS=PUNKT> <B>13.</B> Udgifter til opførelse, til- og ombygning og køb  \r\n\r\n af ejendomme afholdes efter kapitel 3 i lov om statsstøtte til visse private  \r\n\r\n skoler, jfr. lovbekendtgørelse nr. 12 af 5. januar 1971 (skolestøtteloven) og  \r\n\r\n efg-lovens § 12, stk. 4. </P>  \r\n\r\n<P CLASS=PUNKT> <B>14.</B> Efg-eleverne, som under efg-uddannelsen bor på  \r\n\r\n husholdningsskoler, betaler samme bidrag for kost og logi, som afkræves  \r\n\r\n efg-elever på skolehjem, oprettet i medfør af lov nr. 191 af 4. juni 1964 om  \r\n\r\n godkendelse af handelsskoler, tekniske skoler samt maskinmester- og  \r\n\r\n maskinistskoler og tilskud m.v. til disse skoler, jfr. bekendtgørelse nr. 270  \r\n\r\n af 28. juni 1965 om driftstilskud til godkendte skolehjem for lærlinge, § 4  \r\n\r\n som ændret ved bekendtgørelse nr. 197 af 24. marts 1976. Staten afholder  \r\n\r\n forskellen mellem elevbetalingen og de faktiske udgifter til kost og logi  \r\n\r\n m.v. ved efg-elevernes ophold på husholdningsskoler. </P>  \r\n\r\n<P CLASS=PUNKT> <B>15.</B> Særskilt budget og regnskab for  \r\n\r\n efg-undervisningen, henholdsvis husholdningsskolens øvrige undervisning,  \r\n\r\n indsendes til direktoratet for erhvervsuddannelserne, henholdsvis  \r\n\r\n direktoraternes tilskudsforvaltning, efter nærmere fastsatte regler. </P>  \r\n\r\n<P CLASS=PUNKT> <B>16.</B> Cirkulæret har virkning fra 1. august 1979. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 21.  \r\n\r\n februar 1980. </I> </P>  \r\n\r\n<P ALIGN=CENTER>P.m.v. </P>  \r\n\r\n<P CLASS=UNDERSKREVET-AF ALIGN=CENTER>V. Hammer </P>  \r\n\r\n<P ALIGN=CENTER>Afd. chef </P>  \r\n\r\n<P ALIGN=CENTER>Tove Witt </P>  \r\n\r\n<P ALIGN=CENTER>fm. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Cirkulæret er bortfaldet. Husholdningsskoler m.v. kan nu godkendes til at meddele erhvervsuddannelsernes skoleundervisning efter § 18, stk. 3 i erhvervsuddannelsesloven."
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19802200709"
        },
        {
            "displayName": "Entydig dokumentidentifikation",
            "displayValue": "CM033455"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/08/2000"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22007"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "21/02/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "1977-252-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}