{
    "id": 219765,
    "title": "Skriftlig fremsættelse (25. februar 2021) - L 181",
    "documentTypeId": "380",
    "isSagsforlobPeriodValid": true,
    "shortName": "2020/1 SF.L L 181",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (25. februar 2021)</p>\r\n<p class=\"Fremsaetter\">\r\n   <span class=\"Bold\">Ministeren for fødevarer, landbrug og fiskeri </span>(Rasmus Prehn):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af fiskeriloven (Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.)</p>\r\n<p class=\"ForslagsNummer\">(Lovforslag nr. L 181)</p>\r\n<p class=\"TekstGenerel\" style=\"text-align: justify;\">Fiskeriet er og har altid været et betydningsfuldt erhverv i Danmark. I mange lokalsamfund er fiskeriet livsnerven, der forgrener sig til resten af samfundet og holder hjulene i gang. Dette lovforslag skal sikre, at fiskeriressourcen også i fremtiden fordeles blandt aktive fiskere med tilknytning til Danmark og dermed bidrager til livet i de områder, der er afhængige af fiskeriet. Desuden er det vigtigt at sikre, at fiskerikontrollen har mulighed for at føre effektiv kontrol med fiskeri i danske farvande.</p>\r\n<p class=\"TekstGenerel\" style=\"text-align: justify;\">Lovforslaget indeholder følgende hovedelementer.</p>\r\n<p class=\"TekstGenerel\" style=\"text-align: justify;\">For det første sikres, at kun aktive fiskere, der har tilknytning til dansk fiskeri kan registreres som erhvervsfiskere i Danmark og dermed få andel i danske fiskerettigheder. Dette hensyn varetages med forslag om, at mindst 60 pct. af ansøgerens personlige indkomst i de foregående 24 måneder skal stamme fra personlig arbejdsindsats på et fiskefartøj kombineret med, at ministeren bemyndiges til at fastsætte krav om reel tilknytning til dansk fiskerihavn i forbindelse med fiskefartøjets drift. Forslaget afspejler hensyn til at sikre fiskeriets lokale forankring inden for rammerne af EU-retten.</p>\r\n<p class=\"TekstGenerel\" style=\"text-align: justify;\">Lovforslaget fastholder, at de gældende undtagelser fra kravet om personlig arbejdsindsats på et fiskefartøj kan videreføres, herunder muligheden for at opretholde status som erhvervsfisker gennem arbejdsindsats med planlægning af fiskeriet fra land og muligheden for registrering som erhvervsfisker på baggrund af relevant uddannelse.</p>\r\n<p class=\"TekstGenerel\" style=\"text-align: justify;\">Reglerne for bierhvervsfiskeri foreslås forenklet, således at gældende krav om, at mindst 5 pct. af en bierhvervsfiskers indkomst skal stamme fra fiskeri, erstattes af krav om årlig landing til en værdi af mindst 5000 kr. og 2000 kr. for pensionister.</p>\r\n<p class=\"TekstGenerel\" style=\"text-align: justify;\">Med henblik på at øge indsatsen mod spøgelsesnet indeholder lovforslaget bemyndigelse til at udvide de eksisterende regler til også at omfatte rekreativt fiskeri. Herefter vil fritidsfiskere inden for 24 timer, i lighed med erhvervsfiskere, skulle meddele Fiskeristyrelsen om tab af redskaber f.eks. garn og ruser og om de foranstaltninger, de har truffet for at bjærge disse. Ved undladelse heraf vil de kunne pålægges omkostninger til bjærgning af deres tabte redskaber.</p>\r\n<p class=\"TekstGenerel\" style=\"text-align: justify;\">Der foreslås bemyndigelse til krav om digital kommunikation angående ejerskab af kvoteandele, herunder de såkaldte B-kvoter, som baseres på økonomiske mellemværender mellem erhvervsfiskere.</p>\r\n<p class=\"TekstGenerel\">Desuden foreslås bemyndigelse til at fastsætte regler, der vil kunne gøre det muligt for Fiskerikontrollen at indkalde fartøjer til kontrol på udpegede positioner til søs. Udmøntningen af reglerne om kontrolpunkter skal sikre effektiv kontrol med afrapportering af fangster i forbindelse med bl.a. farvandskifte. Indkaldelse til kontrol forudsættes at ske med mindst mulig påvirkning af fartøjets drift.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2020/1 LF 181",
            "stateLabel": "Vedtaget",
            "references": [
                {
                    "shortName": "2020/1 SF.L L 181",
                    "title": "Skriftlig fremsættelse (25. februar 2021) - L 181",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 219765,
                    "eliUri": "/eli/ft/20201XX00781",
                    "externalLink": ""
                },
                {
                    "shortName": "2020/1 LSF 181",
                    "title": "Forslag til Lov om ændring af fiskeriloven (Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 219767,
                    "eliUri": "/eli/ft/202012L00181",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/lovforslag/l181/index.htm"
                },
                {
                    "shortName": "2020/1 BTL 181",
                    "title": "Betænkning over Forslag til lov om ændring af fiskeriloven\n(Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 222586,
                    "eliUri": "/eli/ft/202014L01013",
                    "externalLink": ""
                },
                {
                    "shortName": "2020/1 LSV 181",
                    "title": "Forslag til Lov om ændring af fiskeriloven (Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 222734,
                    "eliUri": "/eli/ft/202013L00181",
                    "externalLink": ""
                },
                {
                    "shortName": "LOV nr 844 af 10/05/2021",
                    "title": "Lov om ændring af fiskeriloven (Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.)",
                    "presentationName": "Ændringslov",
                    "documentTypeId": 20,
                    "documentId": 222765,
                    "eliUri": "/eli/lta/2021/844",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/2021"
        },
        {
            "displayName": "Accession",
            "displayValue": "20201XX00781"
        },
        {
            "displayName": "Entydig dokumentidentifikation",
            "displayValue": "DC000116"
        },
        {
            "displayName": "Dato for førstegangsindlæggelse",
            "displayValue": "26/02/2021"
        },
        {
            "displayName": "Dato for indlæggelse",
            "displayValue": "26/02/2021"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 181"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}