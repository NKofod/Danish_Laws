{
    "id": 36637,
    "title": "Låneforhold - rentefradrag - indekstillæg (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18009 af 05/01/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et arrangement mellem en herværende direktør for et udenlandsk selskab  \r\n\r\n og dette, hvorefter direktøren optog et banklån på 8 mio. kr. </I> </P>  \r\n\r\n<P> <I>- med selskabets garanti - et lån, der skulle forrentes, og  \r\n\r\n videreudlånte lånet til selskabet uden forrentning men med indeksregulering  \r\n\r\n af hovedstolen, blev ikke godkendt, og direktøren blev stillet som om  \r\n\r\n arrangementet ikke var indgået. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Låneforhold - rentefradrag - indekstillæg (* 1)  \r\n\r\n</H1>  \r\n\r\n<P></P>  \r\n\r\n<P>Direktør A, nu USA, klagede over, at amtsligningsrådet havde forhøjet hans  \r\n\r\n selvangivne indkomst for 1982 med 813.333 kr. Beløbet udgjorde et  \r\n\r\n indekstillæg hidrørende fra et lånearrangement imellem klageren og hans  \r\n\r\n arbejdsgiver. Det nævnte indekstillæg blev anset for skattepligtig indkomst  \r\n\r\n for klageren, da tillægget var opnået som et led i klagerens  \r\n\r\n ansættelsesforhold, og derved anset som et gode af lønmæssig karakter. </P>  \r\n\r\n<P>Det var oplyst, at klageren var ansat som direktør i B, og at han i 1981  \r\n\r\n havde optaget et lån på 8 mio. kr. i en herværende bankfilial mod  \r\n\r\n garantistillelse fra sin arbejdsgiver. Låneprovenuet var anvendt til køb af  \r\n\r\n et gældsbrev til arbejdsgiveren. Gældsbrevet skulle ikke forrentes, men  \r\n\r\n hovedstolen skulle indeksreguleres i forhold til stigningen i det danske  \r\n\r\n forbrugerprisindeks. </P>  \r\n\r\n<P>Det af klageren optagne lån skulle forrentes, og renten havde i 1982  \r\n\r\n udgjort 1.625.278 kr., som klageren fuldt ud havde betalt. </P>  \r\n\r\n<P>Indekstillægget havde i 1982 udgjort de nævnte 813.333 kr., der af  \r\n\r\n amtsligningsrådet var henført til den skattepligtige almindlige indkomst.  \r\n\r\n</P>  \r\n\r\n<P>Det fremgik videre, at banklånet var frit opsigeligt fra bankens side  \r\n\r\n efter sædvanlige regler, og i øvrigt var det bestemt, at ophør af klagerens  \r\n\r\n ansættelse hos arbejdsgiveren eller ændringer af den fra arbejdsgiveren  \r\n\r\n stillede garanti ville kunne begrunde en opsigelse af lånet. Ifølge det  \r\n\r\n imellem klageren og arbejdsgiveren oprettede gældsbrev skulle arbejdsgiveren  \r\n\r\n til klageren inden 1. juli 1991 betale 8 mio. kr. </P>  \r\n\r\n<P>Klagerens repræsentant gjorde gældende, at det nævnte indekstillæg var  \r\n\r\n skattefrit for klageren, idet goder opnået i ansættelsesforhold som  \r\n\r\n udgangspunkt måtte anses for skattefrie. Det anførtes videre, at klageren  \r\n\r\n havde disponeret på ganske tilsvarende måde, som hvis han havde erhvervet  \r\n\r\n indeksobligationer i et pengeinstitut, hvilke indekstillæg på daværende  \r\n\r\n tidspunkt var skattefrie. At klagerens arbejdsgiver havde garanteret for  \r\n\r\n klagerens låneoptagelse ændrede ikke i dette forhold, ligesom den  \r\n\r\n omstændighed, at indekstilskrivningen skete på et mellemværende mellem  \r\n\r\n klageren og dennes arbejdsgiver, ikke burde medføre en ændret skattemæssig  \r\n\r\n bedømmelse. </P>  \r\n\r\n<P>Statsskattedirektoratet påstod under sagen - foruden fastholdelse af den  \r\n\r\n stedfundne forhøjelse af klagerens indkomst med det nævnte indekstillæg -  \r\n\r\n ansættelsen yderligere forhøjet med fratrukne renter vedrørende banklånet,  \r\n\r\n 1.625.278 kr. </P>  \r\n\r\n<P>Statsskattedirektoratet anførte, at der efter direktoratets opfattelse var  \r\n\r\n tale om et finansielt arrangement med klagerens arbejdsgiver som et indskudt  \r\n\r\n led, hvorved klageren opnåede et betydeligt rentefradrag samtidig med, at det  \r\n\r\n tilflød ham et - som skattefrit konstrueret - indekstillæg på  \r\n\r\n lånemellemværendet mellem ham og arbejdsgiveren. Ud fra en helhedsbedømmelse  \r\n\r\n var der efter direktoratets opfattelse således tale om en klar sammenhæng  \r\n\r\n mellem rentefradragsret og indekstillæg. Der var tale om fuldstændig  \r\n\r\n samtidighed i dispositionerne, ligesom provenuet af det omhandlede banklån,  \r\n\r\n som kun var muligt for klageren at opnå i kraft af arbejdsgiverens nævnte  \r\n\r\n garantistillelse, var bundet til udlån til arbejdsgiveren på den måde, at  \r\n\r\n hovedstolen skulle opskrives, hvorimod der ikke skete forrentning i dette  \r\n\r\n led. </P>  \r\n\r\n<P>Hele arrangementet havde således nøje sammenhæng med klagerens  \r\n\r\n ansættelsesforhold. Denne sammenhæng viste sig også derved, at eventuelle  \r\n\r\n afdrag på gældsbrevet til klageren var båndlagt på forhånd til kvittering af  \r\n\r\n afdrag på banklånet, ligesom ændringer i arbejdsgiverens garantistillelse var  \r\n\r\n ensbetydende med misligholdelse. </P>  \r\n\r\n<P>Det var herefter Statsdirektoratets opfattelse, at den reelle debitor i  \r\n\r\n forhold til banklånet var klagerens arbejdsgiver. Klageren havde på intet  \r\n\r\n tidspunkt haft en reel dispositionsret over låneprovenuet, men i samme  \r\n\r\n øjeblik han havde optaget lånet, var han forpligtet til at videreudlåne  \r\n\r\n provenuet til arbejdsgiveren. </P>  \r\n\r\n<P>Landsskatteretten tiltrådte det af Statsskattedirektoratet anførte om, at  \r\n\r\n den reelle debitor i forhold til banklånet ved det nævnte finansielle  \r\n\r\n arrangement, hvor klagerens arbejdsgiver var indskudt som et led, var  \r\n\r\n arbejdsgiveren, og at arrangementet som følge deraf savnede økonomisk  \r\n\r\n realitet for klageren. Det var imidlertid rettens opfattelse, at klageren  \r\n\r\n herved skattemæssigt måtte stilles, som om arrangementet ikke var indgået.  \r\n\r\n</P>  \r\n\r\n<P>Klageren kunne derfor ikke anses for berettiget til at fratrække  \r\n\r\n renteudgifter vedrørende banklånet, men kunne samtidig ikke anses for  \r\n\r\n skattepligtig af det nævnte indekstillæg, der efter rettens opfattelse måtte  \r\n\r\n anses som kompensation fra arbejdsgiveren for klagerens rentebetalinger.  \r\n\r\n Ansættelsen skulle herefter forhøjes med fratrukne renter, 1.625.278 kr., men  \r\n\r\n nedsættes med 813.333 kr. vedrørende indekstillægget. Ansættelsen blev  \r\n\r\n herefter forhøjet med 811.945 kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1988, nr. 3, side 148. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881800925"
        },
        {
            "displayName": "Entydig dokumentidentifikation",
            "displayValue": "CA004572"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18009"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/01/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-5-4."
        },
        {
            "displayName": "Stikord",
            "displayValue": "INDEKSTILLÆG, LÅNEFORHOLD, RENTEFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}