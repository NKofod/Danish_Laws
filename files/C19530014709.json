{
    "id": 65607,
    "title": "Cirkulære om anmeldelser til handelsregistret ",
    "documentTypeId": "140",
    "isSagsforlobPeriodValid": false,
    "shortName": "CIR nr 147 af 12/11/1953",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om anmeldelser til handelsregistret  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Vejledende bestemmelser angående anmeldelser til handelsregistrene har  \r\n\r\n hidtil været indeholdt i justitsministeriets cirkulære nr. 180 af 14. august  \r\n\r\n 1889 samt handelsministeriets cirkulærer nr. 52 af 26. april 1927, nr. 158 af  \r\n\r\n 18. oktober 1929, nr. 316 af 15. oktober 1946 og nr. 135 af 28. juni 1951.  \r\n\r\n For at lette handelsregisterførerne arbejdet med behandlingen af indkommende  \r\n\r\n anmeldelser har handelsministeriet udarbejdet nærværende cirkulære, der  \r\n\r\n træder i stedet for de tidligere cirkulærer. </P>  \r\n\r\n<P>Indholdesfortegnelse </P>  \r\n\r\n<PRE>  \r\n\r\n  1. Virksomhedens art (§ 8, jfr. § 35).  \r\n\r\n  2. Navneundersøgelse.  \r\n\r\n  3. Enkeltmands firma (§ 9, stk. 1).  \r\n\r\n  4. Ansvarlige selskabers firma (§ 9, stk. 2 og 3).  \r\n\r\n  5. Kommanditselskabers firma (§ 9, stk. 3).  \r\n\r\n  6. Firma for selskaber med begrænset ansvar  (§ 9, stk. 5).  \r\n\r\n  7. Gentagen angivelse af indehaveres navne.  \r\n\r\n  8. Benyttelse af fornavne (mellemnavne).  \r\n\r\n  9. Arvingers og ægtefælles fortsættelse af forretning (§ 11).  \r\n\r\n 10. Ind- og udtræden af deltagere (§ 12).  \r\n\r\n 11. Overdragelse af firma (§ 13, jfr. § 21, stk. 3).  \r\n\r\n 12. Anmeldelsespligt for enkeltmandsfirmaer (§ 16 samh. med § 21,  \r\n\r\n    stk. 1).  \r\n\r\n 13-15. Tegningsretten.  \r\n\r\n 16. Anmeldelse af prokura.  \r\n\r\n 17. Angivelse af firmaets virksomhed (§ 17, § 18, § 19, § 35).  \r\n\r\n 18. Stedet for anmeldelsen (§ 16).  \r\n\r\n 19. Anmeldelse af filialer (§ 16).  \r\n\r\n 20. Firma ved ændringsanmeldelser.  \r\n\r\n 21. Fulde navn og bopæl.  \r\n\r\n 22. Angivelse af firmaets hjemsted.  \r\n\r\n 23. Ændring af firma og flytning af virksomheden (§ 21, stk. 3).  \r\n\r\n 24. Formen for berigtigelse.  \r\n\r\n 25. Eftersyn af Statstidende.  \r\n\r\n 26. Anmeldelse af vedtægtsændringer.  \r\n\r\n 27-29. Gebyr.  \r\n\r\n 30. Formularer til bekendtgørelse i Statstidende.  \r\n\r\n 31. Udslettelse af firmaer.  \r\n\r\n 32. Løsbladssystem.  \r\n\r\n</PRE>  \r\n\r\n<P CLASS=PUNKT> <B>1.</B> Der er ifølge firmaloven kun hjemmel til at modtage  \r\n\r\n anmeldelser af firmaer, som driver en virksomhed, der omfattes af lovens § 8  \r\n\r\n (handel, håndværk, industri) sammenholdt med § 35. Der vil således ikke kunne  \r\n\r\n modtages anmeldelse af firmaer, som driver en af de i næringslovens afsnit II  \r\n\r\n omhandlede virksomheder (revisor, translatør, dispachør, mægler, vejer og  \r\n\r\n måler, ejendomsmægler, ejendomshandler). Heller ikke de i næringslovens  \r\n\r\n afsnit I omhandlede næringer som auktionsholder og som vognmand kan anmeldes;  \r\n\r\n derimod kan firmaer, der driver spedition (næringslovens § 61), anmeldes,  \r\n\r\n jfr. firmalovens § 35 a. Apoteker eller firmaer, der alene driver en af  \r\n\r\n beværterloven omfattet næring, kan ikke anmeldes. Det samme gælder f.eks.  \r\n\r\n gartnere og frugtavlere, såfremt vedkommende alene afsætter egen avl. </P>  \r\n\r\n<P>Det er antaget, at personer, der driver virksomhed i henhold til bevilling  \r\n\r\n til handel med brugte genstande, jfr. lov nr. 272 af 6. maj 1921, kan anmelde  \r\n\r\n deres firma til handelsregisteret, derimod ikke pantelånere. </P>  \r\n\r\n<P>Andelsforeninger (såvel produktions- som indkøbs- og salgsforeninger), der  \r\n\r\n omfattes af næringslovens § 10, er ikke anmeldelsespligtige; men de er  \r\n\r\n anmeldelsesberettigede, selvom de er fritaget for at løse næringsbrev. Løser  \r\n\r\n de næringsbrev, bliver de anmeldelsespligtige. </P>  \r\n\r\n<P CLASS=PUNKT> <B>2.</B> Ved den undersøgelse, der skal foretages med  \r\n\r\n henblik på bestemmelsen i lovens § 10, jfr. konkurrencelovens § 9, bør i  \r\n\r\n hvert fald efterses det sidst udkomne årsregister til samlingen af  \r\n\r\n anmeldelser til handelsregistrene og det sidst udkomne årsregister til  \r\n\r\n registreringstidende for aktieselskaber tillige med de efter det seneste  \r\n\r\n årsregisters udgivelse udkomne numre af de nævnte samlinger, idet en analogi  \r\n\r\n af bestemmelsen i lovens § 10, stk. 1, antages at medføre, at der i et firma  \r\n\r\n ikke uden hjemmel må optages andenmands firma eller navnet på et bestående  \r\n\r\n aktieselskab eller karakteristiske dele af sådanne firmaer eller  \r\n\r\n selskabsnavne. </P>  \r\n\r\n<P>Ved eftersynet af årsregistre m.v. bør man ikke alene efterse firmaer, der  \r\n\r\n begynder med samme ord som det firma, der skal anmeldes, men man bør, da  \r\n\r\n navnelighed er særlig uheldig, når det drejer sig om virksomhed inden for  \r\n\r\n samme branche, også undersøge registeret under begyndelsesbogstavet for den  \r\n\r\n pågældende branche. Hvis der f.eks., er tale om anmeldelse af en  \r\n\r\n maskinfabrik, hvis firma indeholder et kunstord, bør man ikke alene efterse  \r\n\r\n registeret under kunstordets begyndelsesbogstav, men også under firmaer, der  \r\n\r\n begynder med &#187;maskinfabrik&#171; og med &#187;fabrik&#171;. </P>  \r\n\r\n<P CLASS=PUNKT> <B>3.</B> Enkeltmands firma skal ifølge lovens § 9, stk. 1,  \r\n\r\n indeholde indehaverens efternavn med eller uden fornavn eller forbogstaver.  \r\n\r\n</P>  \r\n\r\n<P>Det må ikke indeholde noget, som kan opfattes som et selskabsforhold,  \r\n\r\n (således ikke tilføjelsen &#187;og Co.&#171; eller formen &#187;Peter Hansens  \r\n\r\n vincompagni) eller noget, der antyder, at ansvaret er begrænset (f.eks.  \r\n\r\n limited eller ltd.). Anmeldelse af et firma som &#187;Søren Hansen ved P.  \r\n\r\n Hansen&#171; bør ifølge praksis ikke modtages. </P>  \r\n\r\n<P CLASS=PUNKT> <B>4.</B> Et ansvarligt selskabs (interessentskabs) firma  \r\n\r\n skal ifølge lovens § 9, stk. 2, når ikke alle medlemmers navne er optaget  \r\n\r\n deri, indeholde mindst eet medlems navn samt et tillæg, som antyder et  \r\n\r\n selskabsforhold. </P>  \r\n\r\n<P>Ifølge lovens § 9, stk. 3, 2. pkt., må firmaet ikke indeholde navnet på  \r\n\r\n andre personer end fuldt ansvarlige medlemmer, eller noget, der går på at  \r\n\r\n begrænse ansvaret for disse, jfr. punkt 3, stk. 2, 1. pkt. in fine. </P>  \r\n\r\n<P>Firmaet kan f.eks. anmeldes som &#187;Th. Andersen og Co.&#171;,  \r\n\r\n &#187;Andersen og Jensen&#171;, &#187;Brdr. Svendsen&#171;, &#187;Peter  \r\n\r\n Nielsen og Søn&#171;, Et firma som &#187;Christiansens Margarinefabrik  \r\n\r\n v/Jensen og Olsen&#171; vil ikke kunne registreres, hvis Christiansen ikke er  \r\n\r\n deltager i interessentskabet. </P>  \r\n\r\n<P>Er der i et interessentskab flere end to deltagere, f.eks. Andersen,  \r\n\r\n Jensen og Nielsen, vil et firma som &#187;Andersen og Jensen ikke være i  \r\n\r\n overensstemmelse med lovens § 9, stk. 2. Ønskes ikke alle 3 navne optaget i  \r\n\r\n firmaet, må dette formuleres som f.eks. &#187;Andersen, Jensen og Co.&#171;.  \r\n\r\n</P>  \r\n\r\n<P CLASS=PUNKT> <B>5.</B> Et kommanditselskabs firma skal ifølge lovens § 9,  \r\n\r\n stk. 3, indeholde mindst eet fuldt ansvarligt medlems navn med et tillæg, der  \r\n\r\n antyder et selskabsforhold. En kommanditists navn må ikke optages i firmaet,  \r\n\r\n ligesom der ej heller må optages tilføjelser, der går ud på at begrænse  \r\n\r\n ansvaret for de fuldt ansvarlige deltagere, jfr. punkt 3, stk. 2, 1. pkt. in  \r\n\r\n fine. </P>  \r\n\r\n<P>I bekendtgørelsen i Statstidende må kommanditisters navne og indskud ikke  \r\n\r\n anføres. Ret til at tegne firmaet kan kun tillægges kommanditister i form af  \r\n\r\n prokura. </P>  \r\n\r\n<P>Interessentskaber, der består af en eller flere enkelte personer sammen  \r\n\r\n med et eller flere aktieselskaber eller andre selskaber med begrænset ansvar,  \r\n\r\n således at alle deltagerne hæfter solidarisk og med hele deres formue, kan  \r\n\r\n ifølge praksis anmeldes efter reglerne for anmeldelse af kommanditselskaber  \r\n\r\n med de fysiske personer som ansvarlige deltagere og aktieselskaberne eller  \r\n\r\n selskaberne med begrænset ansvar som kommanditister eller efter reglerne for  \r\n\r\n anmeldelse af selskaber med begrænset ansvar, jfr. punkt 6, sidste stk. </P>  \r\n\r\n<P CLASS=PUNKT> <B>6.</B> Selskaber med begrænset ansvar, hvorunder ifølge  \r\n\r\n lovens § 33 c henregnes ethvert selskab med vekslende medlemstal eller  \r\n\r\n vekslende kapital, selvom dets medlemmer er fuldt ansvarlige, skal ifølge  \r\n\r\n lovens § 9, stk. 5, i deres firma optage et virksomheden betegnende udtryk,  \r\n\r\n f.eks. &#187;Sodafabriken Gylfe&#171;, &#187;Roskilde Margarinefabrik&#171;,  \r\n\r\n &#187;Borup og Omegns Brugsforening&#171;. Betegnelsen  \r\n\r\n &#187;lokalforening&#171; er godkendt som tilstrækkelig virksomhedsbetegnelse  \r\n\r\n for en forening til indkøb og fordeling af gødnings- og foderstoffer. </P>  \r\n\r\n<P>Firma for et selskab med begrænset ansvar må ikke indeholde noget  \r\n\r\n personnavn. </P>  \r\n\r\n<P>Interessentskaber, der består af en eller flere enkelte personer sammen  \r\n\r\n med et eller flere aktieselskaber eller andre selskaber med begrænset ansvar,  \r\n\r\n således at alle deltagerne hæfter solidarisk og med hele deres formue, kan  \r\n\r\n ifølge praksis anmeldes efter reglerne for anmeldelse af selskaber med  \r\n\r\n begrænset ansvar, jfr. punkt 5, sidste stk. </P>  \r\n\r\n<P CLASS=PUNKT> <B>7.</B> Firmaer, i hvilke vedkommende indehaveres navn er  \r\n\r\n optaget 2 gange, f.eks. &#187;Andersen og Jensen ved Hans Andersen og Peter  \r\n\r\n Jensen&#171;, &#187;Jens Nielsen og Co. ved Jens Nielsen og Christian  \r\n\r\n Madsen&#171; eller &#187;Hansens Væveri ved Kaj Marius Hansen&#171; bør  \r\n\r\n undgås. </P>  \r\n\r\n<P>Sådanne firmaer vil ofte i praksis ikke blive benyttet i den anmeldte  \r\n\r\n form, men i en forkortet og derfor ukorrekt form - for de ovenfor angivne  \r\n\r\n eksemplers vedkommende således i formerne: &#187;Andersen og Jensen&#171;,  \r\n\r\n &#187;Jens Nielsen og Co.&#171; og &#187;Hansens Væveri.&#171;. Da det  \r\n\r\n formentlig oftest skyldes en misforståelse fra anmeldernes side, at firmaerne  \r\n\r\n anmeldes med dobbelt angivelse af indehaver-navnene, bør registerføreren, når  \r\n\r\n sådanne anmeldelser fremkommer, henlede anmeldernes opmærksomhed på  \r\n\r\n forholdet, således at anmeldelserne kan berigtiges ved ændring af firmaet til  \r\n\r\n den form, der i praksis agtes benyttet. </P>  \r\n\r\n<P CLASS=PUNKT> <B>8.</B> Det er ikke berettiget i et firma at anvende et  \r\n\r\n fornavn eller mellemnavn, der er almindeligt brugt som slægtsnavn, uden  \r\n\r\n samtidig anvendelse af vedkommendes efternavn (slægtsnavn), jfr. firmalovens  \r\n\r\n § 10, stk. 1, 1. pkt., og navnelovens § 8. En person ved navn Peter Berg  \r\n\r\n Hansen kan således ikke betegne sit firma &#187;Peter Berg&#171; og ej heller  \r\n\r\n &#187;Berg v/ Berg Hansen&#171;. Se derimod højesteretsdom i u.f.r. 1931 side  \r\n\r\n 533, hvorefter betegnelsen &#187;Carls Herreklæder ved Carl Jacobsen&#171;  \r\n\r\n fandtes berettiget, da Carl i denne forbindelse og efter navnets almindelige  \r\n\r\n brug fremtrådte som et fornavn. </P>  \r\n\r\n<P CLASS=PUNKT> <B>9.</B> Ifølge lovens § 11 kan en enke, ægtemand eller  \r\n\r\n arvinger under visse betingelser fortsætte et hidtil ført firma uforandret.  \r\n\r\n Bestemmelsen gælder ikke legatarer og ej heller f.eks. en svigersøn, der  \r\n\r\n efter svigerfaderens død overtager forretningen, medmindre den pågældende ved  \r\n\r\n testamente er indsat som arving. Bestemmelsen, der gælder, hvad enten firmaet  \r\n\r\n tidligere har været anmeldt eller ikke, giver kun efterfølgeren ret til at  \r\n\r\n fortsætte firmaet uændret i den form, den hidtidige indehaver anvendte det.  \r\n\r\n Efterfølgeren vil f.eks., hvis virksomheden hidtil er drevet under navnet  \r\n\r\n &#187;Søren Hansen&#171;, ikke kunne fortsætte firmaet i formen &#187;Søren  \r\n\r\n Hansen ved Peter Hansen&#171;. Såfremt anmelderen ønsker sit eget navn  \r\n\r\n optaget i formaet, må han enten efter reglerne i lovens § 9 anmelde f.eks.  \r\n\r\n firmaet &#187;Peter Hansen&#171;, eller firmaet må i medfør af lovens § 13  \r\n\r\n give udtryk for det foreliggende efterfølgerforhold, f.eks. i formen  \r\n\r\n &#187;Søren Hansens Eftf. ved Peter Hansen&#171;. </P>  \r\n\r\n<P CLASS=PUNKT> <B>10.</B> Ifølge lovens § 12 kan en virksomhed under visse  \r\n\r\n betingelser fortsættes under uforandret firma, selvom en eller flere af  \r\n\r\n deltagerne udtræder eller nye deltagere indtræder. </P>  \r\n\r\n<P>Udtræder således Th. Andersen af firmaet &#187;Andersen og Jensen&#171;  \r\n\r\n eller &#187;Th. Andersen og Co.&#171;, vil den hidtidige medindehaver Peter  \r\n\r\n Jensen, såfremt den udtrædende har meddelt samtykke til, at hans navn  \r\n\r\n bibeholdes i firmaet, kunne fortsætte firmaet uforandret henholdsvis i formen  \r\n\r\n &#187;Andersen og Jensen&#171; eller Th. Andersen og Co.'. </P>  \r\n\r\n<P>Indtræder Jens Nielsen i firmaet &#187;Peter Hansen&#171;, kan firmaet  \r\n\r\n fortsættes i formen &#187;Peter Hansen&#171;. </P>  \r\n\r\n<P>Bestemmelsen i lovens § 12 kan ikke anvendes på samtidig indtræden og  \r\n\r\n udtræden i et enkeltmandsfirma, idet dette må opfattes som en omgåelse af  \r\n\r\n bestemmelsen i lovens § 9. </P>  \r\n\r\n<P CLASS=PUNKT> <B>11.</B> Ønskes et firma - bortset fra de i lovens §§ 11 og  \r\n\r\n 12 omhandlede tilfælde - overdraget, således at den nye indehaver får ret til  \r\n\r\n at bibeholde det tidligere firma, kan dette ifølge lovens § 13 kun ske, hvis  \r\n\r\n der til dette ifølge lovens § 13 kun ske, hvis der til det tidligere firma  \r\n\r\n føjes et tillæg, som angiver efterfølgerforholdet. </P>  \r\n\r\n<P>Såfremt firmaet &#187;Søren Jensen&#171; således overdrages til Peter  \r\n\r\n Hansen, kan denne fortsætte firmaet i formen &#187;Søren Jensens Eftf.&#171;  \r\n\r\n eller &#187;Søren Jensen Eftf. ved Peter Hansen&#171;. </P>  \r\n\r\n<P>Hvis firmaet senere overdrages til Kaj Madsen, kan denne fortsætte det i  \r\n\r\n formen &#187;Søren Jensens 2. Eftf.&#171; eller &#187;Søren Jensens 2. Eftf.  \r\n\r\n ved Kaj Madsen&#171;. </P>  \r\n\r\n<P>Ønskes en virksomhed, der hidtil har været drevet under et firma som  \r\n\r\n f.eks. &#187;Nørrebros Tobaksfabrik ved Chr. Petersen&#171;, overdraget til  \r\n\r\n en ny indehaver, bør det tidligere firma afmeldes, og den nye indehaver kan  \r\n\r\n herefter anmelde som nyt firma &#187;Nørrebros Tobaksfabrik ved J.  \r\n\r\n Hansen&#171;. Overtages &#187;Vesterbros Pibefabrik ved Chr. Christensen og  \r\n\r\n Martin Hansen&#171; af Martin Hansen som eneindehaver, således at den  \r\n\r\n tidligere medindehavers navn udgår af firmaet, må det ældre firma afmeldes og  \r\n\r\n fuldstændig anmeldelse foretages af det nye firma, jfr. lovens § 21, stk. 3,  \r\n\r\n og under punkt 23, punkt 27 og formularen punkt 30. j. </P>  \r\n\r\n<P CLASS=PUNKT> <B>12.</B> Anmeldelse af et enkeltmandsfirma er ifølge lovens  \r\n\r\n § 16 frivillig, medmindre et af de i lovens §§ 11-13 og 15 omhandlede forhold  \r\n\r\n indtræder, i hvilke tilfælde anmeldelse skal foretages jfr. loven § 21, stk.  \r\n\r\n 1. </P>  \r\n\r\n<P CLASS=PUNKT> <B>13.</B> Når intet andet er anmeldt, kan ethvert medlem af  \r\n\r\n et ansvarligt selskab forpligte dette ved sin underskrift. Hvis de enkelte  \r\n\r\n medlemmer i et ansvarligt selskab skal tegne selskabet hver for sig, vil det  \r\n\r\n således ikke være fornødent at lade bekendtgørelsen indeholde oplysninger om  \r\n\r\n tegningsretten, jfr. herved lovens § 18, 3) smh. med 4). Skal de derimod kun  \r\n\r\n kunne tegne to eller flere i forening, må dette anmeldes og bekendtgøres.  \r\n\r\n</P>  \r\n\r\n<P>Kommanditister kan kun i form af prokura få ret til at tegne et  \r\n\r\n kommanditselskab. </P>  \r\n\r\n<P CLASS=PUNKT> <B>14.</B> De anmeldte bestemmelser om de ansvarlige  \r\n\r\n deltageres - eller i selskaber med begrænset ansvar bestyrelsesmedlemmers -  \r\n\r\n ret til at tegne firmaet må være ensartede for alle under forretningen  \r\n\r\n hørende anliggender. Der er således ikke hjemmel til at anmelde særlige  \r\n\r\n tegningsregler, forsåvidt angår fast ejendom, veksler, checks og lign. Der er  \r\n\r\n derimod intet til hinder for, at tegningsregler som de omhandlede optages i  \r\n\r\n interessentskabskontrakten eller vedtægterne som indre ordensforskrifter.  \r\n\r\n</P>  \r\n\r\n<P CLASS=PUNKT> <B>15.</B> Der vil kun kunne tillægges direktører,  \r\n\r\n bogholdere, kasserere m.v. i selskaber med begrænset ansvar ret til at tegne  \r\n\r\n firmaet ved egentlig signatur, såfremt de pågældende er medlemmer af  \r\n\r\n selskabets bestyrelse. Er de pågældende ikke medlemmer af bestyrelsen, vil  \r\n\r\n der kun kunne tillægges dem tegningsret efter reglerne om prokura. Det er dog  \r\n\r\n antaget, at der kan tillægges direktører i sparekasser egentlig signatur  \r\n\r\n efter de samme regler som for medlemmer af tilsynsrådet. </P>  \r\n\r\n<P CLASS=PUNKT> <B>16.</B> Såfremt der anmeldes prokura for flere personer,  \r\n\r\n bør det af anmeldelsen og bekendtgørelsen klart fremgå, om de pågældende har  \r\n\r\n prokura hver for sig, eller om de kun kan tegne firmaet i forening (kollektiv  \r\n\r\n prokura). </P>  \r\n\r\n<P>Der er ikke hjemmel til at anmelde begrænsninger i en prokura, jfr. lovens  \r\n\r\n § 27. Der er derimod intet til hinder for at anmelde en bemyndigelse for  \r\n\r\n prokuristen til at afhænde eller pantsætte fast ejendom, jfr. lovens § 25.  \r\n\r\n</P>  \r\n\r\n<P>Også ikke anmeldte, men anmeldelsesberettigede enkeltmandsfirmaer, jfr.  \r\n\r\n punkt 1 foran, kan gøre anmeldelse om prokura, jfr. lovens § 31. Sådanne  \r\n\r\n anmeldelser - herunder også anmeldelser om tilbagekaldelse af prokura - bør  \r\n\r\n indeholde oplysning om, at vedkommende firma ikke er optaget i  \r\n\r\n handelsregisteret. </P>  \r\n\r\n<P CLASS=PUNKT> <B>17.</B> Opmærksomheden henledes på de forskelligheder, der  \r\n\r\n foreligger i loven med hensyn til anmeldelsens angivelse af den virksomhed,  \r\n\r\n der drives. I lovens §§ 17 og 18 anvendes udtrykket &#187;Forretningens  \r\n\r\n almindelige beskaffenhed&#171;, men i lovens § 19 udtrykket  \r\n\r\n &#187;Forretningens art&#171;. </P>  \r\n\r\n<P>Anmeldelse af enkeltmandsfirma og af ansvarlige selskaber  \r\n\r\n (kommanditselskaber) må derfor alene betegne forretningen som  \r\n\r\n &#187;handel&#171;, &#187;håndværk&#171; eller &#187;industri&#171;, dog at  \r\n\r\n der, forsåvidt angår de virksomheder, som lovens § 35 ligestiller med handel,  \r\n\r\n kan finde en mere specialiseret angivelse sted, f.eks.  \r\n\r\n &#187;Vekselerervirksomhed&#171;, &#187;Spedition&#171;,  \r\n\r\n &#187;Assuranceagentur&#171; o.s.v. </P>  \r\n\r\n<P>Ved anmeldelser af selskaber med begrænset ansvar skal forretningens art  \r\n\r\n anføres. I disse tilfælde vil der således kunne finde en mere specialiseret  \r\n\r\n angivelse sted, f.eks. &#187;Vaskeridrift&#171;, &#187;Slagteridrift&#171;  \r\n\r\n o.s.v. </P>  \r\n\r\n<P CLASS=PUNKT> <B>18.</B> I tilfælde, hvor et firma har forretningskontor i  \r\n\r\n en kommune og f.eks. fabrik i en anden kommune, skal anmeldelse alene gøres  \r\n\r\n til handelsregisteret for den kommune, hvori forretningskontoret findes, jfr.  \r\n\r\n lovens § 16. (Derimod vil der som regel kræves næringsadkomst i begge  \r\n\r\n kommuner). </P>  \r\n\r\n<P CLASS=PUNKT> <B>19.</B> Anmeldelser af filialer kan i henhold til lovens §  \r\n\r\n 16 kun modtages, når filialen står under særskilt bestyrelse, dvs., har i det  \r\n\r\n mindste en til at tegne filialens firma berettiget bestyrer. I denne  \r\n\r\n henseende vil prokura være tilstrækkelig. </P>  \r\n\r\n<P>Anmeldelsen skal ske til handelsregisteret på hovedfirmaets hjemsted, og  \r\n\r\n ligger filialen ikke i samme kreds, skal registerføreren efter registreringen  \r\n\r\n og bekendtgørelsen i Statstidende oversende anmeldelsen til optagelse i  \r\n\r\n handelsregisteret på det sted, hvor filialen er beliggende. </P>  \r\n\r\n<P CLASS=PUNKT> <B>20.</B> Ved ændringsanmeldelser vedrørende tidligere  \r\n\r\n anmeldte firmaer må det påses, at firmaet angives i nøje overensstemmelse med  \r\n\r\n det oprindeligt anmeldte firma. Er firmaet f.eks. anmeldt i formen  \r\n\r\n &#187;Phønix maskinfabrik v/ S. Christensen&#171;, vil det ikke være  \r\n\r\n tilstrækkeligt ved senere anmeldelser vedrørende firmaet at gengive dette som  \r\n\r\n &#187;Phønix maskinfabrik&#171;, men firmaet må anføres i sin fulde anmeldte  \r\n\r\n form. </P>  \r\n\r\n<P CLASS=PUNKT> <B>21.</B> Ved anmeldelse af nyindtrædende deltagere i et  \r\n\r\n firma eller i et selskabs bestyrelse skal de pågældende personers fulde navn  \r\n\r\n og bopæl angives. </P>  \r\n\r\n<P CLASS=PUNKT> <B>22.</B> Det bør af enhver anmeldelse fremgå, hvor det  \r\n\r\n pågældende firma er hjemmehørende. </P>  \r\n\r\n<P CLASS=PUNKT> <B>23.</B> Såfremt selve firmaet forandres, skal der ifølge  \r\n\r\n lovens § 21, stk. 3, altid foretages ny fuldstændig anmeldelse. Anmeldelse  \r\n\r\n bør i disse tilfælde ske således, at det tidligere anmeldte firma afmeldes,  \r\n\r\n og at der samtidig udfærdiges en særskilt fuldstændig anmeldelse vedrørende  \r\n\r\n det nye firma. Den nye anmeldelse skal således indeholde samtlige de  \r\n\r\n bestemmelser, der kræves ved en nyanmeldelse. </P>  \r\n\r\n<P>Flyttes forretningen til en anden kommune, skal afmeldelse ske til  \r\n\r\n handelsregisteret for den tidligere hjemstedskommune, og firmaet anmeldes i  \r\n\r\n den nye hjemstedskommune. Firmaet kan anmeldes i den hidtil registrerede  \r\n\r\n form, selvom denne ikke (længere) opfylder forskrifterne i lovens § 9, men  \r\n\r\n anmeldelsen skal iøvrigt indeholde alle de for en nyanmeldelse krævede  \r\n\r\n oplysninger. </P>  \r\n\r\n<P CLASS=PUNKT> <B>24.</B> Bekendtgørelser udfærdiget til berigtigelse af  \r\n\r\n tidligere anmeldelser skal betegnes som berigtigende og henvise til det  \r\n\r\n nummer af Statstidende, hvori den oprindelige bekendtgørelse findes  \r\n\r\n indrykket. Bekendtgørelsen vil kunne indledes således: &#187;Berigtigelse,  \r\n\r\n jfr. Statstidende for . . . . . . . . . .&#171;. </P>  \r\n\r\n<P CLASS=PUNKT> <B>25.</B> Registerførerne bør ved eftersyn af Statstidende  \r\n\r\n kontrollere, at de der trykte bekendtgørelser er i overensstemmelse med de  \r\n\r\n indsendte manuskripter og i modsat fald foranledige en berigtigende  \r\n\r\n bekendtgørelse udfærdiget. </P>  \r\n\r\n<P CLASS=PUNKT> <B>26.</B> Ændres vedtægterne for selskaber med begrænset  \r\n\r\n ansvar, herunder sparekasser, skal anmeldelse herom ske med anførelse af  \r\n\r\n datoen for vedtagelsen af vedtægtsændringerne. For sparekassers vedkommende  \r\n\r\n skal i anmeldelsen tillige datoen for handelsministeriets stadfæstelse af  \r\n\r\n vedtægtsændringerne anføres. Det påhviler registerførerne at påse, at  \r\n\r\n anmeldte vedtægtsændringer er lovligt vedtaget. </P>  \r\n\r\n<P CLASS=PUNKT> <B>27.</B> I handelsministeriets bekendtgørelse af 28. juni  \r\n\r\n 1951 om takster for anmeldelser m.v. til handelsregistrene er i § 1, nr. 1-3,  \r\n\r\n fastsat gebyrer for første anmeldelser. Disse gebyrer skal også betales i  \r\n\r\n ethvert tilfælde, hvor selve firmaet forandres, jfr. herved lovens § 21, stk.  \r\n\r\n 3, og under punkt 23 og formularen punkt 30. j. </P>  \r\n\r\n<P CLASS=PUNKT> <B>28.</B> Har et firma ikke tidligere været anmeldt, og skal  \r\n\r\n anmeldelse derefter foretages i medfør af lovens § 21, stk. 1, som følge af,  \r\n\r\n at et af de i lovens §§ 11-13 og 15 omhandlede forhold indtræder, skal gebyr  \r\n\r\n beregnes som for en første anmeldelse. </P>  \r\n\r\n<P CLASS=PUNKT> <B>29.</B> Ved anmeldelse om prokura skal der, uanset om der  \r\n\r\n anmeldes flere prokurister, kun beregnes gebyr som ved anmeldelse af en  \r\n\r\n enkelt prokurist. </P>  \r\n\r\n<P CLASS=PUNKT> <B>30.</B> Bekendtgørelserne i Statstidende bør i videst  \r\n\r\n muligt omfang affattes i overensstemmelse med nedenstående formularer: </P>  \r\n\r\n<P>a. Anmeldelse af enkeltmands firma: </P>  \r\n\r\n<P>Peter Andreas Hansen (fulde navn) af X-købing driver  \r\n\r\n handel/håndværk/industri/vekselerernæring/spedition i X-købing  \r\n\r\n købstad/kommune som eneste ansvarlige indehaver af firmaet &#187;Peter  \r\n\r\n Hansen&#171;. </P>  \r\n\r\n<P>(Prokura er meddelt Jens Nielsen) (Prokura er meddelt Jens Nielsen og  \r\n\r\n Sophie Petersen i forening). </P>  \r\n\r\n<P>b. Anmeldelse af ansvarligt interessentskab: </P>  \r\n\r\n<P>Firmaet &#187;Phøniz v/Peter Hansen og Co.&#171; driver  \r\n\r\n handel/håndværk/industri i X-købing købstad/kommune. Peter Andreas Hansen  \r\n\r\n (fulde navn) af X-købing og Christian Christensen (fulde navn) af Y-købing er  \r\n\r\n de ansvarlige deltagere (og tegner firmaet i forening). </P>  \r\n\r\n<P>(Prokura er meddelt af Jens Nielsen og Niels Jensen her for sig). </P>  \r\n\r\n<P>c. Anmeldelse af et kommanditselskab: </P>  \r\n\r\n<P>Under firma &#187;P. Hansen og Co.&#171; drives handel/håndværk/industri i  \r\n\r\n X-købing købstad/kommune af et kommanditselskab, i hvilket Peter Andreas  \r\n\r\n Hansen (fulde navn) af X-købing er eneste ansvarlige deltager. </P>  \r\n\r\n<P>(Prokura er meddelt Jens Nielsen og Niels Jensen i forening). </P>  \r\n\r\n<P>d. Anmeldelse af et selskab med begrænset ansvar: </P>  \r\n\r\n<P>Under firma &#187;X-købing Andelsvaskeri&#171; drives vaskeridrift i  \r\n\r\n X-købing købstad/kommune af et selskab med begrænset ansvar, hvis vedtægter  \r\n\r\n er af . . . . . . . . . Den i selskabet indskudte kapital (udgør . . . . .  \r\n\r\n kr.) (er vekslende). Medlemmerne hæfter (ikke) for selskabets forpligtelser  \r\n\r\n (på følgende måde): . . . . . . . Selskabets bestyrelse består af: Peter  \r\n\r\n Andreas Hansen, X-købing, formand, Christian Peder Anders Christensen,  \r\n\r\n Y-købing, . . . . . . . . (samtlige bestyrelsesmedlemmers fulde navn og  \r\n\r\n bopæl). </P>  \r\n\r\n<P>Selskabet tegnes af . . . . . . . . . . . Prokura er meddelt direktør  \r\n\r\n Jørgen Johansen. Bekendtgørelser til medlemmerne (skal ikke ske i offentlige  \r\n\r\n tidender) (sker i (bladenes navne)). </P>  \r\n\r\n<P>Ændringsanmeldelser. </P>  \r\n\r\n<P>e. Firmaet &#187;Peter Hansen&#171; af X-købing er hævet. </P>  \r\n\r\n<P>f. Peter Hansen, som var eneste indehaver af det hidtil uanmeldte firma  \r\n\r\n &#187;P. Hansen&#171; af X-købing, er afgået ved døden. Firmaet, der driver  \r\n\r\n handel/håndværk/industri, fortsættes uforandret af afdødes (arvinger, enke)  \r\n\r\n (fulde navn og bopæl). </P>  \r\n\r\n<P>g. Peter Andreas Hansen er udtrådt af firmaet &#187;Peter Hansen og  \r\n\r\n Co.&#171; af X-købing, der fortsættes uforandret af den hidtidige deltager  \r\n\r\n Christian Christensen. </P>  \r\n\r\n<P>h. Christian Christensen af Y-købing er indtrådt i firmaet &#187;P.  \r\n\r\n Hansen&#171; af X-købing som ansvarlig og til underskrift berettiget  \r\n\r\n deltager. </P>  \r\n\r\n<P>i. Af bestyrelsen for &#187;X-købing Andelsvaskeri&#171; er udtrådt Peter  \r\n\r\n Hansen. I stedet er indtrådt Christian Viggo Jensen af X-købing (fulde navn  \r\n\r\n og bopæl). </P>  \r\n\r\n<P>Under den . . . . . . . . . . er vedtaget nye vedtægter for selskabet,  \r\n\r\n (hvorefter dette fremtidig tegnes af . . . . . . . . . ). </P>  \r\n\r\n<P>j. Firmaet &#187;Søren Jensens Eftf.&#171; af X-købing er hævet. </P>  \r\n\r\n<P>Kaj Madsen af X-købing driver handel/håndværk/industri i X-købing som  \r\n\r\n eneste ansvarlige indehaver af firmaet &#187;Søren Jensens 2. eftf.&#171;.  \r\n\r\n</P>  \r\n\r\n<P CLASS=PUNKT> <B>31.</B> Registerførerne bør i hvert fald een gang årligt  \r\n\r\n foretage en gennemgang af registeret med henblik på bestemmelserne i lov nr.  \r\n\r\n 72 af 27. marts 1929, hvorefter firmaer, angående hvilke der i de sidste 10  \r\n\r\n år ikke er foretaget nogen anmeldelse, under visse betingelser kan udslettes  \r\n\r\n af handelsregisteret. </P>  \r\n\r\n<P>Til brug ved indrykkelsen af bekendtgørelserne i Statstidende bør  \r\n\r\n nedenstående formularer anvendes. </P>  \r\n\r\n<P>Bekendtgørelse I. </P>  \r\n\r\n<P>Da der i de sidste 10 år ikke er foretaget nogen anmeldelse til  \r\n\r\n handelsregisteret i . . . . . . . . . vedrørende følgende firmaer: . . . . .  \r\n\r\n . . . . . . . . . . . . . . . . . . . . . . . . . . . . . . . . . . . ., og  \r\n\r\n da henvendelse til deres indehavere i overensstemmelse med lov nr. 72 af 27.  \r\n\r\n marts 1929 er forblevet ubesvaret, opfordres herved de pågældende indehavere  \r\n\r\n i medfør af nævnte lov til inden 3 måneder fra nærværende bekendtgørelses  \r\n\r\n dato at oplyse, om firmaerne fremdeles består. Forsåvidt ingen oplysninger  \r\n\r\n indkommer, slettes firmaerne af handelsregisteret. </P>  \r\n\r\n<P>Bekendtgørelse II. </P>  \r\n\r\n<P>I medfør af forskrifterne i lov nr. 72 af 27. marts 1929 er følgende  \r\n\r\n firmaer: . . . . . . . . . . . . . . . . . . . . . . . . udslettede af  \r\n\r\n handelsregisteret i . . . . . . . . . . . . . . . </P>  \r\n\r\n<P CLASS=PUNKT> <B>32.</B> Opmærksomheden henledes på, at handelsministeriet,  \r\n\r\n når de hidtil anvendte protokoller er udskrevet, vil kunne meddele tilladelse  \r\n\r\n til, at handelsregisteret anlægges efter løsbladssystemet. Tilladelsen vil  \r\n\r\n normalt være betinget af, at løsbladssystemet anlægges i lighed med  \r\n\r\n tingbøgerne, at registeret aflåses med en nøgle, der opbevares hos  \r\n\r\n registerføreren, og at udskiftede blade opbevares i særlige arkivbind. </P>  \r\n\r\n<P>Ministeriet for handel, industri og søfart, den 12. november 1953. </P>  \r\n\r\n<P>P. M. V. </P>  \r\n\r\n<P>H. Jespersen. </P>  \r\n\r\n<P>/G. Backhaus. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/1953"
        },
        {
            "displayName": "Accession",
            "displayValue": "C19530014709"
        },
        {
            "displayName": "Entydig dokumentidentifikation",
            "displayValue": "CM024713"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "26/06/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "1953"
        },
        {
            "displayName": "Dato for underskrift",
            "displayValue": "12/11/1953"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}