{
    "id": 154962,
    "title": "Ankestyrelsens principafgørelse M-3-04 om byfornyelsesboligstøtte - andelshavere i private andelsboligforeninger - anpartshavere - forhåndstilsagn",
    "documentTypeId": "240",
    "isSagsforlobPeriodValid": true,
    "shortName": "KEN nr 9353 af 20/04/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse M-3-04 om byfornyelsesboligstøtte - andelshavere i private andelsboligforeninger - anpartshavere - forhåndstilsagn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt ikke, at en anpartshaver i et ejendomsanpartsselskab havde ret til byfornyelsesboligstøtte efter boligstøttelovens bestemmelse herom.</p>\r\n   <p class=\"TekstGenerel\">Begrundelsen for afgørelsen var, at bestemmelsen efter sin ordlyd alene omfattede andelshavere i private andelsboligforeninger og bestemmelsen ikke kunne anvendes analogt på anpartshavere.</p>\r\n   <p class=\"TekstGenerel\">Ankestyrelsen lagde bl.a. vægt på, at andelshavere og anpartshavere i visse bestemmelser efter boligstøtteloven og i byfornyelsesloven udtrykkeligt var ligestillet, og at bestemmelsen vedrørende byfornyelsesboligstøtte til andelshavere i private andelsboligforeninger efter boligstøtteloven var en undtagelse fra lovens udgangspunkt, hvorefter andelshavere ikke kunne få boligstøtte.</p>\r\n   <p class=\"TekstGenerel\">Ankestyrelsen fandt endvidere ikke, at der forelå et bindende forhåndstilsagn fra kommunens side.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om individuel boligstøtte - lovbekendtgørelse nr. 896 af 5. november 2003 - § 57, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Det fremgik af sagen, at ansøger og 20 andre anpartshavere i et ejendomsanpartsselskab havde søgt om byfornyelsesboligstøtte.</p>\r\n<p>I breve af 2. maj 2001 og af 22. maj 2001 forespurgte en repræsentant for anpartsselskabet kommunen, hvorvidt de enkelte anpartshavere var berettigede til boligstøtte i anledning af, at ejendommen skulle byfornys. Brevene blev besvaret af kommunen (Boligstøtteafdelingen) den 16. maj 2001 og den 25. maj 2001.</p>\r\n<p>Det fremgik af svarene fra kommunen, at andelshavere under nogle nærmere angivne betingelser havde ret til boligstøtte i tilfælde af byfornyelse.</p>\r\n<p>I breve af 27. november 2001 meddelte kommunen (Stadsarkitektens Kontor) bl.a., at beboerne i anpartsselskabet havde ret til økonomisk støtte til dækning af stigningen i boligafgiften. Nærmere oplysninger kunne fås af Boligstøtteafdelingen.</p>\r\n<p>I brev af 2. august 2002 anmodede kommunen Socialministeriet om en udtalelse i anledning af beboernes ansøgninger om (byfornyelses)boligstøtte. Kommunen spurgte bl.a., hvorvidt beboere, som var anpartshavere i boliganpartsselskaber, jf. andelsboliglovens kap. III, kunne ligestilles med andelshavere i private andelsboligforeninger i relation til boligstøtte efter boligstøttelovens § 27.</p>\r\n<p>Socialministeriet svarede i brev af 2. oktober 2002 bl.a., at boligstøttelovens § 27 efter sin ordlyd ikke vedrørte beboere i en ejendom, der ejedes af et aktie- eller anpartsselskab, hvori beboeren ejede aktier eller anparter, som nævnt i lovens § 18. Ministeriet var på denne baggrund af den opfattelse, at bestemmelsen ikke fandt anvendelse for anpartshavere.</p>\r\n<p>I brev af 1. november 2002 anførte en advokat på ansøgers vegne bl.a., at der var tale om et boliganpartsselskab, men at selskabet var omfattet af andelsboliglovens regler. Selvom der rent teknisk var tale om et selskab, var det omfattet af de samme regler som andelsboligforeninger i en række henseender.</p>\r\n<p>Kommunen traf afgørelse om, at der ikke kunne udbetales byfornyelsesboligstøtte efter boligstøttelovens § 27 til beboere der var anpartshavere i ejendomme, der ejes af anpartsselskaber. Der blev bl.a. henvist til Socialministeriets udtalelse.</p>\r\n<p>I brev af 17. februar 2003 anførte advokaten bl.a., at der var tale om et boliganpartsselskab efter andelsboliglovens kap. III. Som det fremgik heraf behandledes boliganpartsselskaber på lige fod med andelsboligforeninger, idet reglerne i kap. III henviste til samtlige væsentlige bestemmelser i kap. II om andelsboligforeninger.</p>\r\n<p>På denne baggrund fandt advokaten, at det måtte have formodningen imod sig, at lovgiver havde ønsket at fastsætte regler, der i øvrigt stillede disse næsten identiske boligformer forskelligt. Advokaten bemærkede, at ejendomsanpartsselskabet var bevilget byfornyelse af kommunen. I den forbindelse var det vigtigt at være opmærksom på, at byfornyelseslovens §§ 94 og 116 alene omtalte andelshavere i private andelsboligforeninger.</p>\r\n<p>Endelig fandt advokaten, at kommunen havde givet anpartshaverne en berettiget forventning om at være berettiget til boligstøtte efter byfornyelsesprojektets gennemførelse.</p>\r\n<p>Det sociale nævn traf afgørelse om, at ansøger og de øvrige anpartshavere ikke var berettigede til byfornyelsesboligstøtte efter § 27 i lov om individuel boligstøtte. Der sås ikke at være givet et bindende tilsagn om boligstøtte fra boligstøttekontorets side.</p>\r\n<p>Nævnet lagde ved afgørelsen afgørende vægt på selskabsformen for beboerne i den omhandlede ejendom. Der var tale om et ejendomsanpartsselskab, hvis formål var at eje og administrere ejendommen.</p>\r\n<p>Nævnet henviste til Socialministeriets udtalelse.</p>\r\n<p>Nævnet henviste endvidere til at boligstøttelovens kap. 3 og § 32 indeholder udtrykkelige sondringer mellem andelshavere og anpartshavere, mens lovens § 27 efter sin ordlyd alene omfatter andelshavere i private andelsboligforeninger.</p>\r\n<p>Nævnet fandt ikke, at kommunen havde givet bindende tilsagn om ret til boligstøtte. Nævnet henviste bl.a. til, at der alene havde været tale om en generel vejledning, som ikke var afgivet af den rette kommunale myndighed.</p>\r\n<p>Advokaten klagede på ansøgers vegne over nævnets afgørelse.</p>\r\n<p>I klagen til Ankestyrelsen var det anført, at advokaten ønskede en afklaring af, hvorvidt alene private andelsboligforeninger var omfattet af boligstøttelovens § 27 eller om lignende boligformer, herunder boliganpartsselskaber og boligaktieselskaber, ligeledes var omfattet af bestemmelsen, således som det måtte antages at være tilfældet i relation til byfornyelseslovens § 94 og § 116 ff. Det ville efter advokatens opfattelse være inkonsekvent at fortolke begrebet \"private andelsboligforeninger\" forskelligt i disse nærtbeslægtede love.</p>\r\n<p>Advokaten fastholdt, at kommunen havde givet beboerne i ejendommen en berettiget forventning om, at der kunne opnås økonomisk støtte til dækning af stigningen i boligafgiften som følge af byfornyelsesprojektet. Efter advokatens opfattelse måtte kommunen derfor udbetale støtte, også selvom der ikke i loven var hjemmel til et sådant tilsagn.</p>\r\n<p>Sagen blev behandlet i principielt møde med henblik på afklaring af, hvorvidt § 27, stk. 1, i lov om individuel boligstøtte alene omfattede andelshavere i private andelsboligforeninger eller om lignende boligformer ligeledes var omfattet af bestemmelsen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at ansøger havde ret til byfornyelsesboligstøtte efter boligstøttelovens § 27, stk. 1.</p>\r\n<p>Ankestyrelsen lagde ved afgørelsen til grund, at ansøger ejede en anpart i et ejendomsanpartsselskab og at selskabet var et boligfællesskab, der var omfattet af kap. III i lov om andelsboliger og andre boligfællesskaber.</p>\r\n<p>Begrundelsen for afgørelsen var, at ansøger var anpartshaver i et anpartsselskab og han derfor ikke var omfattet af boligstøttelovens § 27, stk. 1, der efter bestemmelsens ordlyd alene vedrørte andelshavere i private andelsboligforeninger. Ankestyrelsen fandt således ikke, at § 27, stk. 1 kunne anvendes analogt på anpartshavere.</p>\r\n<p>Ankestyrelsen fandt ligesom det sociale nævn endvidere ikke, at kommunen havde givet et bindende forhåndstilsagn om boligstøtte.</p>\r\n<p>Ankestyrelsen lagde vægt på, at boligstøttelovens §§ 18 og 32 udtrykkeligt sondrer mellem forskellige former for brugsrettigheder. Der blev endvidere lagt vægt på, at andelshavere og anpartshavere i Socialministeriets bekendtgørelse om opgørelse af den hidtidige og nuværende boligudgift efter § 18 i lov om individuel boligstøtte, § 7, og i byfornyelseslovens § 67, stk. 2 udtrykkeligt er ligestillet. Endeligt blev der lagt vægt på, at § 27, stk. 1 er en undtagelse fra boligstøttelovens udgangspunkt, hvorefter andelshavere i private andelsboligforeninger ikke er berettigede til boligstøtte (pensionister kan dog få boligydelse).</p>\r\n<p>Vedrørende bindende forhåndstilsagn lagde Ankestyrelsen vægt på, at kommunens vejledning om beboernes ret til byfornyelsesboligstøtte alene havde haft en generel karakter ligesom kommunen i flere breve havde anført, at \"andelshavere\" under visse betingelser havde ret til boligstøtte efter lovens § 27, stk. 1. Hertil kom, at brevet af 27. november 2001, som ifølge advokaten indeholdt et bindende tilsagn om støtte, henviste til, at nærmere oplysninger om mulighederne for støtte kunne fås hos kommunens boligstøttekontor. Ankestyrelsen fandt ikke, at anpartshaverne i ejendomsanpartsselskabet på dette grundlag havde kunnet tro, at de uanset ordlyden af bestemmelsen var berettigede til byfornyelsesboligstøtte.</p>\r\n<p>Til det i klagen anførte om byfornyelseslovens § 94 og § 116 bemærkede Ankestyrelsen, at kommunalbestyrelsernes afgørelser efter disse bestemmelser ikke kunne indbringes for anden administrativ myndighed, jf. byfornyelseslovens § 124. Der fandtes derfor ikke offentliggjort praksis herom. Under henvisning til ovenstående fandt Ankestyrelsen imidlertid ikke, at en eventuel kommunal praksis herom afgørende ville kunne ændre på fortolkningen af boligstøttelovens § 27, stk. 1.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne er principafgørelse er kasseret den 26. marts 2019, da der er kommet nye regler på området. "
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20040935325"
        },
        {
            "displayName": "Entydig dokumentidentifikation",
            "displayValue": "BS007758"
        },
        {
            "displayName": "Dato for indlæggelse",
            "displayValue": "02/04/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9353"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "20/04/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 8500073-03"
        },
        {
            "displayName": "Stikord",
            "displayValue": "M-3-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}