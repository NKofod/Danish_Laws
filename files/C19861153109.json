{
    "id": 50847,
    "title": "Cirkulære om den nordiske overenskomst om gensidig anerkendelse af kørekort og af registrering af køretøjer. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 11531 af 27/06/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om den nordiske overenskomst om  \r\n\r\n gensidig anerkendelse af kørekort og af registrering af køretøjer. (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 12. november 1985 er der mellem Danmark, Finland, Norge og Sverige  \r\n\r\n indgået en overenskomst om gensidig anerkendelse af kørekort og af  \r\n\r\n registrering af køretøjer. </P>  \r\n\r\n<P>Vedrørende ordlyden af den indgåede overenskomst henvises til  \r\n\r\n udenrigsministeriets bekendtgørelse af 7. april 1986. </P>  \r\n\r\n<P>Overenskomsten, der træder i kraft den 1. juli 1986, træder i stedet for  \r\n\r\n de tosidede overenskomster af 15. september 1956 mellem Danmark og  \r\n\r\n henholdsvis Finland, Norge og Sverige og den til disse knyttede  \r\n\r\n tillægsprotokol. </P>  \r\n\r\n<P>I: Gyldigheden af kørekort udstedt i deltagerlandene. </P>  \r\n\r\n<P>Artikel 1 om gyldighed her i landet af kørekort udstedt i Finland, Norge  \r\n\r\n og Sverige er allerede opfyldt for så vidt angår permanente kørekort ved  \r\n\r\n reglen i § 69 a, stk. 1, nr. 1, i justitsministeriets bekendtgørelse nr. 144  \r\n\r\n af 15. april 1977 om kørekort. Efter bekendtgørelsens § 69 a, stk. 2, finder  \r\n\r\n bestemmelserne om danske kørekort tilsvarende anvendelse på bl.a. nordiske  \r\n\r\n kørekort.Hvad angår &#187;tilfaellig koerkort&#171; udstedt i Finland og  \r\n\r\n &#187;midlertidigt kjøretillatelse&#171; udstedt i Norge, skal disse som  \r\n\r\n hidtil kunne anvendes ved kørsel i Danmark. Det er ikke længere en  \r\n\r\n betingelse, at indehaveren kun opholder sig midlertidigt her i landet. Også  \r\n\r\n for disse typer kørekort gælder imidlertid, at de kun er gyldige i den i  \r\n\r\n kørekortet angivne gyldighedsperiode. </P>  \r\n\r\n<P>II. Ombytning til dansk kørekort. </P>  \r\n\r\n<P>Efter overenskomstens artikel 3 opretholdes adgangen til at ombytte  \r\n\r\n finske, norske og svenske kørekort til tilsvarende danske. Efter  \r\n\r\n kørekortbekendtgørelsens § 4, er det en betingelse for ombytning, at  \r\n\r\n indehaveren af det udenlandske kørekort har taget bopæl her i landet. For  \r\n\r\n fremtiden skal bopælbetingelsen anses for opfyldt for indehavere af finske,  \r\n\r\n norske eller svenske kørekort, såfremt de er tilmeldt folkeregisteret her i  \r\n\r\n landet. </P>  \r\n\r\n<P>&#187;Tilfaelligt koerkort&#171; udstedt i Finland og &#187;midlertidig  \r\n\r\n kjøretilladelse&#171; udstedt i Norge kan ikke ombyttes til dansk kørekort.  \r\n\r\n Det samme gælder andre kørekort, hvis den gyldighedstid, der er angivet i  \r\n\r\n kørekortet, er udløbet. Svenske kørekort, der normalt udstedes for 10 år,  \r\n\r\n samt norske &#187;midlertidige førekort&#171;, der normalt gælder i 2 år, må  \r\n\r\n således ombyttes inden udløbet af disse frister. Alle danske  \r\n\r\n ombytningskørekort udstedes med gyldighedstid som for almindelige kørekort,  \r\n\r\n uanset om det nordiske kørekort har begrænset gyldighedstid. Ombytning  \r\n\r\n foretages i øvrigt efter de hidtidige retningslinier. </P>  \r\n\r\n<P>III. Gensidig underretning m.v. i kørekortsager. </P>  \r\n\r\n<P>Efter overenskomstens artikel 4 skal der ske underretning til det  \r\n\r\n udstedende land om enhver afgørelse, som danske myndigheder træffer  \r\n\r\n vedrørende et kørekort udstedt i Finland, Norge eller Sverige. Hvis  \r\n\r\n afgørelsen indebærer, at kørekortet ikke længere er gyldigt, skal det  \r\n\r\n oversendes til det udstedende land, når afgørelsen er endelig. </P>  \r\n\r\n<P>Der er således sket en udvidelse af underretningspligten i forhold til  \r\n\r\n kørekortbekendtgørelsens § 56, hvorefter alene administrative inddragelser og  \r\n\r\n ubetingede frakendelser af føreretten skal indberettes til rigspolitichefen,  \r\n\r\n som har udstedt kørekortet. For fremtiden skal enhver afgørelse truffet af  \r\n\r\n danske myndigheder vedrørende et kørekort udstedt i Finland, Norge eller  \r\n\r\n Sverige af politiet indberettes til rigspolitichefen, der som hidtil forestår  \r\n\r\n underretningen af de udenlandske myndigheder. Underretningspligten gælder  \r\n\r\n såvel betingede og ubetingede frakendelser af føreretten som ombytninger af  \r\n\r\n kørekort m.v. </P>  \r\n\r\n<P>Ifølge overenskomstens artikel 5 skal de danske kørekortsmyndigheder på  \r\n\r\n begæring fra de finske, norske eller svenske myndigheder videregive de  \r\n\r\n oplysninger, de ligger inde med, og som kan være af betydning for den  \r\n\r\n udenlandske myndigheds afgørelse i sager om kørekort, der omfattes af  \r\n\r\n overenskomsten. De danske kørekortmyndigheder har den samme adgang til at  \r\n\r\n indhente oplysninger fra de andre landes myndigheder. Efter artikel 6 skal  \r\n\r\n hvert land udpege en myndighed, der foruden at tage imod underretninger og  \r\n\r\n kørekort i medfør af artikel 4 skal bistå med oplysninger til brug for  \r\n\r\n udenlandske myndigheder. For Danmarks vedkommende vil rigspolitichefen udføre  \r\n\r\n denne opgave. </P>  \r\n\r\n<P>Det bemærkes, at overenskomsten ikke medfører nogen forandring i de  \r\n\r\n almindelige regler om det offentliges adgang til at videregive oplysninger  \r\n\r\n til udenlandske myndigheder. </P>  \r\n\r\n<P>IV. Gensidig anerkendelse af registrering m.v. </P>  \r\n\r\n<P>Ifølge artikel 7 og 8 opretholdes den hidtil gældende ordning, hvorefter  \r\n\r\n køretøjer, der er registreret såvel permanent som midlertidig (d.v.s. på  \r\n\r\n grænsenummerplader) i et af landene, kan benyttes midlertidigt i ethvert af  \r\n\r\n de andre lande. </P>  \r\n\r\n<P>I overenskomstens artikel 9 indføres som ny regel, at køretøjer forsynet  \r\n\r\n med faste prøveskilte eller tilsvarende nummerplader skal kunne benyttes i  \r\n\r\n ethvert af landene. </P>  \r\n\r\n<P>Justitsministeriet har ved bekendtgørelser af 23. juni 1986 ændret  \r\n\r\n registreringsbekendtgørelsen samt bekendtgørelsen nr. 42 af 2. marts 1956 om  \r\n\r\n udenlandske køretøjer og udenlandske førere af motorkøretøjer i  \r\n\r\n overensstemmelse med overenskomsten. </P>  \r\n\r\n<P>Faste prøveskilte vil efter ikrafttrædelsen den 1. juli 1986 af ændringen  \r\n\r\n i registreringsbekendtgørelsen også kunne benyttes til kørsel i Finland,  \r\n\r\n Norge og Sverige i de øjemed, faste prøveskilte normalt må benyttes i. </P>  \r\n\r\n<P>V. Undtagelser fra overenskomsten. </P>  \r\n\r\n<P>Overenskomsten gælder ifølge artikel 11 ikke spørgsmål om tilladelse til  \r\n\r\n erhvervsmæssig personbefordring eller til transport af andet gods end  \r\n\r\n førerens og passagerers personlige rejsegods, og heller ikke de bestemmelser  \r\n\r\n om told, skatter eller andre afgifter eller om færdselsmæssige forsikringer  \r\n\r\n eller arbejdsmiljø, der gælder eller bliver udfærdiget i de enkelte lande.  \r\n\r\n</P>  \r\n\r\n<P>Det fremgår endvidere af artikel 11, stk. 1, at hvert land kan gøre  \r\n\r\n undtagelser fra overenskomsten for så vidt angår kørekort til personer, der  \r\n\r\n ikke er fyldt 18 år, og for så vidt angår kørsel, hvorunder biler anvendes  \r\n\r\n erhvervsmæssigt til transport af personer eller gods, og som udføres med  \r\n\r\n køretøjer, der er registreret i det pågældende land. </P>  \r\n\r\n<P>Der er ikke i forbindelse med overenskomsten foretaget nogen ændring af de  \r\n\r\n danske regler vedrørende aldersgrænsen på 18 år eller vedrørende adgangen til  \r\n\r\n at udføre erhvervsmæssig personbefordring. </P>  \r\n\r\n<P>De særlige svenske motorcykelkort til personer under 18 år vil således  \r\n\r\n fortsat ikke kunne benyttes i Danmark, ligesom erhvervsmæssig  \r\n\r\n personbefordring fortsat alene vil kunne udføres af personer, der har bestået  \r\n\r\n den danske prøve for kørekort til erhvervsmæssig personbefordring. </P>  \r\n\r\n<P>VI. Ikrafttrædelse m.v. </P>  \r\n\r\n<P>Cirkulæret finder anvendelse fra den 1. juli 1986. Samtidig ophæves  \r\n\r\n justitsministeriets cirkulære nr. 180 af 27. oktober 1956. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Walsted Hansen </P>  \r\n\r\n<P>Til politiet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19861153109"
        },
        {
            "displayName": "Entydig dokumentidentifikation",
            "displayValue": "CM009672"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11531"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "27/06/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "F.afd. J.nr. 1983-655/20-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}