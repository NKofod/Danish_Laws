{
    "id": 168435,
    "title": "Bekendtgørelse om ændring af bekendtgørelse om spildevandstilladelser m.v. efter miljøbeskyttelseslovens kapitel 3 og 4\\n(Kommunalbestyrelsens indberetninger af oplysninger af betydning for ejendomshandler, offentliggørelse af udledningstilladelser til spildevandsforsyningsselskaber, spildevandsforsyningsselskabers indberetning af analysedata fra egenkontrol, samt frikommuneforsøg om nedsivning)",
    "documentTypeId": "80",
    "isSagsforlobPeriodValid": true,
    "shortName": "BEK nr 210 af 24/02/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om spildevandstilladelser m.v. efter miljøbeskyttelseslovens kapitel 3 og 4</p>\r\n<p class=\"UnderTitel2\">(Kommunalbestyrelsens indberetninger af oplysninger af betydning for ejendomshandler, offentliggørelse af udledningstilladelser til spildevandsforsyningsselskaber, spildevandsforsyningsselskabers indberetning af analysedata fra egenkontrol, samt frikommuneforsøg om nedsivning)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 1448 af 11. december 2007 om spildevandstilladelser m.v. efter miljøbeskyttelseslovens kapitel 3 og 4, som senest ændret ved bekendtgørelse nr. 97 af 30. januar 2013, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Indledningen</span> affattes således:</p>\r\n<p class=\"TekstGenerel\">»I medfør af § 7, stk. 1, nr. 1-3, 5 og 8, § 7 a, stk. 1, § 16, § 18, stk. 1, § 19, stk. 4 og 5, § 27, stk. 3, § 29, § 32, stk. 4, § 32 a, stk. 2 og 3, § 67, § 73, stk. 1 og 3, § 79 b, stk. 1, nr. 5 og 6, § 79 c, stk. 2, § 80, stk. 1 og 2, § 83, stk. 3, § 92 og § 110, stk. 3, i lov om miljøbeskyttelse, jf. lovbekendtgørelse nr. 879 af 26. juni 2010, som ændret ved lov nr. 1555 af 21. december 2010, lov nr. 1273 af 21. december 2011, lov nr. 446 af 23. maj 2012, lov nr. 1149 af 11. december 2012, lov nr. 56 af 27. januar 2015 og lov nr. 177 af 24. februar 2015, og § 3 i lov om frikommuner m.v., jf. lovbekendtgørelse nr. 1027 af 20. august 2013, som ændret ved lov nr. 1380 af 16. december 2014, fastsættes:«</p>\r\n<p class=\"AendringMedNummer\">\r\n   <span class=\"AendringNr\">2.</span> Efter kapitel 4 a indsættes:</p>\r\n<p class=\"Kapitel\">\r\n   <span>»Kapitel 4 b</span>\r\n</p>\r\n<p class=\"KapitelOverskrift2\">\r\n   <span class=\"Italic\">Kommunalbestyrelsens indberetninger af oplysninger af betydning for ejendomshandler</span>\r\n</p>\r\n<p class=\"Paragraf\">\r\n   <span class=\"ParagrafNr\">§ 7 c.</span> Kommunalbestyrelsen indberetter digitalt til registret PlansystemDK oplysninger om:</p>\r\n<p class=\"Liste1\">\r\n   <span class=\"Liste1Nr\">1)</span> Eksisterende og planlagte kloakoplande, jf. lovens § 32, stk. 1, nr. 1.</p>\r\n<p class=\"Liste1\">\r\n   <span class=\"Liste1Nr\">2)</span> Områder, hvor kommunalbestyrelsen er indstillet på at ophæve tilslutningsretten og -pligten helt eller delvis, jf. lovens § 32, stk. 1, nr. 2.</p>\r\n<p class=\"Stk2\">\r\n   <span class=\"StkNr\">Stk. 2.</span> Oplysninger omfattet af stk. 1, nr. 1 og 2, indberettes samtidig med offentliggørelsen af forslag til eller den endeligt vedtagne spildevandsplan eller tillæg hertil.</p>\r\n<p class=\"Stk2\">\r\n   <span class=\"StkNr\">Stk. 3.</span> Kommunalbestyrelsen skal senest den 31. december 2015 have indberettet alle oplysninger i medfør af stk. 1 i PlansystemDK. Forslag til spildevandsplan eller tillæg hertil indberettes dog først fra 1. januar 2016.</p>\r\n<p class=\"Paragraf\">\r\n   <span class=\"ParagrafNr\">§ 7 d.</span> Kommunalbestyrelsen indberetter digitalt til Bygnings- og Boligregistret oplysninger om:</p>\r\n<p class=\"Liste1\">\r\n   <span class=\"Liste1Nr\">1)</span> Udnyttede tilladelser udstedt i medfør af lovens § 28, stk. 1, og § 19, stk. 1-2, til håndtering af spildevand på ejendomme omfattet af kapitel 11.</p>\r\n<p class=\"Liste1\">\r\n   <span class=\"Liste1Nr\">2)</span> Tilladelse til hel eller delvis udtræden af det offentlige kloakfællesskab jf. § 11, udstedt efter den 1. januar 2012.</p>\r\n<p class=\"Liste1\">\r\n   <span class=\"Liste1Nr\">3)</span> Afgørelser i medfør af lovens § 28, stk. 4, og § 30, stk. 1.</p>\r\n<p class=\"Liste1\">\r\n   <span class=\"Liste1Nr\">4)</span> Indgåede kontraktlige medlemskaber i medfør af § 7 a, stk. 1, i lovbekendtgørelse om betalingsregler for spildevandsforsyningsselskaber m.v.</p>\r\n<p class=\"Liste1\">\r\n   <span class=\"Liste1Nr\">5)</span> Ejendommens afløbsforhold.</p>\r\n<p class=\"Stk2\">\r\n   <span class=\"StkNr\">Stk. 2.</span> Indberetninger efter stk. 1, nr. 1, skal ske senest 14 dage efter, at anlægget er færdigmeldt. Indberetninger efter stk. 1, nr. 2 og 3, skal senest ske 14 dage efter tilladelse eller påbud er meddelt adressat. Indberetninger efter stk. 1, nr. 4, skal ske senest 14 dage efter kommunalbestyrelsens modtagelse af indrapportering fra spildevandsforsyningsselskabet. Kommunalbestyrelsen skal senest den 31. december 2015 have indberettet alle eksisterende oplysninger i medfør af stk. 1, nr. 2-5, i Bygnings- og Boligregistret.</p>\r\n<p class=\"Stk2\">\r\n   <span class=\"StkNr\">Stk. 3.</span> Indberetninger efter stk. 1, nr. 5, skal ske i takt med, at oplysninger fra byggesagsbehandling, miljøsagsbehandling m.v. tilvejebringes, herunder modtages fra ejendomsejere, jf. § 19 i bekendtgørelse om ajourføring af Bygnings- og Boligregistret (BBR).</p>\r\n<p class=\"Stk2\">\r\n   <span class=\"StkNr\">Stk. 4.</span> Eksisterende udnyttede tilladelser omfattet af stk. 1, nr. 1 og 2, skal indberettes i det omfang, kommunen i øvrigt foretager sagsbehandling i forbindelse med tilladelsen.«</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">§ 12, stk. 4 og 5,</span> ophæves, og i stedet indsættes:</p>\r\n<p class=\"Stk2\">\r\n   <span class=\"StkNr\">»Stk. 4.</span> Tilladelsesmyndigheden offentliggør tilladelser meddelt efter lovens § 28, stk. 1, til spildevandsforsyningsselskaber omfattet af vandsektorlovens § 2, stk. 1, på sin hjemmeside.«</p>\r\n<p class=\"Rykningsklausul\">Stk. 6 bliver herefter stk. 5.</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 18</span> indsættes som <span class=\"Italic\">stk. 5:</span></p>\r\n<p class=\"Stk2\">\r\n   <span class=\"StkNr\">»Stk. 5.</span> Spildevandsforsyningsselskaber, omfattet af vandsektorlovens § 2, stk. 1, indberetter senest 8 uger efter prøvetagning godkendte og kontrollerede resultater af vilkårs- og bekendtgørelsesfastsatte egenkontrolprøver, herunder analysedata, i et format fastsat af tilsynsmyndigheden til den fællesoffentlige database PULS.«</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 53</span> indsættes efter stk. 1 som nyt stykke:</p>\r\n<p class=\"Stk2\">\r\n   <span class=\"StkNr\">»Stk. 2.</span> Virksomheder godkendt efter miljøbeskyttelseslovens kapitel 5 med tilladelse til direkte udledning til vandløb, søer eller havet indberetter senest 8 uger efter prøvetagning godkendte og kontrollerede resultater af vilkårs- og bekendtgørelsesfastsatte egenkontrolprøver af spildevandsudledning, herunder analysedata, i et format fastsat af tilsynsmyndigheden til den fælles offentlige database PULS.«</p>\r\n<p class=\"Rykningsklausul\">Stk. 2 bliver herefter stk. 3.</p>\r\n<p class=\"AendringMedNummer\">\r\n   <span class=\"AendringNr\">7.</span> Efter § 53 a indsættes:</p>\r\n<p class=\"Paragraf\">\r\n   <span class=\"ParagrafNr\">»§ 53 b.</span> Kommunalbestyrelserne i Gentofte, Gladsaxe og Viborg Kommuner kan gennemføre forsøg, hvorefter kommunerne i spildevandsplanen, eller i et tillæg hertil, udlægger områder, hvor nedsivning kan ske uden forudgående tilladelse efter miljøbeskyttelseslovens § 19, hvis området er egnet til nedsivning og ikke indeholder jordforureninger, som kan medføre forurening af jord eller grundvand.</p>\r\n<p class=\"Stk2\">\r\n   <span class=\"StkNr\">Stk. 2.</span> I de udlagte områder, jf. stk. 1, kan grundejere nedsive tag- og overfladevand uden forudgående tilladelse, jf. dog stk. 3, hvis følgende betingelser er opfyldte:</p>\r\n<p class=\"Liste1\">\r\n   <span class=\"Liste1Nr\">1)</span> Vandet stammer kun fra tage og befæstede arealer fra et lovligt opført enfamiliehus og almindelige tilknytninger hertil, herunder carporte og skure.</p>\r\n<p class=\"Liste1\">\r\n   <span class=\"Liste1Nr\">2)</span> Nedsivningsanlægget skal dimensioneres, placeres og udføres således, at der ikke opstår overfladisk afstrømning, overfladegener eller gener i øvrigt for de omkringliggende ejendomme.</p>\r\n<p class=\"Liste1\">\r\n   <span class=\"Liste1Nr\">3)</span> Afstanden til vandindvindingsanlæg til indvinding af vand, hvortil der stilles krav om drikkevandskvalitet, skal være mindst 25 meter.</p>\r\n<p class=\"Liste1\">\r\n   <span class=\"Liste1Nr\">4)</span> Afstanden til vandløb, søer og havet skal være mindst 25 meter.</p>\r\n<p class=\"Liste1\">\r\n   <span class=\"Liste1Nr\">5)</span> Afstand til skel skal være mindst 2 meter.</p>\r\n<p class=\"Liste1\">\r\n   <span class=\"Liste1Nr\">6)</span> Afstand til bolig skal være mindst 5 meter.</p>\r\n<p class=\"Liste1\">\r\n   <span class=\"Liste1Nr\">7)</span> Grundejeren skal sikre, at byggelovgivningen er overholdt.</p>\r\n<p class=\"Liste1\">\r\n   <span class=\"Liste1Nr\">8)</span> Eventuel afpropningsplan ved udtræden af kloakopland med påtegnelse autoriseret kloakmester.</p>\r\n<p class=\"Stk2\">\r\n   <span class=\"StkNr\">Stk. 3.</span> Tagvand fra zink- og kobbertage må ikke uden tilladelse nedsives.</p>\r\n<p class=\"Stk2\">\r\n   <span class=\"StkNr\">Stk. 4.</span> Nedsivning må ikke i øvrigt medføre risiko for forurening af jord og grundvand.</p>\r\n<p class=\"Stk2\">\r\n   <span class=\"StkNr\">Stk. 5.</span> Nedsivningsanlæg omfattet af stk. 2 skal være etableret ved forsøgsperiodens udløb.</p>\r\n<p class=\"Stk2\">\r\n   <span class=\"StkNr\">Stk. 6.</span> Grundejere skal inden en uge efter etableringen af nedsivningsanlæg, jf. stk. 2, til kommunen i et format fastsat af kommunen sende følgende oplysninger:</p>\r\n<p class=\"Liste1\">\r\n   <span class=\"Liste1Nr\">1)</span> Dato og matrikelnummer for etablering af nedsivningsanlægget.</p>\r\n<p class=\"Liste1\">\r\n   <span class=\"Liste1Nr\">2)</span> Angivelse af anlægstypen.</p>\r\n<p class=\"Liste1\">\r\n   <span class=\"Liste1Nr\">3)</span> Angivelse af placering af nedsivningsanlægget ved koordinater eller med målfast tegning med nedsivningsanlæggets placering på ejendommen.</p>\r\n<p class=\"Liste1\">\r\n   <span class=\"Liste1Nr\">4)</span> Nedsivningsanlæggets størrelse i rumfang.</p>\r\n<p class=\"Stk2\">\r\n   <span class=\"StkNr\">Stk. 7.</span> Kommunalbestyrelsen skal registrere oplysningerne, jf. stk. 6, samt oplysninger om, at nedsivningsanlægget er etableret som led i et frikommuneforsøg, i Bygnings- og Boligregisteret, jf. bekendtgørelse om ajourføring af Bygnings- og Boligregistret, inden en uge efter modtagelsen.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 3. marts 2015.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 24. februar 2015</p><p class=\"Sign1\" align=\"center\">Kirsten Brosbøl</p><p class=\"Sign2\" align=\"right\">/ Mads Leth-Petersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2015"
        },
        {
            "displayName": "Accession",
            "displayValue": "B20150021005"
        },
        {
            "displayName": "Entydig dokumentidentifikation",
            "displayValue": "AL003133"
        },
        {
            "displayName": "Dato for førstegangsindlæggelse",
            "displayValue": "28/02/2015"
        },
        {
            "displayName": "Dato for indlæggelse",
            "displayValue": "28/02/2015"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "210"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "24/02/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Naturstyrelsen, j.nr. NST-4400-00008"
        },
        {
            "displayName": "Stikord",
            "displayValue": "DIADEM"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}