{
    "id": 55996,
    "title": "Bekendtgørelse af hovedaftale i henhold til lov nr. 291 af 18. juni 1969 om tjenestemænd i staten, folkeskolen og folkekirken (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 515 af 28/11/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af hovedaftale i henhold til lov  \r\n\r\n nr. 291 af 18. juni 1969 om tjenestemænd i staten, folkeskolen og folkekirken  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>&#187;Hovedaftale. </P>  \r\n\r\n<P>Kapitel 1. Hovedaftalens parter. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> I medfør af § 49 i lov nr. 291 af 18. juni 1969  \r\n\r\n om tjenestemænd i staten, folkeskolen og folkekirke, indgår ministeren for  \r\n\r\n statens lønnings- og pensionsvæsen med Statstjenestemændenes  \r\n\r\n Centralorganisation I, Statstjenestemændenes Centralorganisation II, Danske  \r\n\r\n statsembedsmænds Samråd og Danmarks Lærerforening (centralorganisationerne)  \r\n\r\n følgende hovedaftale: </P>  \r\n\r\n<P>Kapitel 2. Hovedaftalens område. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Hovedaftalens bestemmelser gælder for indgåelsen  \r\n\r\n af aftaler og udøvelsen af forhandlingsret i øvrigt for: </P>  \r\n\r\n<UL CLASS=PLAIN-LIST>  \r\n\r\n<LI>(1) tjenestemænd i henhold til lov om tjenestemænd i staten, folkeskolen  \r\n\r\n og folkekirken </LI>  \r\n\r\n<LI>(2) personale, der er ansat på tjenestemandslignende vilkår i staten,  \r\n\r\n folkeskolen og folkekirken og </LI>  \r\n\r\n<LI>(3) pensionerede tjenestemænd inden for gruppe (1). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Hovedaftalens bestemmelser gælder endvidere for  \r\n\r\n personalegrupper, der er ansat eller pensioneret på vilkår svarende til  \r\n\r\n statstjenestemænds i institutioner m. v., til hvilke der ydes statstilskud,  \r\n\r\n under forudsætning af, at en minister er part ved fastsættelsen af  \r\n\r\n ansættelsesvilkårene, og de pågældende personalegrupper er repræsenterede af  \r\n\r\n centralorganisationer, der er part i hovedaftalen. </P>  \r\n\r\n<P>Kapitel 3. Aftaler. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Aftaler i henhold til § 45 i lov om tjenestemænd  \r\n\r\n i staten, folkeskolen og folkekirken indgås mellem ministeren for statens  \r\n\r\n lønnings- og pensionsvæsen og en eller flere centralorganisationer. </P>  \r\n\r\n<P CLASS=STK> <I>Stk. 2. </I> Aftaler, der alene angår ansættelsesvilkår i et  \r\n\r\n enkelt ministerium, kan efter nærmere bestemmelse af ministeren for statens  \r\n\r\n lønnings- og pensionsvæsen indgås af vedkommende minister. </P>  \r\n\r\n<P CLASS=STK> <I>Stk. 3. </I> Aftaler, der angår flere centralorganisationers  \r\n\r\n område, indgås af vedkommende centralorganisationer i forening. </P>  \r\n\r\n<P CLASS=STK> <I>Stk. 4. </I> Aftaler, der alene angår en enkelt  \r\n\r\n centralorganisations område, kan indgås af vedkommende centralorganisation.  \r\n\r\n</P>  \r\n\r\n<P CLASS=STK> <I>Stk. 5. </I> Aftaler, der alene angår en del af en  \r\n\r\n centralorganisations område, kan efter bemyndigelse meddelt af vedkommende  \r\n\r\n centralorganisation indgås af tilsluttede organisationer. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Aftaler skal for at være gyldige foreligge  \r\n\r\n skriftligt og være underskrevet af parterne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Forhandlinger føres af de parter, mellem hvilke  \r\n\r\n aftaler indgås, medmindre andet er bestemt nedenfor. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> I spørgsmål, om hvilke ministeren for statens  \r\n\r\n lønnings- og pensionsvæsen indgår aftale, kan han bemyndige en anden minister  \r\n\r\n til at føre forhandlinger. </P>  \r\n\r\n<P CLASS=STK> <I>Stk. 2. </I> En minister kan bemyndige de ham underlagte  \r\n\r\n institutioner til at føre forhandlinger. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> En centralorganisation kan bemyndige tilsluttede  \r\n\r\n organisationer til at føre forhandlinger om spørgsmål, om hvilke  \r\n\r\n centralorganisationen indgår aftale. </P>  \r\n\r\n<P CLASS=STK> <I>Stk. 2. </I> En organisation kan ved underretning til  \r\n\r\n modparten overlade videre forhandling til centralorganisationen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Opsigelse af aftaler, der er indgået i henhold  \r\n\r\n til denne hovedaftale, sker skriftligt til modparten med 3 måneders varsel,  \r\n\r\n medmindre andet er bestemt i aftalen. </P>  \r\n\r\n<P CLASS=STK> <I>Stk. 2. </I> Andre parter i aftalen underrettes skriftligt  \r\n\r\n om opsigelsen, og opsigelsen har tillige virkning for disse, medmindre der  \r\n\r\n opnås enighed med modparten om andet. </P>  \r\n\r\n<P CLASS=STK> <I>Stk. 3. </I> Samtidig med opsigelsen af en aftale fremsendes  \r\n\r\n forslag til ændring af dennes indhold, medmindre parterne enes om andet. </P>  \r\n\r\n<P CLASS=STK> <I>Stk. 4. </I> Såfremt parterne enes derom, kan forhandling om  \r\n\r\n ændring af aftaler finde sted uden forud foretaget opsigelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> En organisation kan ikke ved at træde ud af  \r\n\r\n vedkommende centralorganisation løse sig fra de forpligtelser, som følger  \r\n\r\n afaftaler, der er indgået efter reglerne i denne hovedaftale. </P>  \r\n\r\n<P CLASS=STK> <I>Stk. 2. </I> Selv om hovedaftalen efter opsigelse er  \r\n\r\n udløbet, vedbliver dens bestemmelser dog at gælde for sådanne andre aftaler,  \r\n\r\n der er indgået i henhold til denne, indtil de opsiges med det fastsatte  \r\n\r\n varsel. </P>  \r\n\r\n<P>Kapitel 4. Andre forhandlinger. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Fra ministerier og institutioner afgives til  \r\n\r\n centralorganisationerne - eller til de tilsluttede organisationer på  \r\n\r\n centralorganisationernes vegne - til forhandling forslag til bestemmelser om  \r\n\r\n ansættelses- og arbejdsvilkår, hvorom der ikke kan indgås aftale, samt  \r\n\r\n forslag til ændring af sådanne bestemmelser. </P>  \r\n\r\n<P CLASS=STK> <I>Stk. 2. </I> Forslag, der angår flere organisationer, som er  \r\n\r\n tilsluttet samme centralorganisation, afgives direkte til denne, medens andre  \r\n\r\n forslag afgives til vedkommende organisation på centralorganisationens vegne.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Såfremt en organisation mener, at de i § 10  \r\n\r\n fastsatte regler ikke er overholdt, kan den indbringe sagen for vedkommende  \r\n\r\n minister, der kan foranledige forhandling iværksat og eventuelt suspendere  \r\n\r\n fastsatte bestemmelser, indtil forhandling har fundet sted. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Centralorganisationerne kan også uden for  \r\n\r\n området for aftaler træde i forhandling med ministerier og institutioner om  \r\n\r\n ethvert fagligt spørgsmål, der angår tjenestemænd m. v., der omfattes af  \r\n\r\n denne hovedaftale. </P>  \r\n\r\n<P CLASS=STK> <I>Stk. 2. </I> De centralorganisationerne tilsluttede  \r\n\r\n organisationer kan på tilsvarende måde træde i forhandling om spørgsmål, der  \r\n\r\n alene angår organisationens medlemmer. </P>  \r\n\r\n<P>Kapitel 5. Fælles regler om forhandlinger. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Forhandlinger kan føres mundtligt eller  \r\n\r\n skriftligt. </P>  \r\n\r\n<P CLASS=STK> <I>Stk. 2. </I> Skriftlig henvendelse besvares skriftligt.  \r\n\r\n Såfremt en af parterne fremsætter anmodning derom, finder der mundtlig  \r\n\r\n forhandling sted inden afgivelse af skriftligt svar. </P>  \r\n\r\n<P CLASS=STK> <I>Stk. 3. </I> Såfremt en af parterne fremsætter anmodning  \r\n\r\n derom, optages der referat af mundtlige forhandlinger. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En centralorganisation kan forlange, at  \r\n\r\n vedkommende minister, inden afgørelse træffes, forelægger sagen for  \r\n\r\n ministeren for statens lønnings- og pensionsvæsen. </P>  \r\n\r\n<P CLASS=STK> <I>Stk. 2. </I> En centralorganisation kan forlange, at  \r\n\r\n ministeren for statens lønnings- og pensionsvæsen, inden han tager stilling,  \r\n\r\n indhenter en udtalelse fra lønningsrådet. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Forhandling skal påbegyndes senest 3 uger  \r\n\r\n efter, at anmodning er modtaget, medmindre parterne enes om andet. </P>  \r\n\r\n<P CLASS=STK> <I>Stk. 2. </I> Forhandling anses for afsluttet, når blot en  \r\n\r\n part meddeler modparten, at forhandlingen anses for sluttet. </P>  \r\n\r\n<P CLASS=STK> <I>Stk. 3. </I> Bestemmelsen i stk. 2 gælder dog ikke, såfremt  \r\n\r\n en centralorganisation ønsker forhandlingerne videreført i henhold til § 14,  \r\n\r\n og dette tilkendegives modparten inden 1 måned efter sidste forudgående  \r\n\r\n forhandling. </P>  \r\n\r\n<P CLASS=STK> <I>Stk. 4. </I> Forhandling anses i øvrigt for afsluttet, når  \r\n\r\n der er forløbet 3 måneder fra sidste forudgående forhandling, uden at der er  \r\n\r\n taget skridt til dens fortsættelse. </P>  \r\n\r\n<P>Kapitel 6. Bestemmelser om centralorganisationerne. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Centralorganisationerne indgår en grænseaftale,  \r\n\r\n der tilstilles ministeren for statens lønnings- og pensionsvæsen, med  \r\n\r\n angivelse af, hvilke grupper af tjenestemænd og dermed ligestillet personale  \r\n\r\n de enkelte centralorganisationer repræsenterer. </P>  \r\n\r\n<P CLASS=STK> <I>Stk. 2. </I> Centralorganisationerne meddeler ministeren for  \r\n\r\n statens lønnings- og pensionsvæsen, hvilke organisationer der er tilsluttet,  \r\n\r\n og hvilke beføjelser der er tillagt dem. </P>  \r\n\r\n<P CLASS=STK> <I>Stk. 3. </I> Centralorganisationerne skal kunne godtgøre, at  \r\n\r\n de </P>  \r\n\r\n<UL CLASS=PLAIN-LIST>  \r\n\r\n<LI>a) tilsammen giver samtlige de i § 2 omhandlede tjenestemænd og det på  \r\n\r\n tjenestemandslignende vilkår ansatte personale samt pensionerede tjenestemænd  \r\n\r\n og dermed ligestillede adgang til repræsentation, </LI>  \r\n\r\n<LI>b) hver for sig repræsenterer den overvejende del af de i § 2, (1)-(2)  \r\n\r\n omhandlede tjenestemænd og personalegrupper, som efter grænseaftalen i stk. 1  \r\n\r\n kan opnå repræsentation gennem vedkommende centralorganisation, og </LI>  \r\n\r\n<LI>c) følger sådanne regler ved valg, at der sikres de enkelte grupper en  \r\n\r\n passende repræsentation. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Tilsvarende bestemmelser som anført i stk. 1-3  \r\n\r\n finder anvendelse for så vidt angår de i § 2, stk. 2, omhandlede  \r\n\r\n personalegrupper, såfremt disse har tilsluttet sig vedkommende  \r\n\r\n centralorganisation. </P>  \r\n\r\n<P>Kapitel 7. Samarbejde. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Parterne i denne hovedaftale er enige om, at  \r\n\r\n der gennem samarbejdsudvalg eller andre egnede organer, i hvilke såvel  \r\n\r\n ledelse som medarbejdere repræsenteres, i videst muligt omfang tilstræbes  \r\n\r\n samarbejde, medindflydelse og effektivitet i statstjenesten. </P>  \r\n\r\n<P>Kapitel 8. Hovedaftalens ikrafttræden. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Denne hovedaftale træder i kraft, når den er  \r\n\r\n underskrevet af parterne. </P>  \r\n\r\n<P>Kapitel 9. Hovedaftalens opsigelse. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Hovedaftalen gælder, indtil den skriftligt  \r\n\r\n opsiges af en af parterne med et opsigelsesvarsel på mindst 9 måneder. </P>  \r\n\r\n<P CLASS=STK> <I>Stk. 2. </I> Opsiges aftalen af en af parterne, gælder  \r\n\r\n opsigelsen for samtlige parter. </P>  \r\n\r\n<P CLASS=STK> <I>Stk. 3. </I> Forhandlinger om indgåelse af ny hovedaftale  \r\n\r\n skal påbegyndes senest 6 måneder inden opsigelsesfristens udløb. </P>  \r\n\r\n<P CLASS=STK> <I>Stk. 4. </I> Er forhandling om ny hovedaftale ikke afsluttet  \r\n\r\n ved opsigelsesfristens udløb, skal parterne indhente en udtalelse fra  \r\n\r\n lønningsrådet. Den opsagte hovedaftales bestemmelser vedbliver dog at gælde,  \r\n\r\n indtil ny hovedaftale er indgået.&#171; </P>  \r\n\r\n<P>Ministeriet for statens lønnings- og pensionsvæsen, den 28. november 1969.  \r\n\r\n</P>  \r\n\r\n<P>P. M. V. </P>  \r\n\r\n<P>P. Bjørn Olsen. </P>  \r\n\r\n<P>/ I. Egebjerg. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) PAV kap. 2"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/1969"
        },
        {
            "displayName": "Accession",
            "displayValue": "B19690051505"
        },
        {
            "displayName": "Entydig dokumentidentifikation",
            "displayValue": "CM014888"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/06/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "515"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "28/11/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "L. &amp; P.min. I.L.j.nr. 121"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}