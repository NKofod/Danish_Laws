{
    "id": 47945,
    "title": "Bekendtgørelse om vandindvindings- og vandforsyningsplanlægning ",
    "documentTypeId": "60",
    "isSagsforlobPeriodValid": false,
    "shortName": "BEK nr 2 af 04/01/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om vandindvindings- og  \r\n\r\n vandforsyningsplanlægning </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 16, stk. 1 i lov nr. 299 af 8. juni 1978 om vandforsyning m.  \r\n\r\n v. fastsættes: </P>  \r\n\r\n<P>Myndigheder </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Vandforsynings- og vandindvindingsplanlægningen  \r\n\r\n forestås af kommunalbestyrelserne og amtsrådene efter reglerne i denne  \r\n\r\n bekendtgørelse. </P>  \r\n\r\n<P CLASS=STK> <I>Stk. 2. </I> I hovedstadsområdet varetager hovedstadsrådet  \r\n\r\n de opgaver, som ved bekendtgørelsen er henlagt til amtsrådene. </P>  \r\n\r\n<P>Kortlægning </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Amtsrådet foretager inden for amtskommunens  \r\n\r\n område med bistand fra kommunalbestyrelserne en kortlægning af  \r\n\r\n vandforekomsternes beliggenhed, størrelse og kvalitet og gennemfører på  \r\n\r\n grundlag heraf undersøgelser og beregninger af de vandmængder, der vil være  \r\n\r\n til rådighed for vandindvinding. </P>  \r\n\r\n<P>Vandindvindingsplaner </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> På grundlag af kortlægningen og under hensyn til  \r\n\r\n den igangværende og forventede erhvervs- og befolkningsudvikling udarbejder  \r\n\r\n amtsrådet efter forhandling med kommunalbestyrelserne og  \r\n\r\n embedslægeinstitutionen og i fornødent omfang med andre interesserede  \r\n\r\n myndigheder og institutioner m. v. et forslag til en plan for den fremtidige  \r\n\r\n vandindvinding. I vandindvindingsplanen fastlægges den samlede anvendelse af  \r\n\r\n regionens vandforekomster under hensyn til de samfundsmæssige forhold, der er  \r\n\r\n angivet i vandforsyningslovens §§ 1 og 2. Det skal fremgå af planen, i  \r\n\r\n hvilket omfang den forudsætter en ændring af eller et tillæg til  \r\n\r\n regionplanen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Vandvindingsplanen skal indeholde: </P>  \r\n\r\n<UL CLASS=PLAIN-LIST>  \r\n\r\n<LI>a) Angivelse og lokalisering af de forventede behov for vand i  \r\n\r\n amtskommunen, fordelt på forskellige forbrugergrupper (husholdning,  \r\n\r\n institutioner m. v., industri- og håndværksvirksomheder, landbrug, herunder  \r\n\r\n markvanding, og gartneri samt dambrug). </LI>  \r\n\r\n<LI>b) Angivelse af de bestående indvindingsanlæg. </LI>  \r\n\r\n<LI>c) Angivelse af den omtrentlige placering, ydeevne og kvalitet af de  \r\n\r\n vandforekomster til grundvandsindvinding og de vandområder til  \r\n\r\n overfladevandsindvinding, som vil være til rådighed for vandindvinding i  \r\n\r\n amtskommunen. </LI>  \r\n\r\n<LI>d) Angivelse af retningslinier for vandressourcernes anvendelse inden for  \r\n\r\n amtskommunen. Retningslinjerne skal under hensyn til de samfundsmæssige  \r\n\r\n forhold angive en prioritering og fordeling af de vandressourcer, der er til  \r\n\r\n rådighed for almen vandforsyning, enkeltvandforsyninger og erhvervsformål.  \r\n\r\n</LI>  \r\n\r\n<LI>e) Angivelse af, om amtskommunen har behov for tilførsel af vand udefra,  \r\n\r\n eller om der fra amtskommunen kan leveres vand til forbrug uden for  \r\n\r\n amtskommunen. </LI>  \r\n\r\n<LI>f) Angivelse af retningslinier for den fremtidige placering af  \r\n\r\n indvindingsanlæg med tilhørende behandlingsanlæg, herunder ledninger til  \r\n\r\n fjerntransport. </LI>  \r\n\r\n<LI>g) Angivelse af de foranstaltninger, der skal foretages til forebyggelse  \r\n\r\n af skadevirkninger på omgivelserne. Det skal i denne forbindelse angives  \r\n\r\n hvilken grundvandsstand, hvilken vandstand i søer m. v. og hvilken vandføring  \r\n\r\n i vandløbene der ønskes opretholdt. Det skal endvidere angives på hvilken  \r\n\r\n måde, disse forhold skal kontrolleres, og hvilke foranstaltninger der skal  \r\n\r\n foretages til opretholdelse af vandstand og vandføring. </LI>  \r\n\r\n<LI>h) Opstilling af en tidsfølge for etablering og udbygning af almene  \r\n\r\n vandforsyningsanlæg af betydning for regionens samlede vandforsyning. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Forslaget skal derefter ved amtsrådets  \r\n\r\n foranstaltning fremlægges for offentligheden til gennemsyn i mindst 3 måneder  \r\n\r\n på steder i amtskommunen, der bestemmes af amtsrådet. </P>  \r\n\r\n<P CLASS=STK> <I>Stk. 2. </I> Indenfor fremlæggelsesperioden iværksætter  \r\n\r\n amtsrådet i samarbejde med kommunalbestyrelserne en oplysningsvirksomhed.  \r\n\r\n</P>  \r\n\r\n<P CLASS=STK> <I>Stk. 3. </I> Forslaget sendes samtidig til de myndigheder og  \r\n\r\n institutioner m. v., der har været inddraget i sagen, samt til  \r\n\r\n miljøstyrelsen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Efter fremlæggelsesfristens udløb forhandler  \r\n\r\n amtsrådet i fornødent omfang påny sagen med de myndigheder og institutioner  \r\n\r\n m. v., som har været inddraget i sagsbehandlingen, og tager stilling til, om  \r\n\r\n forslaget bør ændres som følge af fremkomne indsigelser eller andre forhold.  \r\n\r\n</P>  \r\n\r\n<P CLASS=STK> <I>Stk. 2. </I> Amtsrådet forelægger derefter  \r\n\r\n vandindvindingsplanen for miljøministeren til godkendelse. Ved forelæggelsen  \r\n\r\n redegør amtsrådet for indsigelserne og for amtsrådets bemærkninger hertil.  \r\n\r\n Vandindvindingsplanen indsendes til miljøstyrelsen, der forestår den  \r\n\r\n forberedende behandling til brug for miljøministerens godkendelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Når miljøministeren har godkendt  \r\n\r\n vandindvindingsplanen, offentliggør amtsrådet meddelelse herom. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> §§ 5-7 finder tilsvarende anvendelse på  \r\n\r\n delplaner og på ændringer i og tillæg til godkendte vandindvindingsplaner.  \r\n\r\n</P>  \r\n\r\n<P>Vandforsyningsplaner </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Kommunalbestyrelsen udarbejder efter forhandling  \r\n\r\n med de private almene vandforsyningsanlæg i kommunen, embedslægeinstitutionen  \r\n\r\n og i fornødent omfang med andre interesserede myndigheder og institutioner m.  \r\n\r\n v. et forslag til en vandforsyningsplan, hvori kommunens forsyningsstruktur  \r\n\r\n fastlægges. Planen må ikke være i strid med vandindvindingsplanen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Vandforsyningsplanen skal indeholde: </P>  \r\n\r\n<UL CLASS=PLAIN-LIST>  \r\n\r\n<LI>a) Angivelse og lokalisering af de forventede behov for vand i kommunen,  \r\n\r\n fordelt på forskellige forbrugergrupper (husholdning, institutioner m. v.,  \r\n\r\n industri- og håndværksvirksomheder, landbrug, herunder markvanding, og  \r\n\r\n gartneri samt dambrug). </LI>  \r\n\r\n<LI>b) Angivelse af placeringen, ydeevnen og kvaliteten af de eksisterende  \r\n\r\n vandforsyningsanlæg med tilhørende behandlingsanlæg, beholderanlæg og  \r\n\r\n pumpeanlæg; deres kapacitet, tekniske tilstand og vedligeholdelsestilstand.  \r\n\r\n</LI>  \r\n\r\n<LI>c) Angivelse af hvilke dele af kommunen der påregnes forsynet med vand  \r\n\r\n fra indvindingsanlæg på de enkelte ejendomme eller fra andre ikke almene  \r\n\r\n anlæg, og hvilke dele af kommunen der straks eller senere påregnes forsynet  \r\n\r\n fra almene anlæg. </LI>  \r\n\r\n<LI>d) Angivelse af de bestående almene vandforsyningsanlæg, der skal indgå i  \r\n\r\n den fremtidige vandforsyning i kommunen, herunder deres ejerforhold, og af  \r\n\r\n beliggenheden og udformningen af fremtidige almene vandforsyningsanlæg. </LI>  \r\n\r\n<LI>e) Angivelse af de nuværende og fremtidige forsyningsområder for de  \r\n\r\n almene vandforsyningsanlæg i kommunen. </LI>  \r\n\r\n<LI>f) Angivelse af om kommunen har behov for tilførsel af vand udefra, eller  \r\n\r\n om der fra kommunen kan leveres vand til forbrug uden for kommunen. </LI>  \r\n\r\n<LI>g) Angivelse af ledningsnettet for de almene anlæg i kommunen, herunder  \r\n\r\n eventuelle forbindelsesledninger mellem anlæggene. </LI>  \r\n\r\n<LI>h) Opstilling af en tidsfølge for etablering og udbygning af almene  \r\n\r\n vandforsyningsanlæg, herunder af ledningsnettet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Forslaget skal derefter ved  \r\n\r\n kommunalbestyrelsens foranstaltning fremlægges for offentligheden til  \r\n\r\n gennemsyn i mindst 3 måneder på et sted, der bestemmes af  \r\n\r\n kommunalbestyrelsen. </P>  \r\n\r\n<P CLASS=STK> <I>Stk. 2. </I> Indenfor fremlæggelsesperioden iværksætter  \r\n\r\n kommunalbestyrelsen en oplysningsvirksomhed. </P>  \r\n\r\n<P CLASS=STK> <I>Stk. 3. </I> Forslaget sendes samtidig til de myndigheder og  \r\n\r\n institutioner, der har været inddraget i sagen samt til amtsrådet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Efter fremlæggelsesfristens udløb forhandler  \r\n\r\n kommunalbestyrelsen i fornødent omfang påny sagen med de myndigheder og  \r\n\r\n institutioner m. v., som har været inddraget i sagsbehandlingen, og tager  \r\n\r\n stilling til, om forslaget bør ændres som følge af indkomne indsigelser eller  \r\n\r\n andre forhold. Kommunalbestyrelsen forelægger derefter vandforsyningsplanen  \r\n\r\n for amtsrådet til godkendelse. Ved forelæggelsen redegør kommunalbestyrelsen  \r\n\r\n for indsigelserne og for kommunalbestyrelsens bemærkninger hertil. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Når amtsrådet har godkendt  \r\n\r\n vandforsyningsplanen, offentliggør kommunalbestyrelsen meddelelse herom.  \r\n\r\n Meddelelsen skal indeholde oplysning om, til hvilken myndighed afgørelsen kan  \r\n\r\n påklages og fristen herfor. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> §§11-13 finder tilsvarende anvendelse på  \r\n\r\n delplaner og på ændringer i og tillæg til godkendte vandforsyningsplaner.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Viser det sig under behandlingen af en sag  \r\n\r\n efter vandforsyningslovens kapitler 4-6 og 8, at vandforsyningsplanen ikke  \r\n\r\n kan overholdes, kan amtsrådet, hvis kommunalbestyrelsen er enig, ændre  \r\n\r\n vandforsyningsplanen, uden at ændringen behandles efter reglerne i §§ 11 og  \r\n\r\n 12. I så fald skal de, der berøres af ændringen, underrettes senest 3 uger,  \r\n\r\n før amtsrådet træffer afgørelse i sagen. Ændringen bekendtgøres efter  \r\n\r\n reglerne i § 13. </P>  \r\n\r\n<P>Klage </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Amtsrådets afgørelser vedrørende godkendelse af  \r\n\r\n vandforsyningsplaner kan påklages til miljøstyrelsen inden 4 uger fra den  \r\n\r\n dag, hvor meddelelse om den godkendte plan er offentliggjort, jfr. § 13. </P>  \r\n\r\n<P CLASS=STK> <I>Stk. 2. </I> Klage indgives til amtsrådet, som videresender  \r\n\r\n klagen til miljøstyrelsen ledsaget af det materiale, der er indgået i sagens  \r\n\r\n bedømmelse. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bestemmelserne i § 16 finder tilsvarende  \r\n\r\n anvendelse med hensyn til delplaner samt ændringer i og tillæg til godkendte  \r\n\r\n planer. </P>  \r\n\r\n<P>Ikrafttræden </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Denne bekendtgørelse træder i kraft den 1.  \r\n\r\n april 1980. </P>  \r\n\r\n<P CLASS=STK> <I>Stk. 2. </I> Hvis behandlingen af en vandforsyningsplan er  \r\n\r\n påbegyndt før denne bekendtgørelses ikrafttræden, kan amtsrådet tillade, at  \r\n\r\n bekendtgørelsens §§ 11 og 12 fraviges, såfremt amtsrådet finder, at den  \r\n\r\n tidligere behandling har været tilstrækkelig. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 4. januar 1980  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ivar Nørgaard </P>  \r\n\r\n<P CLASS=MINISTER ALIGN=RIGHT>/ Gertrud Goldschmidt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/01/1980"
        },
        {
            "displayName": "Accession",
            "displayValue": "B19800000205"
        },
        {
            "displayName": "Entydig dokumentidentifikation",
            "displayValue": "CM006747"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/02/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "04/01/1980"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. j.nr. D 22001-29"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}