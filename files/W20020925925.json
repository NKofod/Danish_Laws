{
    "id": 1356,
    "title": "Kendelse fra Pressenævnet i sag nr. 15/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9259 af 23/05/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Et firmas produkt blev kritiseret i et forbrugerprogram i en tv-udsendelse  \r\n\r\n p&aring; DR1. Blandt andet udtalte en overl&aelig;ge sig kritisk om  \r\n\r\n produktet. N&aelig;vnet fandt, at det burde have fremg&aring;et af  \r\n\r\n udsendelsen, at overl&aelig;gen selv tilb&oslash;d en anden form for  \r\n\r\n alternativ smertebehandling. P&aring; dette punkt udtalte Pressen&aelig;vnet  \r\n\r\n kritik. Herudover havde DR ikke handlet i strid med god presseskik.</P>  \r\n\r\n<P>Firmaet havde ikke krav p&aring; genm&aelig;le, og n&aelig;vnet  \r\n\r\n bem&aelig;rkede, at det er redakt&oslash;rens ret til at redigere mediet og  \r\n\r\n beslutte, hvad man vil bringe i mediet.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 15/2002</P>  \r\n\r\n</FONT>  \r\n\r\n<P ALIGN=\"JUSTIFY\">Pain Gone International ApS. har ved direkt&oslash;r  \r\n\r\n  Preben  N&oslash;dskov klaget til Pressen&aelig;vnet over et indslag bragt i  \r\n\r\n DR&#146;s &quot;Rene Ord for Pengene&quot; den 26. november 2001, idet man  \r\n\r\n mener, at god presseskik er tilsidesat. Der er endvidere klaget over, at  \r\n\r\n Danmarks Radio har afvist at bringe et genm&aelig;le.</P>  \r\n\r\n<P ALIGN=\"JUSTIFY\">Af indslaget fremgik f&oslash;lgende:</P>  \r\n\r\n<B><P ALIGN=\"JUSTIFY\">Studiev&aelig;rten</B>: &quot;Selvom mange af os tyer  \r\n\r\n til en enkel smertestillende pille i ny og n&aelig;, s&aring; ville det  \r\n\r\n selvf&oslash;lgelig v&aelig;re rart helt at kunne undv&aelig;re, og  \r\n\r\n m&aring;ske er l&oslash;sningen lige her (fremviser en Pain Gone-pen). Pain  \r\n\r\n Gone, som vidunderpennen hedder, skal bare rettes mod det sted, hvor du har  \r\n\r\n smerter. Klik en 30-40 gange, og s&aring; skulle dine smerter v&aelig;re  \r\n\r\n p&aring; retur. Og s&aring; koster den kun 300 kr.&quot; </P>  \r\n\r\n<P ALIGN=\"JUSTIFY\">Herefter bringes udtalelser fra en mand og en kvinde.</P>  \r\n\r\n<B><P ALIGN=\"JUSTIFY\">Kvinden</B>: &quot;Smerterne sidder her i baghovedet.  \r\n\r\n Her langs med og over &oslash;jet og inde i &oslash;ret.</P>  \r\n\r\n<B><P ALIGN=\"JUSTIFY\">Manden</B>: Nogle gange kan det g&oslash;re s&aring;  \r\n\r\n ondt, at man har t&aring;rer i &oslash;jnene, og s&aring; skal man  \r\n\r\n alts&aring; have noget medicin.&quot;</P>  \r\n\r\n<P ALIGN=\"JUSTIFY\">Herefter vises billeder af en h&aring;nd, der klikker  \r\n\r\n p&aring; en Pain Gone-pen og piller, der h&aelig;ldes ud af et glas.</P>  \r\n\r\n<B><P ALIGN=\"JUSTIFY\">Speak</B>: &quot; Edit  N&oslash;rgaard  og  Poul  \r\n\r\n  Andersen tager smertestillende medicin hver dag, men i denne uge har de sagt  \r\n\r\n ja til at afpr&oslash;ve et andet middel p&aring; markedet   en s&aring;kaldt  \r\n\r\n Pain Gone-pen. P&aring; fire &aring;r har producenten solgt over 100.000  \r\n\r\n eksemplarer af pennen i Europa. Og i brugsanvisningen st&aring;r der, at  \r\n\r\n pennen kan lindre p&aring; s&aring;vel kroniske som akutte smerter. P&aring;  \r\n\r\n hjemmesiden kan man finde dokumentationen   tre kliniske tests, der viser  \r\n\r\n resultater hos 76% af brugerne.&quot;</P>  \r\n\r\n<P ALIGN=\"JUSTIFY\">Herefter interviewes overl&aelig;ge  Markku  Vuorela,  \r\n\r\n Vejle Smerteklinik.</P>  \r\n\r\n<B><P ALIGN=\"JUSTIFY\"> Markku  Vuorela</B>: &quot;Alts&aring; de resultater  \r\n\r\n jeg har set p&aring; Pain Gones hjemmeside p&aring; internettet, det er ikke  \r\n\r\n nogen videnskabelig dokumentation for dens effekt. Det er bare beretninger  \r\n\r\n om, at der er nogle, der har afpr&oslash;vet det, og s&aring; st&aring;r der,  \r\n\r\n at hos nogle har det hjulpet og andre har det ikke. Men det er ikke  \r\n\r\n videnskabelig dokumentation for noget som helst.</P>  \r\n\r\n<B><P ALIGN=\"JUSTIFY\">Speak</B>: Men hos producenten i H&oslash;rsholm er der  \r\n\r\n ingen tvivl om virkningen.&quot;</P>  \r\n\r\n<P ALIGN=\"JUSTIFY\">I billedet ses en Pain Gone-pen og f&oslash;lgende tekst:  \r\n\r\n &quot;Telefoninterview  Aase  N&oslash;dskov, Salgschef, Pain Gone  \r\n\r\n International&quot;.</P>  \r\n\r\n<B><P ALIGN=\"JUSTIFY\"> Aase  N&oslash;dskov</B>: &quot;Hvis du vidste, hvad  \r\n\r\n vi har af testimonials, der ringer til os og skriver til os, jamen det er jo  \r\n\r\n fantastisk   jeg har haft gigt i 20 &aring;r, og jeg tager slet ikke de  \r\n\r\n depotpiller mere   og s&aring;dan kunne jeg blive ved her fra og til jul.  \r\n\r\n Alts&aring; hvis du klemmer fingeren i en skuffe   jeg har pr&oslash;vet det  \r\n\r\n selv   og s&aelig;tter den p&aring; bagefter, hvor jeg er ved at g&aring; op  \r\n\r\n i loftet og bruger Pain Gone, s&aring; g&aring;r der ikke et halvt minut,  \r\n\r\n s&aring; er smerten v&aelig;k. Og det underlige er, jeg bliver ikke &oslash;m  \r\n\r\n i fingeren bagefter. Det er simpelthen s&aring; sp&aelig;ndende.&quot;</P>  \r\n\r\n<P ALIGN=\"JUSTIFY\">Der h&oslash;res latter fra publikum i studiet.</P>  \r\n\r\n<B><P ALIGN=\"JUSTIFY\">Speak</B>: &quot;Ideen bag Pain Gone-pennen er at  \r\n\r\n p&aring;virke nervefibrene med elektrisk str&oslash;m. Det er en kendt  \r\n\r\n metode, og apparatet her bliver ofte udl&aring;nt til patienter. Men den  \r\n\r\n finske overl&aelig;ge fra Vejle har ikke opn&aring;et samme effekt med Pain  \r\n\r\n Gone.&quot;</P>  \r\n\r\n<P ALIGN=\"JUSTIFY\">Herefter interviewes overl&aelig;ge  Markku  Vuorela  \r\n\r\n p&aring; ny.</P>  \r\n\r\n<B><P ALIGN=\"JUSTIFY\"> M.V</B>: &quot;Alts&aring; mine erfaringer siger mig,  \r\n\r\n at det ikke virker. Jeg har afpr&oslash;vet det p&aring;  .. ca. 10  \r\n\r\n forskellige patienter b&aring;de p&aring; kroniske smerter og patienter med  \r\n\r\n akutte smerter, sportsskader og lignende. Og der var ingen af de patienter,  \r\n\r\n som f&oslash;lte nogen som helst effekt af det.</P>  \r\n\r\n<B><P ALIGN=\"JUSTIFY\">Speak</B>: Pennen kan k&oslash;bes i  \r\n\r\n h&aring;ndk&oslash;b og koster 299 kr. Vores testpersoner fulgte  \r\n\r\n brugsanvisningen og brugte pennen flittigt.&quot;</P>  \r\n\r\n<P ALIGN=\"JUSTIFY\">Der klippes til migr&aelig;nepatient  Edit  \r\n\r\n  N&oslash;rgaard.</P>  \r\n\r\n<B><P ALIGN=\"JUSTIFY\"> Edit  N&oslash;rgaard</B>: &quot;Den har overhovedet  \r\n\r\n ikke virket p&aring; mig. Jeg har overhovedet ikke kunnet m&aelig;rke nogen  \r\n\r\n som helst forandring. Jeg kunne lige s&aring; godt st&aring; med en pis  nej  \r\n\r\n leget&oslash;jspistol.&quot;</P>  \r\n\r\n<P ALIGN=\"JUSTIFY\">Der h&oslash;res p&aring; ny latter fra publikum i  \r\n\r\n studiet, og der klippes til gigtpatient  Poul  Andersen.</P>  \r\n\r\n<B><P ALIGN=\"JUSTIFY\"> Poul  Andersen</B>: &quot;P&aring; mig lindrer den  \r\n\r\n ikke, men om den hj&aelig;lper andre, det kan jeg jo ikke sige. Men for mit  \r\n\r\n vedkommende kan jeg kun sige, der er ingen effekt p&aring; den pen.</P>  \r\n\r\n<B><P ALIGN=\"JUSTIFY\">Speak</B>:  Markku  Vuorela bruger fortsat elektrisk  \r\n\r\n smertebehandling, men mener, at Pain Gone-pennen er for simpel. Han  \r\n\r\n sammenligner effekten med at f&aring; st&oslash;d fra en engangslighter.</P>  \r\n\r\n<B><P ALIGN=\"JUSTIFY\" ID=\"T M.V\"> M.V.</B>: N&aring;r du trykker p&aring; en  \r\n\r\n lighter, s&aring; kommer der en gnist, som ant&aelig;nder gassen. Det er  \r\n\r\n pr&aelig;cist det samme, som der er i det her. Jeg ved ikke, hvad en  \r\n\r\n engangslighter koster   for jeg ryger ikke selv   men jeg tror ikke, den  \r\n\r\n koster 300 kr.&quot;</P>  \r\n\r\n<P ALIGN=\"JUSTIFY\">Der h&oslash;res p&aring; ny latter fra publikum i  \r\n\r\n studiet.</P>  \r\n\r\n<B><P ALIGN=\"JUSTIFY\">Studiev&aelig;rten</B>: &quot;Omkring hver 8. dansker  \r\n\r\n lider af kroniske smerter. P&aring; tekst-tv og vores hjemmeside giver den  \r\n\r\n finske overl&aelig;ge gode r&aring;d til, hvad du kan g&oslash;re ved  \r\n\r\n s&aring;danne smerter, og s&aring; finder du ogs&aring; links til forskellige  \r\n\r\n patientforeninger.&quot;</P>  \r\n\r\n<P ALIGN=\"JUSTIFY\">Klageren har anf&oslash;rt, at udsendelsen indeholder  \r\n\r\n forkerte faktiske oplysninger samt en r&aelig;kke fortiede oplysninger,  \r\n\r\n hvilket tilsammen udg&oslash;r en s&aring; grov forvr&aelig;ngning af fakta,  \r\n\r\n at fejlene b&oslash;r rettes. Klager mener, at fortielserne m&aring;  \r\n\r\n sidestilles med forkerte oplysninger af faktisk karakter, hvorfor disse  \r\n\r\n indg&aring;r i klagers krav om genm&aelig;le.</P>  \r\n\r\n<P ALIGN=\"JUSTIFY\">Udsagnet fra overl&aelig;ge  Markku  Vuorela om, at der  \r\n\r\n ikke foreligger nogen videnskabelig dokumentation for Pain Gones effekt, og  \r\n\r\n at de resultater, der ligger p&aring; Pain Gones hjemmeside, blot er nogle  \r\n\r\n beretninger fra personer, der har pr&oslash;vet Pain Gone-pennen, er  \r\n\r\n if&oslash;lge klager ukorrekt. Dokumentationen p&aring; Pain Gones hjemmeside  \r\n\r\n er klinisk dokumentation og er alts&aring; andet end beretninger. De to  \r\n\r\n kliniske unders&oslash;gelser af l&aelig;ge  Ole  Asbj&oslash;rn opfylder de  \r\n\r\n krav og formalia, der stilles til en l&aelig;ge, der udf&oslash;rer klinisk  \r\n\r\n arbejde. Dertil kommer, at artiklen om behandling af akut tennisalbue er  \r\n\r\n l&aelig;st og kommenteret af professor  Frede  Olsen, ligesom en kommentar  \r\n\r\n har v&aelig;ret offentliggjort i European Journal of General Practice. Det er  \r\n\r\n klagers opfattelse, at udsendelsens forkerte oplysning p&aring; dette punkt  \r\n\r\n har s&aring; stor betydning for produktets trov&aelig;rdighed, at fejlen  \r\n\r\n m&aring; rettes. I &oslash;vrigt er overl&aelig;ge  Jens  B&uuml;low, som DR  \r\n\r\n over for n&aelig;vnet har henvist til, ikke konstitueret medlem af Den  \r\n\r\n Centrale Videnskabsetiske Komit&eacute;, og han kan derfor ikke udtale sig  \r\n\r\n p&aring; vegne af denne komit&eacute;.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at DR p&aring; en  \r\n\r\n r&aelig;kke punkter har fortiet oplysninger:</P>  \r\n\r\n<P ALIGN=\"JUSTIFY\">- Englands 5. st&oslash;rste hospital er for tiden ved at  \r\n\r\n foretage en klinisk test af Pain Gone. En delrapport om unders&oslash;gelsen  \r\n\r\n forventes klar i februar/marts m&aring;ned 2002. Klager har gjort redaktionen  \r\n\r\n bekendt med eksistensen af denne unders&oslash;gelse.</P>  \r\n\r\n<P ALIGN=\"JUSTIFY\">- Pain Gone bygger p&aring; en 30 &aring;r gammel  \r\n\r\n behandlingsform, TNS, som er veldokumenteret, og som anvendes af  \r\n\r\n l&aelig;gevidenskaben. Behandlingen har s&aring;ledes intet med et  \r\n\r\n &quot;vidunder&quot; at g&oslash;re. Det skal i den forbindelse n&aelig;vnes,  \r\n\r\n at Pain Gone er godkendt af L&aelig;gemiddelstyrelsen som medicinsk udstyr  \r\n\r\n baseret p&aring; TNS-metoden, ligesom Pain Gone i 1999 vandt prisen &quot;The  \r\n\r\n Medical Product of the Year&quot; i England.</P>  \r\n\r\n<P ALIGN=\"JUSTIFY\">- Den medvirkende overl&aelig;ge  Markku  Vuorela fra  \r\n\r\n Vejle Smerteklinik tjener selv penge p&aring; alternativ smertebehandling  \r\n\r\n p&aring; et privathospital i Odense. Her udf&oslash;rer han s&aring;kaldte  \r\n\r\n guldbehandlinger, og dette burde efter klagers opfattelse fremg&aring; af  \r\n\r\n indslaget. Han optr&aelig;der i indslaget som en uafh&aelig;ngig ekspert. Det  \r\n\r\n er en vigtig oplysning, der forties, idet han anmelder et konkurrerende  \r\n\r\n produkt, og han kan s&aring;ledes v&aelig;re farvet af personlig interesse.  \r\n\r\n Dette blev redaktionen gjort opm&aelig;rksom p&aring; forud for  \r\n\r\n programmet.</P>  \r\n\r\n<P ALIGN=\"JUSTIFY\">- L&aelig;ge  Ole  Asbj&oslash;rn blev inden udsendelsen  \r\n\r\n ringet op af en journalist fra DR. Han gav tilladelse til, at han kunne  \r\n\r\n citeres, men betingede sig, at citaterne forlods ville blive forelagt ham til  \r\n\r\n godkendelse. Han blev imidlertid ikke efterf&oslash;lgende kontaktet af  \r\n\r\n redaktionen, hvilket klager st&aring;r uforst&aring;ende overfor henset til,  \r\n\r\n at han har st&aring;et for de kliniske fors&oslash;g, der er beskrevet  \r\n\r\n p&aring; Pain Gones hjemmeside.</P>  \r\n\r\n<P ALIGN=\"JUSTIFY\">Klageren finder, at redaktionen efter at v&aelig;re blevet  \r\n\r\n bekendt med disse oplysninger p&aring; eget initiativ skulle have medtaget de  \r\n\r\n fortiede faktiske oplysninger. Det ville have v&aelig;ret journalistisk  \r\n\r\n objektivt.</P>  \r\n\r\n<P ALIGN=\"JUSTIFY\">Klageren har endvidere gjort g&aelig;ldende, at man i  \r\n\r\n indslaget uds&aelig;ttes for en uanst&aelig;ndig behandling. Indslaget var  \r\n\r\n ikke objektivt v&aelig;gtet. B&aring;de verbalt, visuelt og auditivt var  \r\n\r\n indslaget v&aelig;gtet meget nedladende   til trods for, at klager har  \r\n\r\n &oslash;nsket at bidrage mest muligt:</P>  \r\n\r\n<P ALIGN=\"JUSTIFY\">- I indslaget var der alene ressourcer til at bringe en  \r\n\r\n telefonsamtale med Pain Gones salgschef  Aase  N&oslash;dskov og ikke et  \r\n\r\n tv-interview, som kritikere af Pain Gone fik lejlighed til at deltage i.  \r\n\r\n Dermed har klager, som er indslagets &quot;offer&quot;, ikke f&aring;et samme  \r\n\r\n behandling, som de &oslash;vrige kilder. Klager anser i &oslash;vrigt ikke  \r\n\r\n denne f&oslash;rste samtale, hvor klager blev pr&aelig;senteret for  \r\n\r\n programmets kritiske vinkel, for et interview. </P>  \r\n\r\n<P ALIGN=\"JUSTIFY\">- Efter telefonsamtalen med  Aase  N&oslash;dskov blev der  \r\n\r\n bragt en kunstig, sarkastisk latter, hvilket efter klagers opfattelse er  \r\n\r\n kommenterende, ledende og manipulerende.</P>  \r\n\r\n<P ALIGN=\"JUSTIFY\">- Ydermere virker det planlagt og useri&oslash;st, at  \r\n\r\n redaktionen v&aelig;lger to negative cases. Udv&aelig;lgelsen af de to  \r\n\r\n personer giver et ensidigt negativt billede af produktet, hvilket der ikke er  \r\n\r\n d&aelig;kning for. Det ville have v&aelig;ret naturligt at v&aelig;lge en  \r\n\r\n positiv og en negativ case.</P>  \r\n\r\n<P ALIGN=\"JUSTIFY\">- I det hele taget var der ikke en eneste ting i  \r\n\r\n programmet, der talte til fordel for Pain Gone. Det g&aelig;lder valg af  \r\n\r\n cases, ekspert, effekter, argumentation m.v. Pain Gone fik ikke mulighed for  \r\n\r\n at komme til orde, og udsendelsen fik Pain Gone til at fremst&aring; i et  \r\n\r\n negativt lys.</P>  \r\n\r\n<P ALIGN=\"JUSTIFY\">- I indslaget var der kun gjort plads til overl&aelig;gen  \r\n\r\n fra Vejle. Hans udsagn f&aring;r lov til at st&aring; uimodsagte. Klager har  \r\n\r\n fors&oslash;gt at f&aring; udleveret dokumentation for l&aelig;gens  \r\n\r\n unders&oslash;gelse af 10 Pain Gone-brugere, men l&aelig;gen har oplyst, at  \r\n\r\n der ikke findes nogen dokumentation. Ikke desto mindre har redaktionen valgt  \r\n\r\n ukritisk at bruge den p&aring;g&aelig;ldende som ekspert og hans Pain  \r\n\r\n Gone-unders&oslash;gelse som dokumentation.</P>  \r\n\r\n<P ALIGN=\"JUSTIFY\">- Da redaktionen f&oslash;r udsendelsen forelagde  \r\n\r\n indslagets kritiske vinkel for klager, spurgte klager til den konkrete  \r\n\r\n kritik, der ville blive fremf&oslash;rt i indslaget. Dette &oslash;nskede  \r\n\r\n redaktionen ikke at oplyse, og derved har man frataget klager muligheden for  \r\n\r\n at st&aring; imod kritikken. Klager har p&aring; intet tidspunkt opfattet  \r\n\r\n  Aase  N&oslash;dskovs kommentar som et genm&aelig;le, og det har man  \r\n\r\n skriftligt gjort redaktionen opm&aelig;rksom p&aring;. </P>  \r\n\r\n<P ALIGN=\"JUSTIFY\">Klageren har anf&oslash;rt, at de ovenn&aelig;vnte punkter  \r\n\r\n indikerer, at redaktionen p&aring; forh&aring;nd har haft en forudfattet  \r\n\r\n mening om Pain Gone og alts&aring; ikke v&aelig;ret &aring;ben over for  \r\n\r\n modst&aring;ende udsagn og holdninger.</P>  \r\n\r\n<P ALIGN=\"JUSTIFY\">Klageren finder endvidere, at DR har handlet i strid med  \r\n\r\n god presseskik ved, at journalisten har meddelt  Aase  N&oslash;dskov, at man  \r\n\r\n vil omtale en stor engelsk unders&oslash;gelse i et senere program, hvorved  \r\n\r\n journalisten har givet  Aase  N&oslash;dskov falske forh&aring;bninger om at  \r\n\r\n komme til orde p&aring; et senere tidspunkt uden mulighed for at f&aring;  \r\n\r\n dette &oslash;nske indfriet.</P>  \r\n\r\n<P ALIGN=\"JUSTIFY\">Klageren har yderligere gjort g&aelig;ldende, at  \r\n\r\n studiev&aelig;rtens indledningsvise omtale af produktet som en  \r\n\r\n &quot;vidunderpen&quot; efter klagers opfattelse er uetisk og  \r\n\r\n tendenti&oslash;s. Pain Gone er aldrig blevet markedsf&oslash;rt som et  \r\n\r\n vidunder, men som et alternativ til smertestillende piller. Pain Gones  \r\n\r\n hjemmeside er ikke fyldt med vidtl&oslash;ftige p&aring;stande om, at pennen  \r\n\r\n kan helbrede alle. Tv&aelig;rtimod p&aring;st&aring;r man alene, at pennen  \r\n\r\n virker p&aring; mange. Ved at anvende udtrykket &quot;vidunder&quot;  \r\n\r\n f&aring;r DR Pain Gone til at fremst&aring; idiotisk, selvh&aelig;vdende og  \r\n\r\n til grin, s&aring;ledes at DR´s &quot;afsl&oslash;ringer&quot; af produktets  \r\n\r\n manglende effekt f&aring;r yderligere v&aelig;gt. Klager har aldrig  \r\n\r\n p&aring;st&aring;et, at Pain Gone er en &quot;vidunderpen&quot; eller et  \r\n\r\n &quot;vidundermiddel&quot;.</P>  \r\n\r\n<P ALIGN=\"JUSTIFY\">Klageren har i &oslash;vrigt oplyst, at DR tidligere i  \r\n\r\n 1998 har testet Pain Gone. Ved den lejlighed var testpersonerne to kvinder,  \r\n\r\n der begge havde positive erfaringer med produktet. At DR nu er kommet frem  \r\n\r\n til en stik modsat konklusion virker skr&aelig;mmende tilf&aelig;ldigt. Et  \r\n\r\n stort licensfinansieret medie som DR m&aring; have en ekstra forpligtelse til  \r\n\r\n at efterpr&oslash;ve tingene grundigt og redeligt.</P>  \r\n\r\n<P ALIGN=\"JUSTIFY\">Som svar p&aring; DR´s bem&aelig;rkning om, at programmet  \r\n\r\n har en let og humoristisk tone, og at dets format tilsiger, at de enkelte  \r\n\r\n eksempler ikke behandles over en l&aelig;ngere periode, har klager  \r\n\r\n anf&oslash;rt, at DR som programtilrettel&aelig;gger har et ansvar over for  \r\n\r\n det produkt, man &oslash;nsker at omtale. Behandlingen/omtalen af et udvalgt  \r\n\r\n produkt m&aring; veje tungere end en eller anden underholdningsform, som en  \r\n\r\n tilf&aelig;ldig redakt&oslash;r har besluttet. Klager har som virksomhed ikke  \r\n\r\n bedt om at deltage i dette underholdningsshow men g&aring;r ud fra, at  \r\n\r\n almindelige journalistiske og etiske regler ogs&aring; g&aelig;lder i dette  \r\n\r\n tilf&aelig;lde. Begge dele er i dette tilf&aelig;lde tilsidesat.</P>  \r\n\r\n<P ALIGN=\"JUSTIFY\">Med hensyn til DR&#146;s anf&oslash;rsel om, at man undlod  \r\n\r\n at lade l&aelig;ge  Ole  Asbj&oslash;rn komme til orde i indslaget, fordi man  \r\n\r\n blev opm&aelig;rksom p&aring;, at den p&aring;g&aelig;ldende er personlig  \r\n\r\n bekendt af Pain Gones direkt&oslash;r  Preben  N&oslash;dskov, har klager  \r\n\r\n bem&aelig;rket, at der er tale om en uholdbar argumentation. Uanset de to  \r\n\r\n m&aring;tte v&aelig;re bekendte, b&oslash;r  Ole  Asbj&oslash;rn have ret til  \r\n\r\n at komme til orde, og det m&aring; v&aelig;re DR&#146;s pligt at bevise, at  \r\n\r\n venskabet mellem de to har p&aring;virket testresultaterne. Det er urimeligt  \r\n\r\n blot at frav&aelig;lge  Ole  Asbj&oslash;rn som kilde ud fra en helt  \r\n\r\n l&oslash;sagtig p&aring;stand om, at et personligt bekendtskab g&oslash;r  \r\n\r\n hans forskning utrov&aelig;rdig.</P>  \r\n\r\n<P ALIGN=\"JUSTIFY\">Klageren har afslutningsvis anf&oslash;rt, at Pain Gone  \r\n\r\n International er et firma, der arbejder seri&oslash;st, lever op til  \r\n\r\n lovgivningen og alle de krav, der stilles til dets produkt. Klager finder, at  \r\n\r\n indslaget har en s&aring;dan karakter, at det kan f&aring; ikke  \r\n\r\n uv&aelig;sentlige &oslash;konomiske konsekvenser for Pain Gone. Som  \r\n\r\n kompensation &oslash;nsker klager at komme til genm&aelig;le i det  \r\n\r\n p&aring;g&aelig;ldende program, samt at redaktionen forpligter sig til at  \r\n\r\n offentligg&oslash;re resultatet af den engelske test, n&aring;r denne  \r\n\r\n foreligger.</P>  \r\n\r\n<P ALIGN=\"JUSTIFY\">DR har afvist at have handlet i strid med god presseskik i  \r\n\r\n forbindelse med det p&aring;g&aelig;ldende indslag. Endvidere finder DR ikke,  \r\n\r\n at klager er berettiget til et genm&aelig;le.</P>  \r\n\r\n<P ALIGN=\"JUSTIFY\">DR har oplyst, at det p&aring;g&aelig;ldende program er et  \r\n\r\n handlingsanvisende forbrugerprogram, hvis m&aring;lgruppe er almindelige  \r\n\r\n danskere. Programmets form&aring;l er at give forbrugerne et bedre grundlag  \r\n\r\n for deltagelse i den almindelige handel. Programmet tester om det,  \r\n\r\n producenten eller produktet lover, holder. Tonen er let og humoristisk, og i  \r\n\r\n overensstemmelse hermed formidles oplysninger om produkter og regler i vidt  \r\n\r\n omfang gennem konkrete eksempler. Formatet og overskueligheden tilsiger, at  \r\n\r\n de enkelte eksempler ikke behandles over en l&aelig;ngere periode, og i  \r\n\r\n konsekvens heraf vinkles historien, s&aring; de centrale budskaber sendes  \r\n\r\n komprimeret i enkelte eksempler. Ethvert produkt, der forbruges er i  \r\n\r\n princippet det, programmet besk&aelig;ftiger sig med, hvorfor redaktionen  \r\n\r\n ikke g&aring;r udenom firmaer og produkter, som ikke selv &oslash;nsker at  \r\n\r\n medvirke.</P>  \r\n\r\n<P ALIGN=\"JUSTIFY\">For s&aring; vidt ang&aring;r sp&oslash;rgsm&aring;let om,  \r\n\r\n hvorvidt materialet p&aring; Pain Gones hjemmeside udg&oslash;r klinisk  \r\n\r\n dokumentation for produktets virkning, har DR anf&oslash;rt, at det af  \r\n\r\n speaken helt klart fremg&aring;r, at der er tale om klinisk  \r\n\r\n unders&oslash;gelse. Det anf&oslash;res s&aring;ledes i speaken &quot;  \r\n\r\n P&aring; hjemmesiden kan man finde dokumentationen   tre kliniske tests, der  \r\n\r\n viser resultater hos 76% af brugerne&quot;. Der er s&aring;ledes ikke tale om  \r\n\r\n en faktuel fejl fra DR&#146;s side. Indslaget forts&aelig;tter med  \r\n\r\n overl&aelig;ge  Markku  Vuorelas vurdering. Det er hans opfattelse, at  \r\n\r\n materialet p&aring; hjemmesiden kan betegnes som beretninger.  Overl&aelig;ge  \r\n\r\n  Jens  B&uuml;low, der er medlem af Den Centrale Videnskabsetiske  \r\n\r\n Komit&eacute;, er enig i, at de p&aring;g&aelig;ldende unders&oslash;gelser  \r\n\r\n ikke udg&oslash;r valideret klinisk dokumentation. Den n&oslash;dvendige  \r\n\r\n objektivitet er ikke &aring;benbar, hvilket g&oslash;r ordet  \r\n\r\n &quot;beretning&quot; d&aelig;kkende for rapporterne p&aring;  \r\n\r\n hjemmesiden.</P>  \r\n\r\n<P ALIGN=\"JUSTIFY\">DR har med hensyn til det af klager anf&oslash;rte  \r\n\r\n vedr&oslash;rende fortiede oplysninger anf&oslash;rt f&oslash;lgende:</P>  \r\n\r\n<P ALIGN=\"JUSTIFY\">- Unders&oslash;gelsen p&aring; det engelske hospital er  \r\n\r\n p&aring;g&aring;ende, og der findes p&aring; nuv&aelig;rende tidspunkt end  \r\n\r\n ikke del-resultater fra unders&oslash;gelsen. Alene oplysningen om, at  \r\n\r\n produktet gennemg&aring;r en unders&oslash;gelse, findes ikke relevant, da  \r\n\r\n det ikke siger noget om produktets funktionalitet.</P>  \r\n\r\n<P ALIGN=\"JUSTIFY\">- Det fremg&aring;r klart af indslaget, at Pain Gone  \r\n\r\n bygger p&aring; en velkendt behandlingsform, som benyttes af  \r\n\r\n l&aelig;gevidenskaben. P&aring; intet tidspunkt mystificeres  \r\n\r\n behandlingsformen eller kaldes &quot;vidunder&quot;.</P>  \r\n\r\n<P ALIGN=\"JUSTIFY\">- Overl&aelig;ge  Markku  Vuorela er speciall&aelig;ge i  \r\n\r\n smertebehandling og har arbejdet med det i over 10 &aring;r. P&aring; den  \r\n\r\n baggrund kan journalistens valg af ekspert ikke kritiseres. DR kan i  \r\n\r\n &oslash;vrigt ikke genkende, at p&aring;g&aelig;ldende skulle have skjulte  \r\n\r\n hensigter med at stille op til interview om Pain Gone. </P>  \r\n\r\n<P ALIGN=\"JUSTIFY\">- Det fremg&aring;r klart, at Pain Gones egen  \r\n\r\n unders&oslash;gelse viser, at 76% af testpersonerne f&oslash;lte effekt ved  \r\n\r\n produktet. P&aring; den baggrund er DR ikke enig i Pain Gones kritik af, at  \r\n\r\n l&aelig;ge  Ole  Asbj&oslash;rns unders&oslash;gelse ikke er n&aelig;vnt.  \r\n\r\n N&aring;r denne i indslaget alene citeres for sine fors&oslash;gsresultater,  \r\n\r\n skyldes det, at redaktionen under researchen blev bekendt med, at han er  \r\n\r\n personlig bekendt af Pain Gones direkt&oslash;r  Preben  N&oslash;dskov, og  \r\n\r\n at det ikke er tilf&aelig;ldigt, at det netop er  Ole  Asbj&oslash;rn, der  \r\n\r\n har lavet testen. Programmets redakt&oslash;r vurderede, at journalisten  \r\n\r\n havde rimelig grund til at betvivle, hvorvidt  Ole  Asbj&oslash;rn kunne  \r\n\r\n fremst&aring; som uafh&aelig;ngig og objektiv.</P>  \r\n\r\n<P ALIGN=\"JUSTIFY\">DR har afvist, at indslaget ikke har v&aelig;ret objektivt  \r\n\r\n v&aelig;gtet, og at indslaget var nedladende. DR har i den forbindelse  \r\n\r\n anf&oslash;rt f&oslash;lgende:</P>  \r\n\r\n<P ALIGN=\"JUSTIFY\">- Det er ikke korrekt, at Pain Gone har f&aring;et nej til  \r\n\r\n et tv-interview. Journalistens f&oslash;rste henvendelse til Pain Gone blev  \r\n\r\n b&aring;ndet, og dette interview danner baggrund for Pain Gones kommentar i  \r\n\r\n indslaget. Dette er i fuld overensstemmelse med Pain Gone, der p&aring; intet  \r\n\r\n tidspunkt har &oslash;nsket, at interviewet foregik p&aring; anden vis. I den  \r\n\r\n af klager fremlagte mail-korrespondance mellem klager og DR fremg&aring;r der  \r\n\r\n ikke noget krav om, at Pain Gone kommer til orde p&aring; anden vis. I  \r\n\r\n &oslash;vrigt er et lydinterview fuldt d&aelig;kkende for substans og  \r\n\r\n indhold.</P>  \r\n\r\n<P ALIGN=\"JUSTIFY\">- Citatet med  Aase  N&oslash;dskov er ikke  \r\n\r\n p&aring;f&oslash;rt en kunstig latter. Der er under hele udsendelsen  \r\n\r\n &aring;bnet for mikrofonerne blandt publikum i studiet. Det er deres spontane  \r\n\r\n reaktion, der h&oslash;res.</P>  \r\n\r\n<P ALIGN=\"JUSTIFY\">- DR forbeholder sig altid ret til selv at v&aelig;lge  \r\n\r\n sine cases. De er tilf&aelig;ldig valgt udfra, at de medvirkende i forvejen  \r\n\r\n ikke har nogle erfaringer med produktet. P&aring; den m&aring;de sikres en  \r\n\r\n objektiv vurdering fra almindelige forbrugere.</P>  \r\n\r\n<P ALIGN=\"JUSTIFY\">- Det er ikke korrekt, at der ikke er noget i indslaget,  \r\n\r\n der taler for Pain Gone.  Aase  N&oslash;dskovs citat og gengivelsen af  \r\n\r\n unders&oslash;gelsen p&aring; Pain Gones hjemmeside er for produktets effekt.  \r\n\r\n Indslaget konkluderer ikke, at produktet ikke virker. Omvendt har Pain Gone  \r\n\r\n ikke kunnet dokumentere videnskabeligt over for forbrugerne,  \r\n\r\n l&aelig;gevidenskaben eller programmet, at det har nogen effekt. Derfor er  \r\n\r\n oplysningen om, at nogle mennesker ikke oplever nogen effekt ved brug af  \r\n\r\n produktet, v&aelig;sentlig viden for forbrugerne.</P>  \r\n\r\n<P ALIGN=\"JUSTIFY\">- Overl&aelig;ge  Markku  Vourela er som n&aelig;vnt  \r\n\r\n ekspert i smertebehandling og fremst&aring;r i indslaget som s&aring;dan.  \r\n\r\n Hans erfaringer med produktet bliver p&aring; intet tidspunkt ben&aelig;vnt  \r\n\r\n eller fremf&oslash;rt som dokumentation, men som hans egen erfaring med  \r\n\r\n produktet. </P>  \r\n\r\n<P ALIGN=\"JUSTIFY\">DR har endvidere afvist, at Pain Gone ikke i  \r\n\r\n tilstr&aelig;kkelig grad har f&aring;et mulighed for at komme til orde i  \r\n\r\n indslaget. Ved henvendelsen til Pain Gones salgschef  Aase  N&oslash;dskov  \r\n\r\n blev denne gjort bekendt med, at journalisten havde givet produktet til to  \r\n\r\n tilf&aelig;ldige personer, som ikke mente, at pennen havde haft nogen effekt  \r\n\r\n p&aring; dem. Desuden blev  Aase  N&oslash;dskov gjort bekendt med, at  \r\n\r\n overl&aelig;ge  Markku  Vuorela til journalisten havde oplyst, at han havde  \r\n\r\n pr&oslash;vet produktet p&aring; ca. 10 personer uden effekt. Journalisten  \r\n\r\n bad om en kommentar, hvorefter  Aase  N&oslash;dskov svarede s&aring;ledes,  \r\n\r\n som det er gengivet i indslaget. Citatet blev efterf&oslash;lgende  \r\n\r\n s&aring;vel skriftligt som mundtligt forelagt  Aase  N&oslash;dskov til  \r\n\r\n godkendelse. Citatet blev godkendt uden protest.</P>  \r\n\r\n<P ALIGN=\"JUSTIFY\">Hvad ang&aring;r brugen af udtrykket  \r\n\r\n &quot;vidunderpen&quot; har DR bem&aelig;rket, at dette ord klart ligger  \r\n\r\n inden for rammerne af, hvordan journalister kan pr&aelig;sentere et produkt.  \r\n\r\n Ordet er hverken negativt ladet eller sagt ironisk. Redaktionen ville have  \r\n\r\n brugt samme udtryk, hvis indslaget havde omhandlet 12 personer, som havde  \r\n\r\n haft gavn af produktet.</P>  \r\n\r\n<P ALIGN=\"JUSTIFY\">Sammenfattende har DR anf&oslash;rt, at indslaget belyser  \r\n\r\n et produkt i fuld overensstemmelse med god presseskik. Klager har f&aring;et  \r\n\r\n forelagt de faktuelle oplysninger og har f&aring;et lejlighed til at  \r\n\r\n kommentere disse. At indslaget har en vinkel, hvor eksperter h&oslash;res  \r\n\r\n kombineret med to tilf&aelig;ldigt udvalgte testpersoners oplevelse betyder  \r\n\r\n ikke, at god presseskik ikke er iagttaget, eller at indslaget er  \r\n\r\n tendenti&oslash;st eller manipulerende.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Niels Grubbe, Aage Lundgaard, Tage Clausen og  \r\n\r\n Ole Askvig.</P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at  \r\n\r\n redakt&oslash;ren i overensstemmelse med det almindelige princip om  \r\n\r\n redakt&oslash;rens ret til at redigere mediet er berettiget til at beslutte,  \r\n\r\n hvad man vil bringe i mediet.</P>  \r\n\r\n<P ALIGN=\"JUSTIFY\">Om end der mellem parterne er modstridende oplysninger om,  \r\n\r\n hvilke oplysninger der blev forelagt klager forud for udsendelsen, finder  \r\n\r\n n&aelig;vnet, at klager ved salgschef  Aase  N&oslash;dskov i  \r\n\r\n tilstr&aelig;kkeligt omfang er kommet til orde over for oplysningerne bragt i  \r\n\r\n indslaget. N&aelig;vnet finder imidlertid, at det burde have fremg&aring;et  \r\n\r\n af indslaget, at overl&aelig;ge  Markku  Vuorela, der udtaler sig kritisk om  \r\n\r\n Pain Gone-pennen, i sin egen privatklinik tilbyder en anden form for  \r\n\r\n alternativ smertebehandling. Ved at undlade at bringe denne oplysning har  \r\n\r\n Danmarks Radio handlet i strid med god presseskik, og n&aelig;vnet udtaler  \r\n\r\n sin kritik.</P>  \r\n\r\n<P ALIGN=\"JUSTIFY\">N&aelig;vnet finder ikke herudover, at Danmarks Radio har  \r\n\r\n handlet i strid med god presseskik i forbindelse med det  \r\n\r\n p&aring;g&aelig;ldende indslag. </P>  \r\n\r\n<P ALIGN=\"JUSTIFY\">Det f&oslash;lger af medieansvarslovens § 36, stk. 1, at  \r\n\r\n en anmodning om genm&aelig;le over for oplysninger af faktisk karakter, som  \r\n\r\n er egnet til at p&aring;f&oslash;re nogen &oslash;konomisk eller anden skade  \r\n\r\n af betydning, og som er bragt i et massemedie, skal tages til f&oslash;lge,  \r\n\r\n medmindre oplysningernes rigtighed er utvivlsom. </P>  \r\n\r\n<P ALIGN=\"JUSTIFY\">Hvad ang&aring;r udsagnet fra overl&aelig;ge  Markku  \r\n\r\n  Vuorela om, hvorvidt der er videnskabelig dokumentation for Pain Gones  \r\n\r\n effekt, finder n&aelig;vnet, at klager ikke har krav p&aring; genm&aelig;le,  \r\n\r\n idet Danmarks Radio alene viderebringer overl&aelig;gens vurdering.</P>  \r\n\r\n<P ALIGN=\"JUSTIFY\">N&aelig;vnet finder endvidere, at redaktionelt fravalg af  \r\n\r\n oplysninger i denne sag ikke kan sidestilles med oplysninger af faktisk  \r\n\r\n karakter. N&aelig;vnet bem&aelig;rker i den forbindelse, at redakt&oslash;ren  \r\n\r\n i overensstemmelse med det almindelige princip om redakt&oslash;rens ret til  \r\n\r\n at redigere mediet er berettiget til at beslutte, hvilke oplysninger man vil  \r\n\r\n bringe i mediet. Klager er s&aring;ledes ej heller berettiget til et  \r\n\r\n genm&aelig;le p&aring; dette punkt.</P>  \r\n\r\n<P ALIGN=\"JUSTIFY\">I medf&oslash;r af medieansvarslovens § 49  \r\n\r\n p&aring;l&aelig;gges det herefter den ansvarshavende redakt&oslash;r af  \r\n\r\n Danmarks Radio at offentligg&oslash;re f&oslash;lgende:</P>  \r\n\r\n<B><P ALIGN=\"CENTER\">&quot;Kendelse fra Pressen&aelig;vnet.</P>  \r\n\r\n</B>  \r\n\r\n<I><P ALIGN=\"JUSTIFY\">Den 26. november 2001 bragte Danmarks Radio i  \r\n\r\n programmet &quot;Rene ord for pengene&quot; et indslag om et produkt ved navn  \r\n\r\n Pain Gone, som er en pen, der skulle kunne lindre smerter. Pain Gone  \r\n\r\n International har klaget til Pressen&aelig;vnet, idet man mener, at god  \r\n\r\n presseskik er tilsidesat. </P>  \r\n\r\n<P ALIGN=\"JUSTIFY\">Pressen&aelig;vnet finder, at det burde have  \r\n\r\n fremg&aring;et af indslaget, at overl&aelig;ge  Markku  Vuorela, der udtaler  \r\n\r\n sig kritisk om Pain Gone-pennen, i sin egen privatklinik tilbyder en anden  \r\n\r\n form for alternativ smertebehandling. Ved at undlade at bringe denne  \r\n\r\n oplysning har Danmarks Radio handlet i strid med god presseskik, og  \r\n\r\n n&aelig;vnet udtaler sin kritik.</P>  \r\n\r\n<P ALIGN=\"CENTER\">K&oslash;benhavn, den 23. maj 2002.</P>  \r\n\r\n<P ALIGN=\"CENTER\">Niels Grubbe, Aage Lundgaard, Tage Clausen og Ole  \r\n\r\n Askvig.&quot;</P>  \r\n\r\n</I>  \r\n\r\n<P ALIGN=\"JUSTIFY\">Afsagt den 23. maj 2002.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/06/2002"
        },
        {
            "displayName": "Accession",
            "displayValue": "W20020925925"
        },
        {
            "displayName": "Entydig dokumentidentifikation",
            "displayValue": "AA001845"
        },
        {
            "displayName": "Dato for indlæggelse",
            "displayValue": "13/06/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9259"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "23/05/2002"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}