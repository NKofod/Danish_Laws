{
    "id": 112624,
    "title": "1985 LSF 41   FORSLAG TIL LOV OM ÆNDRING AF LOV OM TEATERVIRKSOMHED ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 41 </P>  \r\n\r\n<P></P>  \r\n\r\n<P>Forslag til Lov om ændring af lov om teatervirksomhed </P>  \r\n\r\n<P></P>  \r\n\r\n<P>Fremsat af Ministeren for kulturelle anliggender </P>  \r\n\r\n<P></P>  \r\n\r\n<P>den 22. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om teatervirksomhed, jfr. lovbekendtgørelse nr. 34 af 5. </P>  \r\n\r\n<P>februar 1985, foretages følgende ændringer: </P>  \r\n\r\n<P>1. I § 18, stk. 2, ændres &#187;ministerens&#171; til:  \r\n\r\n &#187;teaterrådets&#171; og </P>  \r\n\r\n<P>&#187;ministeren&#171; til: &#187;rådet&#171;. </P>  \r\n\r\n<P>2. I § 33, stk. 1, indsættes som 4. punktum: </P>  \r\n\r\n<P>&#187;Rådet har den endelige administrative afgørelse med hensyn til </P>  \r\n\r\n<P>fordelingen af støtte til de formål, der er nævnt i § 15, § 16 c, </P>  \r\n\r\n<P>§ 17, § 18, § 19, § 22, § 23 og § 31.&#171; </P>  \r\n\r\n<P>§ 2 </P>  \r\n\r\n<P>Stk. 1. For støtte efter § 18, § 19, § 22, § 23 og § 31 i lov om </P>  \r\n\r\n<P>teatervirksomhed har loven virkning for bevillinger fra og med </P>  \r\n\r\n<P>finansåret 1986. </P>  \r\n\r\n<P>Stk. 2. For støtte efter § 15, § 16 c og § 17 i lov om </P>  \r\n\r\n<P>teatervirksomhed har loven virkning for bevillinger fra og med </P>  \r\n\r\n<P>teatersæsonen 1986-87. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 79 </P>  \r\n\r\n<P>§ 1 </P>  \r\n\r\n<P>I lov om teatervirksomhed, jfr. lovbekendtgørelse nr. 34 af 5. </P>  \r\n\r\n<P>februar 1985, foretages følgende ændringer: </P>  \r\n\r\n<P>1. I § 18, stk. 2 ændres &#187;ministerens&#171; til:  \r\n\r\n &#187;teaterrådets&#171; og </P>  \r\n\r\n<P>&#187;ministeren&#171; til: &#187;rådet&#171;. </P>  \r\n\r\n<P>2. I § 33, stk. 1 indsættes som 4. punktum: </P>  \r\n\r\n<P>&#187;Rådet har den endelige administrative afgørelse med hensyn til </P>  \r\n\r\n<P>fordelingen af støtte til de formål, der er nævnt i § 15, § 16c, § </P>  \r\n\r\n<P>17, § 18, § 19, § 22, § 23 og § 31&#171;. </P>  \r\n\r\n<P>§ 2 </P>  \r\n\r\n<P>For støtte efter § 18, § 19, § 22, § 23 og § 31 i lov om </P>  \r\n\r\n<P>teatervirksomhed har loven virkning for bevillinger fra og med </P>  \r\n\r\n<P>finansåret 1986. </P>  \r\n\r\n<P>Stk. 2. For støtte efter § 15, § 16c og § 17 i lov om </P>  \r\n\r\n<P>teatervirksomhed har loven virkning for bevillinger fra og med </P>  \r\n\r\n<P>teatersæsonen 1986-87. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>I lov om teatervirksomhed, jfr. lovbekendtgørelse nr. 514 af 21. </P>  \r\n\r\n<P>oktober 1976, som ændret ved lov nr. 211 af 23. maj 1979 blev der </P>  \r\n\r\n<P>ved lov nr. 292 af 6. juni 1984 gennemført en række ændringer, </P>  \r\n\r\n<P>herunder en ændring af bestemmelsen i lovens § 32 om teaterrådet. </P>  \r\n\r\n<P>Der henvises til Folketingstidende 1983-84, 2. samling, sp. 941, </P>  \r\n\r\n<P>1581, 6823 og 6979, A.sp. 1675, B.sp. 531 og 1119 og C.sp. 499. </P>  \r\n\r\n<P>Loven er med de af ændringslovene følgende ændringer optrykt som </P>  \r\n\r\n<P>bekendtgørelse nr. 34 af 5. februar 1985. </P>  \r\n\r\n<P>Ændringen i 1984 af bestemmelsen om teaterrådet indebar, at antallet </P>  \r\n\r\n<P>af medlemmer af rådet blev udvidet fra 3 til 5. Baggrunden herfor </P>  \r\n\r\n<P>var en almindelig opfattelse af, at arbejdsbyrden for teaterrådet, </P>  \r\n\r\n<P>der siden 1973 havde bestået af 3 medlemmer, var meget stor, og at </P>  \r\n\r\n<P>5 medlemmer bedre ville kunne dække det meget vidtspændende </P>  \r\n\r\n<P>område, som dansk teaterliv udgør. Beskikkelsesperioden for </P>  \r\n\r\n<P>teaterrådet blev desuden forlænget fra 3 til 4 år samtidig med, at </P>  \r\n\r\n<P>man ophævede den hidtidige adgang til genbeskikkelse af rådet </P>  \r\n\r\n<P>eller af enkelte medlemmer for en ny periode på indtil 3 år. </P>  \r\n\r\n<P>Det nye teaterråd blev den 29. august 1984 beskikket af ministeren </P>  \r\n\r\n<P>for kulturelle anliggender for en periode af 4 år indtil den 31. </P>  \r\n\r\n<P>august 1988. </P>  \r\n\r\n<P>Ved sammensætningen af rådet er der lagt vægt på, at medlemmerne, der </P>  \r\n\r\n<P>for en dels vedkommende er aktivt udøvende teaterkunstnere, </P>  \r\n\r\n<P>repræsenterer en bred indsigt i teatrets forskellige genrer. </P>  \r\n\r\n<P>Lovændringen i 1984 indebar ikke nogen ændring af teaterrådets status </P>  \r\n\r\n<P>som rådgivende organ for ministeriet for kulturelle anliggender. </P>  \r\n\r\n<P>Rådet fungerer således fortsat som rådgivende for ministeriet i </P>  \r\n\r\n<P>spørgsmål vedrørende teaterforhold og kan desuden bistå ved </P>  \r\n\r\n<P>administrationen af teaterlovens støtteordninger, jfr. lovens § </P>  \r\n\r\n<P>33. </P>  \r\n\r\n<P>Som et led i denne bistand afgiver teaterrådet indstilling til </P>  \r\n\r\n<P>ministeriet om fordelingen af en række af de bevillinger, som på </P>  \r\n\r\n<P>de årlige finanslove stilles til rådighed til forskellige former </P>  \r\n\r\n<P>for teaterstøtte. </P>  \r\n\r\n<P>Ministeren for kulturelle anliggender træffer på basis af </P>  \r\n\r\n<P>teaterrådets indstilling afgørelse om fordelingen af støtten til </P>  \r\n\r\n<P>de pågældende formål. </P>  \r\n\r\n<P>Inden for en række områder, der henhører under kulturministeriet, er </P>  \r\n\r\n<P>kompetencen til at træffe endelig afgørelse vedrørende fordelingen </P>  \r\n\r\n<P>af de til rådighed værende midler henlagt til institutioner, der </P>  \r\n\r\n<P>administrerer de pågældende støtteordninger. </P>  \r\n\r\n<P>Statens Kunstfond, Statens Filmcentral og Det danske Filminstitut har </P>  \r\n\r\n<P>således en selvstændig kompetence i forbindelse med fordelingen af </P>  \r\n\r\n<P>henholdsvis kunstfondmidler og filmstøtte. </P>  \r\n\r\n<P>Som et led i regeringens planer for modernisering og effektivisering </P>  \r\n\r\n<P>af den offentlige administration finder ministeriet det </P>  \r\n\r\n<P>formålstjenligt, at der også inden for teaterområdet sker en </P>  \r\n\r\n<P>delegation af beslutningskompetencen på en række punkter til </P>  \r\n\r\n<P>teaterrådet. </P>  \r\n\r\n<P>På musikområdet og museumsområdet samt på området for zoologiske </P>  \r\n\r\n<P>haver er det ligeledes hensigten at delegere ministerens </P>  \r\n\r\n<P>kompetence i en række sager til henholdsvis Statens Musikråd, </P>  \r\n\r\n<P>Statens Museumsnævn og Tilsynsrådet for zoologiske haver. Med </P>  \r\n\r\n<P>henblik herpå fremsættes der samtidig med nærværende lovforslag </P>  \r\n\r\n<P>lovforslag om ændring af museumsloven og af loven om zoologiske </P>  \r\n\r\n<P>haver, ligesom der i indeværende folketingssamling vil blive </P>  \r\n\r\n<P>fremsat lovforslag om revision af musikloven blandt andet med </P>  \r\n\r\n<P>forslag om delegation af beslutningskompetence på en række områder </P>  \r\n\r\n<P>til Statens Musikråd. </P>  \r\n\r\n<P>Forslagene er også udtryk for den principielle opfattelse, at </P>  \r\n\r\n<P>konkrete beslutninger om de forskellige former for kunststøtte og </P>  \r\n\r\n<P>lign. bør henlægges til selvstændige organer. En sådan ekstern </P>  \r\n\r\n<P>delegation anbefales også af administrationsdepartementet. </P>  \r\n\r\n<P>Forslaget om i en vis udstrækning at delegere ministerens </P>  \r\n\r\n<P>beslutningskompetence til teaterrådet på en række områder vil </P>  \r\n\r\n<P>efter ministeriets opfattelse indebære flere fordele. Dels vil der </P>  \r\n\r\n<P>bliver tale om en forenkling af administrationen og en forkortelse </P>  \r\n\r\n<P>af ekspeditionstiden, når en lang række sager ikke længere skal </P>  \r\n\r\n<P>sendes frem og tilbage mellem ministerium og råd, dels vil </P>  \r\n\r\n<P>teaterrådet fremover kunne få et klarere og mere direkte forhold </P>  \r\n\r\n<P>til kredsen af ansøgere. </P>  \r\n\r\n<P>Ministeriet nedsatte i januar 1985 et udvalg, der skal forberede en </P>  \r\n\r\n<P>samlet revision af teaterloven. Udvalget forventes at afslutte sit </P>  \r\n\r\n<P>arbejde i foråret 1987, og det har i denne forbindelse været </P>  \r\n\r\n<P>overvejet, hvorvidt man burde afvente afslutningen af </P>  \r\n\r\n<P>udvalgsarbejdet, inden man fremsatte forslag om ændring af </P>  \r\n\r\n<P>teaterrådets nuværende kompetence. </P>  \r\n\r\n<P>Man er imidlertid nået til det resultat, at det vil være mest </P>  \r\n\r\n<P>hensigtsmæssigt, at behandlingen af forslaget om delegation af </P>  \r\n\r\n<P>kompetence inden for teaterområdet kædes sammen med behandlingen </P>  \r\n\r\n<P>af de tilsvarende forslag på en række områder, jfr. ovenfor. </P>  \r\n\r\n<P>Ministeriet finder i denne forbindelse, at de ovennævnte </P>  \r\n\r\n<P>administrative fordele taler for at gennemføre en begrænset </P>  \r\n\r\n<P>ændring så hurtigt som muligt, således at delegation af den </P>  \r\n\r\n<P>nærmere angivne beslutningskompetence sker til teaterrådet, som </P>  \r\n\r\n<P>det er blevet etableret i henhold til den seneste lovændring. </P>  \r\n\r\n<P>Det må imidlertid indgå i teaterlovrevisionsudvalgets arbejde at </P>  \r\n\r\n<P>overveje, hvorledes teaterrådets samlede opgaver på længere sigt </P>  \r\n\r\n<P>skal varetages, herunder spørgsmålet om ændringer i teaterrådets </P>  \r\n\r\n<P>organisatoriske grundlag under hensyntagen til den ændrede </P>  \r\n\r\n<P>kompetence. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget er en konsekvens af, at ministerens hidtidige kompetence </P>  \r\n\r\n<P>til at træffe den endelige beslutning om fordelingen af støtten i </P>  \r\n\r\n<P>henhold til lovens § 18, stk. 1 overgår til teaterrådet. </P>  \r\n\r\n<P>På denne baggrund vil det ikke være hensigtsmæssigt at opretholde en </P>  \r\n\r\n<P>særlig bestemmelse om, at der skal aflægges regnskab overfor </P>  \r\n\r\n<P>ministeren med hensyn til denne støtte. </P>  \r\n\r\n<P>Regnskaber vedrørende de støttebeløb, som teaterrådet nu får </P>  \r\n\r\n<P>kompetence til at fordele, vil fremover som et vilkår for støtten </P>  \r\n\r\n<P>skulle indsendes til rådet til godkendelse. Hidtil har de skullet </P>  \r\n\r\n<P>indsendes til ministeriet, der har indhentet en udtalelse fra </P>  \r\n\r\n<P>rådet, inden man godkendte regnskaberne. </P>  \r\n\r\n<P>Teaterrådets økonomiske konsulent vil som hidtil medvirke ved dette </P>  \r\n\r\n<P>arbejde. </P>  \r\n\r\n<P>Fremover vil det også være teaterrådet, der træffer beslutning om, i </P>  \r\n\r\n<P>hvilket omfang der, i tilfælde hvor regnskabet udviser overskud, </P>  \r\n\r\n<P>skal ske tilbagebetaling til statskassen af udbetalte tilskud i </P>  \r\n\r\n<P>driftsperioden. </P>  \r\n\r\n<P>Til nr. 2 </P>  \r\n\r\n<P>Forslaget indebærer, at teaterrådet får kompetence til at træffe </P>  \r\n\r\n<P>endelig beslutning om fordelingen af støtte i henhold til en række </P>  \r\n\r\n<P>bestemmelser i teaterloven. </P>  \r\n\r\n<P>Det drejer sig om følgende støtteområder: </P>  \r\n\r\n<P>Statsstøtte til anden rejsende teatervirksomhed ud over Det rejsende </P>  \r\n\r\n<P>Landsteater (§ 15) </P>  \r\n\r\n<P>Statsstøtte til produktion af børneteater og opsøgende teater (§ 16c) </P>  \r\n\r\n<P>Statsstøtte til opera- og balletvirksomhed uden for Den jyske Opera </P>  \r\n\r\n<P>(§ 17) </P>  \r\n\r\n<P>Statsstøtte til anden teatervirksomhed (§ 18) </P>  \r\n\r\n<P>Statsstøtte til eksperimenterende virksomhed (§ 19) </P>  \r\n\r\n<P>Stipendier til videreuddannelse (§ 31) </P>  \r\n\r\n<P>Desuden vil teaterrådet få kompetence til at træffe endelig </P>  \r\n\r\n<P>beslutning om fordelingen af bevillingen til lån til indretning og </P>  \r\n\r\n<P>forbedring af teaterlokaler (§ 22) samt lån til anskaffelse og </P>  \r\n\r\n<P>modernisering af teknisk udstyr m.v. (§ 23). </P>  \r\n\r\n<P>De tilskudsområder, der fremover overlades til teaterrådets </P>  \r\n\r\n<P>selvstændige kompetence, er på finansloven for finansåret 1985 </P>  \r\n\r\n<P>opført med et samlet beløb på 16.520.300 kr., medens bevillingen </P>  \r\n\r\n<P>til udlån i henhold til §§ 22 og 23 i finansåret 1985 udgør </P>  \r\n\r\n<P>3.479.400 kr. </P>  \r\n\r\n<P>Det vil fortsat være ministeriet, der træffer beslutning om </P>  \r\n\r\n<P>størrelsen af de bevillinger, der skal optages på de årlige </P>  \r\n\r\n<P>finanslovforslag til de enkelte støtteområder, idet dog støtten i </P>  \r\n\r\n<P>henhold til § 16c og § 19 ifølge loven skal udgøre henholdsvis 4 </P>  \r\n\r\n<P>pct. og 2,5 pct. af den bevilling, der i samme finansår ydes til </P>  \r\n\r\n<P>Det kgl. Teater. </P>  \r\n\r\n<P>Det understreges, at forslaget alene tager sigte på at overlade til </P>  \r\n\r\n<P>teaterrådet at træffe endelig afgørelse om fordelingen af midlerne </P>  \r\n\r\n<P>til de ovennævnte støtteområder, hvor afgørelsen hidtil er truffet </P>  \r\n\r\n<P>af ministeren på basis af en indstilling fra rådet. </P>  \r\n\r\n<P>Der ændres ikke ved teaterrådets status som rådgivende organ i </P>  \r\n\r\n<P>forhold til styrelsen for Det rejsende Landsteater med hensyn til </P>  \r\n\r\n<P>beslutningen om hvilke teatre, der sammen med Det danske Teater og </P>  \r\n\r\n<P>Den jyske Opera skal indgå i landsteatret eller i forhold til </P>  \r\n\r\n<P>styrelsen for Det rejsende Børneteater og opsøgende Teater med </P>  \r\n\r\n<P>hensyn til hvilke teatre, der skal modtage støtte gennem denne </P>  \r\n\r\n<P>institution. </P>  \r\n\r\n<P>Teaterrådet vil også fortsat fungere som rådgivende instans over for </P>  \r\n\r\n<P>ministeriet i alle øvrige teaterspørgsmål, ligesom rådet fortsat </P>  \r\n\r\n<P>afgiver indstilling til ministeriet om fordeling af den særlige </P>  \r\n\r\n<P>statsstøtte til eksperimenterende virksomhed ved landsdelsscenerne </P>  \r\n\r\n<P>(§ 11, stk. 3) og ved Det rejsende Landsteater (§ 14, stk. 6 a). </P>  \r\n\r\n<P>Ministeriet har ikke fundet det hensigtsmæssigt at delegere </P>  \r\n\r\n<P>beslutningskompetencen vedrørende disse bevillinger til </P>  \r\n\r\n<P>teaterrådet, da ydelsen af denne støtte nødvendigvis må samordnes </P>  \r\n\r\n<P>med den støtte, der i øvrigt ydes til landsdelsscenerne og Det </P>  \r\n\r\n<P>rejsende Landsteater. Administrationen af disse ordninger vil </P>  \r\n\r\n<P>fortsat henhøre under ministeriet på samme måde som </P>  \r\n\r\n<P>administrationen af den statlige støtte til egnsteatre, Det </P>  \r\n\r\n<P>rejsende Børneteater og opsøgende Teater samt </P>  \r\n\r\n<P>teaterabonnementsordningen og refusionsordningen vedrørende køb af </P>  \r\n\r\n<P>forestillinger med børneteater og opsøgende teater. </P>  \r\n\r\n<P>Det vil også fortsat være ministeriets opgave at påse, at de fælles </P>  \r\n\r\n<P>betingelser i lovens kap. 2 for støtte efter §§ 11-20 er opfyldt, </P>  \r\n\r\n<P>hvilket bl.a. indebærer, at ministeriet fortsat skal godkende </P>  \r\n\r\n<P>teatrenes vedtægter samt teaterlederne og deres kontrakter. </P>  \r\n\r\n<P>Forslaget vil nødvendiggøre en vis styrkelse af teaterrådets </P>  \r\n\r\n<P>sekretariat, således at man bliver i stand til at varetage en </P>  \r\n\r\n<P>række arbejdsopgaver, som hidtil er udført i ministeriet. Denne </P>  \r\n\r\n<P>styrkelse vil ske ved overførsel af personale inden for </P>  \r\n\r\n<P>ministeriets personaleramme. </P>  \r\n\r\n<P>Til § 2 </P>  \r\n\r\n<P>Tidspunktet for lovens ikrafttræden er fastsat således, at der tages </P>  \r\n\r\n<P>hensyn til, at støtten ifølge visse bestemmelser i loven følger </P>  \r\n\r\n<P>finansåret, medens støtten efter andre bestemmelser gives til en </P>  \r\n\r\n<P>teatersæson (1. juli-30. juni). I en række tilfælde vil der af </P>  \r\n\r\n<P>kulturministeriet inden udgangen af 1985 blive givet tilsagn om </P>  \r\n\r\n<P>støtte af bevillingen for 1986 under forbehold af de bevilgende </P>  \r\n\r\n<P>myndigheders tilslutning. Disse tilsagn berøres ikke af </P>  \r\n\r\n<P>kompetencedelegationen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00041"
        },
        {
            "displayName": "Entydig dokumentidentifikation",
            "displayValue": "CL006026"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}