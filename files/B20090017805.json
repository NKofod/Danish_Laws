{
    "id": 123673,
    "title": "Bekendtgørelse om Dansk Sprognævns virksomhed og sammensætning",
    "documentTypeId": "60",
    "isSagsforlobPeriodValid": true,
    "shortName": "BEK nr 178 af 09/03/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om Dansk Sprognævns virksomhed og sammensætning</p>\r\n      <p class=\"Indledning2\">I medfør af § 1, stk. 5, og §§ 4-8 i lov nr. 320 af 14. maj 1997 om Dansk Sprognævn, som ændret ved lov nr. 1171 af 10. december 2008, fastsættes:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Den retskrivning, der fastlægges af Dansk Sprognævn, og som offentliggøres i den officielle danske retskrivningsordbog, skal fastlægges i overensstemmelse med de i stk. 2-4 nævnte hovedprincipper for retskrivningen.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Hovedprincipperne for dansk retskrivning er traditionsprincippet og sprogbrugsprincippet.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Efter traditionsprincippet skrives ord og ordformer i dansk i overensstemmelse med den praksis, der har været gældende siden bekendtgørelse nr. 24 af 27. februar 1892, og som siden 1955 er kommet til udtryk i de retskrivningsordbøger, som Dansk Sprognævn har udgivet. Efter traditionsprincippet ligger stavemåderne af det eksisterende ordforråd principielt fast, bortset fra justeringer som følge af sprogbrugsprincippet. Et element i traditionsprincippet er princippet om, at fremmedord, der er blevet almindelige i dansk, skrives i overensstemmelse med de regler, der gælder for oprindelige danske ord og ældre låne- og fremmedord i dansk. Dette princip gælder først og fremmest ord fra græsk, latin og fransk og ord dannet af græske, latinske og franske bestanddele. Ord fra andre sprog, specielt nyere ord, skrives som hovedregel i overensstemmelse med skrivemåden i det pågældende sprog eller med international praksis.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Efter sprogbrugsprincippet skrives ord og ordformer i dansk i overensstemmelse med den praksis, som følges i gode og sikre sprogbrugeres skriftlige sprogbrug.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Hvis danske stednavne medtages i retskrivningsordbogen, sker dette i den form, der er fastlagt af Stednavneudvalget og autoriseret af Kulturministeriet.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Hvis der autoriseres en staveform, der adskiller sig fra den, der fremgår af retskrivningsordbogen, rettes den i førstkommende oplag af retskrivningsordbogen.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Hvis et stednavn, der er medtaget i retskrivningsordbogen, bliver omautoriseret, forbliver den gamle form korrekt indtil næste oplag af ordbogen, hvor den nye form optages.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Sager om ændringer af retskrivningen skal behandles i repræsentantskabet. Repræsentantskabet tager stilling til, om en ændring er af principiel karakter.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Repræsentantskabet består af indtil 43 medlemmer. De 40 indstilles af følgende:</p>\r\n      <p class=\"Tekst2\">\r\n        <div>1. Folketingets administration</div>\r\n      </p>\r\n      <p class=\"Tekst2\">\r\n        <div>2. Statsministeriet</div>\r\n      </p>\r\n      <p class=\"Tekst2\">\r\n        <div>3. Justitsministeriet</div>\r\n      </p>\r\n      <p class=\"Tekst2\">\r\n        <div>4. Undervisningsministeriet</div>\r\n      </p>\r\n      <p class=\"Tekst2\">\r\n        <div>5. Kulturministeriet</div>\r\n      </p>\r\n      <p class=\"Tekst2\">\r\n        <div>6. It- og Telestyrelsen</div>\r\n      </p>\r\n      <p class=\"Tekst2\">\r\n        <div>7. EU's sprogtjenester</div>\r\n      </p>\r\n      <p class=\"Tekst2\">\r\n        <div>8. Stednavneudvalget</div>\r\n      </p>\r\n      <p class=\"Tekst2\">\r\n        <div>9. Modersmål-Selskabet</div>\r\n      </p>\r\n      <p class=\"Tekst2\">\r\n        <div>10. Forbundet Kommunikation og Sprog</div>\r\n      </p>\r\n      <p class=\"Tekst2\">\r\n        <div>11. Danmarks Radio</div>\r\n      </p>\r\n      <p class=\"Tekst2\">\r\n        <div>12. TV 2</div>\r\n      </p>\r\n      <p class=\"Tekst2\">\r\n        <div>13. Dansk Standard</div>\r\n      </p>\r\n      <p class=\"Tekst2\">\r\n        <div>14. Det Danske Akademi</div>\r\n      </p>\r\n      <p class=\"Tekst2\">\r\n        <div>15. Det Danske Sprog- og Litteraturselskab</div>\r\n      </p>\r\n      <p class=\"Tekst2\">\r\n        <div>16. Dansk Forfatterforening</div>\r\n      </p>\r\n      <p class=\"Tekst2\">\r\n        <div>17. Danske Skønlitterære Forfattere</div>\r\n      </p>\r\n      <p class=\"Tekst2\">\r\n        <div>18. Dansk Journalistforbund</div>\r\n      </p>\r\n      <p class=\"Tekst2\">\r\n        <div>19. Dansk Skuespiller Forbund</div>\r\n      </p>\r\n      <p class=\"Tekst2\">\r\n        <div>20. Dansklærerforeningen</div>\r\n      </p>\r\n      <p class=\"Tekst2\">\r\n        <div>21. Danmarks Lærerforening</div>\r\n      </p>\r\n      <p class=\"Tekst2\">\r\n        <div>22. Foreningen Norden</div>\r\n      </p>\r\n      <p class=\"Tekst2\">\r\n        <div>23. Danske Dagblades Forening</div>\r\n      </p>\r\n      <p class=\"Tekst2\">\r\n        <div>24. Danske Universiteter.</div>\r\n      </p>\r\n      <p class=\"Tekst2\">\r\n        <div>25. Professionshøjskolernes Rektorkollegium</div>\r\n      </p>\r\n      <p class=\"Tekst2\">\r\n        <div>26. Center for Læseforskning</div>\r\n      </p>\r\n      <p class=\"Tekst2\">\r\n        <div>27. Center for Sprogteknologi</div>\r\n      </p>\r\n      <p class=\"Tekst2\">\r\n        <div>28. DANTERMcentret</div>\r\n      </p>\r\n      <p class=\"Tekst2\">\r\n        <div>29. Grænseforeningen</div>\r\n      </p>\r\n      <p class=\"Tekst2\">\r\n        <div>30. Lektoratsudvalget under Ministeriet for Videnskab, Teknologi og Udvikling</div>\r\n      </p>\r\n      <p class=\"Tekst2\">\r\n        <div>31. Landsforbundet af Voksen- og Ungdomsundervisere</div>\r\n      </p>\r\n      <p class=\"Tekst2\">\r\n        <div>32. Translatørforeningen</div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Hver institution mv. indstiller 1 repræsentant, med følgende undtagelser: Kulturministeriet indstiller 2 repræsentanter, hvoraf 1 skal repræsentere en kulturministeriel institution. Danske Universiteter indstiller 7 repræsentanter, som alle skal være sagkyndige. 1 af disse skal repræsentere naturvidenskab og 1 sundhedsvidenskab, og højst 2 må repræsentere samme universitet. Dansklærerforeningen indstiller 2 repræsentanter, som skal repræsentere henholdsvis uddannelsen til professionsbachelor som lærer i folkeskolen og gymnasieskolen. Danmarks Lærerforenings repræsentant skal repræsentere folkeskolen. Repræsentanten for Landsforbundet af Voksen- og Ungdomsundervisere skal repræsentere lærere i dansk som 2. sprog.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Når repræsentantskabet er nedsat, kan det indstille yderligere 3 medlemmer.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Repræsentantskabets afgørelser træffes med almindelig stemmeflerhed. Ved stemmelighed er formandens stemme udslagsgivende. I øvrigt fastsætter repræsentantskabet selv sin forretningsorden.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Repræsentantskabet skal orienteres om bestyrelsens og fagrådenes arbejde og skal have tilsendt dagsordner for og referater af møderne i bestyrelsen og fagrådene.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Repræsentantskabet nedsætter et antal fagråd, som behandler sproglige spørgsmål, som forelægges af forsknings- og informationsinstituttet. Fagrådene rapporterer om deres virke til bestyrelsen og til repræsentantskabet.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Bestyrelsen indkalder repræsentantskabet og forbereder dets møder.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Bestyrelsens formand fastsætter tid, sted og dagsorden for bestyrelsens møder. Der indkaldes i øvrigt til møde, hvis mindst 2 af bestyrelsens medlemmer ønsker det.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Bestyrelsen er beslutningsdygtig, når mindst halvdelen af medlemmerne er til stede. Beslutninger træffes ved almindelig stemmeflerhed. I tilfælde af stemmelighed er formandens stemme udslagsgivende.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Bestyrelsen fastsætter derudover selv sin forretningsorden.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Direktøren ansættes af Kulturministeriet efter indstilling fra et ansættelsesudvalg med medlemmer der udpeges af Kulturministeriet, Dansk Sprognævns bestyrelse og medarbejderne i Dansk Sprognævns forsknings- og informationsinstitut. Direktøren skal have en sprogvidenskabelig baggrund.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Direktøren udarbejder indstilling til bestyrelsen og repræsentantskabet om Dansk Sprognævns vision, strategi, budget og aktivitetsplan.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Ansættelsen af videnskabelige medarbejdere i stillinger inden for den ordinære stillingsstruktur sker efter bedømmelse i henhold til gældende regler om ansættelse af videnskabelige medarbejdere ved forskningsinstitutioner under Kulturministeriet. Bestyrelsen kan udpege et medlem til et bedømmelsesudvalg, hvis der nedsættes et sådant.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Direktøren ansætter og afskediger instituttets øvrige personale.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 16. marts 2009.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 707 af 4. september 1997 om Dansk Sprognævns virksomhed og sammensætning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 9. marts 2009</I></P><P CLASS=SIGN1 ALIGN=\"CENTER\">Carina Christensen</P><P CLASS=SIGN2 ALIGN=\"RIGHT\">/ Anne Mette Risager</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/03/2009"
        },
        {
            "displayName": "Accession",
            "displayValue": "B20090017805"
        },
        {
            "displayName": "Entydig dokumentidentifikation",
            "displayValue": "AK000664"
        },
        {
            "displayName": "Dato for førstegangsindlæggelse",
            "displayValue": "13/03/2009"
        },
        {
            "displayName": "Dato for indlæggelse",
            "displayValue": "13/03/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "09/03/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Dansk Sprognævn"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-23297"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}