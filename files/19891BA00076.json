{
    "id": 105808,
    "title": "1989 BSF 76   FORSLAG TIL FOLKETINGSBESLUTNING OM EN STYRKELSE AF DANSK FISKERI- OG   HAVFORSKNING ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 76",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 76 </P>  \r\n\r\n<P></P>  \r\n\r\n<P>Forslag til folketingsbeslutning om en styrkelse af dansk fiskeri- og  \r\n\r\n havforskning </P>  \r\n\r\n<P></P>  \r\n\r\n<P>Fremsat af Arne Jensen (S) Duetoft (CD) Glønborg (KRF) </P>  \r\n\r\n<P></P>  \r\n\r\n<P>den 9. maj 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af oktober dette </P>  \r\n\r\n<P>år at fremsætte lovforslag efter følgende retningslinjer: </P>  \r\n\r\n<P>- fiskeri- og havforskningsaktiviteterne samles ved Nordsøcentret i  \r\n\r\n Hirtshals, sådan at forskningen sikres de bedst mulige vilkår og  \r\n\r\n forskningsindsatsen udnyttes optimalt, </P>  \r\n\r\n<P>- i forlængelse heraf bringes den danske forskningsindsats i  \r\n\r\n overensstemmelse med de forudsætninger, der lå til grund for ansøgningen om  \r\n\r\n støtte fra Den Europæiske Fond for Regional Udvikling, og med de hensigter og  \r\n\r\n erklæringer om samling af havforskningen, der blev givet ved oprettelsen af  \r\n\r\n Nordsøcentret, </P>  \r\n\r\n<P>- fiskeri- og havforskningen placeres i tættest mulig kontakt med  \r\n\r\n fiskerierhvervet og brugerne, herunder fiskeri- og serviceindustrien, og </P>  \r\n\r\n<P>- de til fiskeri- og havforskningen under Fiskeriministeriet knyttede  \r\n\r\n områder som forskning i videreforædling og aquakultur samles ligeledes i  \r\n\r\n Nordsøcentret og i tættest mulig kontakt med erhvervet og brugerne og med  \r\n\r\n Fiskeriministeriets Forsøgslaboratorium, Aquakulturafsnittet og med det af  \r\n\r\n Fiskeriministeriet udstationerede skib &#187;Dana&#171;. </P>  \r\n\r\n<P>Bemærkninger til forslaget </P>  \r\n\r\n<P>Styrkelse af forskningen og fiskerierhvervet </P>  \r\n\r\n<P>Nærværende forslag skal ses som forslagsstillernes ønske om en styrkelse  \r\n\r\n af fiskerierhvervet og den hertil knyttede forskning både nationalt og i  \r\n\r\n samarbejde med de øvrige EF-lande. </P>  \r\n\r\n<P>Forslagsstillerne finder, at en sådan styrkelse bedst finder sted gennem  \r\n\r\n en samling af den danske havforskningsindsats i tilknytning til Nordsøcentret  \r\n\r\n i Hirtshals. </P>  \r\n\r\n<P>Dette skal bl.a. ses på følgende baggrund: </P>  \r\n\r\n<P>Nordsøcentret blev oprettet med det formål at opføre og drive et center  \r\n\r\n for forskning, udvikling og uddannelse for fiskerierhvervene. </P>  \r\n\r\n<P>I 1986 blev der i Nordsøcentret oprettet et havbrugslaboratorium på  \r\n\r\n baggrund af ønsker fra Danmarks Fiskeri- og Havundersøgelser, der udtrykte  \r\n\r\n behov for et sådant laboratorium. Herigennem kunne ske en styrkelse af  \r\n\r\n forskningen i tilknytning til havundersøgelsesskibet &#187;Dana&#171;. </P>  \r\n\r\n<P>Ved oprettelse af havbrugslaboratoriet blev der etableret en lang række  \r\n\r\n forsøgs- og forskningsfaciliteter, der er af væsentlig betydning for en  \r\n\r\n styrkelse af den danske havforskning. </P>  \r\n\r\n<P>På samme tid blev det fra Fiskeriministeriet udtrykt, at man på længere  \r\n\r\n sigt ønskede at samle hele den danske forskning ved Nordsøcentret i  \r\n\r\n tilknytning til de naturbundne erhverv. </P>  \r\n\r\n<P>Ved oprettelsen af Nordsøcentret og havbrugslaboratoriet blev der givet  \r\n\r\n støtte fra Den Europæiske Fond for Regional Udvikling. </P>  \r\n\r\n<P>I de projektbeskrivelser, der ligger til grund for støtten fra EF, er der  \r\n\r\n netop udtrykt det ovenstående ønske om samling af den danske  \r\n\r\n havforskningsindsats i den nordjyske region. Lovforslaget skal således sikre,  \r\n\r\n at havforskningsindsatsen bringes i overensstemmelse med de forudsætninger,  \r\n\r\n der lå til grund for støtten. I næsten alle øvrige EF-lande er  \r\n\r\n havforskningens geografiske placering bestemt af den tætte tilknytning til  \r\n\r\n erhvervene og i nøje overensstemmelse med de tildelte midler fra EF's  \r\n\r\n regionalfond. </P>  \r\n\r\n<P>Placering af havforskningsinstitutionerne </P>  \r\n\r\n<P>I den nordjyske region foretages 32 pct. af landets totale landinger. Her  \r\n\r\n findes 50 pct. af landets samlede tonnage og 66 pct. af Danmarks  \r\n\r\n fiskeriindustrielle virksomheder. Her landes 33 pct. af konsumfiskene, og i  \r\n\r\n den nordjyske fiskeindustri er mellem 40 og 50 pct. af landets samlede  \r\n\r\n produktion og omsætning af forarbejdede fiskeprodukter placeret. </P>  \r\n\r\n<P>Hirtshals er den største fiskeriby i regionen, og 52 pct. af Hirtshals  \r\n\r\n lønmodtagere er beskæftiget ved fiskeri og de tilknyttede erhverv. </P>  \r\n\r\n<P>Ved placering af den danske havforskningsindsats i netop denne region  \r\n\r\n sikres det bedst mulige samarbejde med de praktiske udøvere i dansk fiskeri,  \r\n\r\n med fiskeindustrien og med de tilknyttede servicevirksomheder og havnene i  \r\n\r\n øvrigt. Denne placering kan i øvrigt sammenlignes med placeringen af  \r\n\r\n ferskvandslaboratoriet i Silkeborg, som ligger velplaceret med en tæt  \r\n\r\n tilknytning til ferskvandsområdet og til brugerne. </P>  \r\n\r\n<P>Der er allerede etableret et overordentlig godt samarbejde mellem  \r\n\r\n Nordsøcentret og erhvervslivet i regionen. Forslagsstillerne finder derfor,  \r\n\r\n at den naturlige placering af Danmarks Fiskeri- og Havundersøgelser,  \r\n\r\n Fiskeriministeriets Forsøgslaboratorium og Aquakulturafsnittet er i  \r\n\r\n tilknytning til Nordsøcentret. Samtidig sikres herved bedre forudsætninger  \r\n\r\n for en optimal udnyttelse af akvakulturcentret, således at der på længere  \r\n\r\n sigt gennem udsætning sker en forøgelse af fiskebestanden i Nordsøen og i de  \r\n\r\n indre danske farvande. Placeringen af Danmarks Fiskeri- og Havundersøgelser  \r\n\r\n ved Nordsøcentret sikrer en bedre udnyttelse af havundersøgelsesskibet  \r\n\r\n &#187;Dana&#171;, der i dag tilbringer mere end 200 dage om året i havn. </P>  \r\n\r\n<P>Forskningsindsatsen </P>  \r\n\r\n<P>Flytningen af Danmarks Fiskeri- og Havundersøgelser og af  \r\n\r\n Fiskeriministeriets Forsøgslaboratorium vil samtidig kunne medvirke til en  \r\n\r\n styrkelse og udbygning af det tætte forskningssamarbejde, der allerede  \r\n\r\n foregår mellem Nordsøcentret og uddannelsesinstitutionerne i området. Her  \r\n\r\n tænkes især på det samarbejde, der allerede sker mellem Nordsøcentret og AUC,  \r\n\r\n hvor man i tilknytning til etableringen af Nordsøcentret oprettede en  \r\n\r\n fiskeriingeniør- og en fiskeriøkonomuddannelse. </P>  \r\n\r\n<P>Økonomiske rammer </P>  \r\n\r\n<P>Forslagsstillerne forudsætter, at samlingen af den danske fiskeri- og  \r\n\r\n havforskning ved Nordsøcentret kan ske inden for de økonomiske rammer, der  \r\n\r\n allerede findes i dag for Danmarks Fiskeri- og Havundersøgelser og for  \r\n\r\n Fiskeriministeriets Forsøgslaboratorium. </P>  \r\n\r\n<P>På finansloven for 1990 udgør nettoudgifterne til disse to institutioner  \r\n\r\n ca. 45 mio. kr., og forslagsstillerne finder, at det er inden for denne  \r\n\r\n ramme, at en samling og styrkelse af havforskningen må ske. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/05/1990"
        },
        {
            "displayName": "Accession",
            "displayValue": "19891BA00076"
        },
        {
            "displayName": "Entydig dokumentidentifikation",
            "displayValue": "CL003335"
        },
        {
            "displayName": "Dato for førstegangsindlæggelse",
            "displayValue": "09/05/1990"
        },
        {
            "displayName": "Dato for indlæggelse",
            "displayValue": "09/05/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}