{
    "id": 35106,
    "title": "Tvangsfjernelse - væsentlig sagsbehandlingsfejl - ugyldig afgørelse (* 1) ",
    "documentTypeId": "260",
    "isSagsforlobPeriodValid": false,
    "shortName": "DOM nr 60452 af 30/11/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Resume (udarbejdet af Socialministeriet) En afgørelse fra Den Sociale  \r\n\r\n Ankestyrelse om at anbringe et barn uden for hjemmet blev tilsidesat som  \r\n\r\n ugyldig allerede fordi den udarbejdede plan, der skal foreligge forud for  \r\n\r\n selve beslutningen om tvangsfjernelsen, ikke opfyldte væsentlige indholdskrav  \r\n\r\n i henhold til bistandslovens § 66 b, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tvangsfjernelse - væsentlig sagsbehandlingsfejl  \r\n\r\n - ugyldig afgørelse (* 1) </H1>  \r\n\r\n<P></P>  \r\n\r\n<P>Af sag 9. afd. nr. B-1737-94 - H og M (adv. Jens Graven Nielsen, Ølgod,  \r\n\r\n e.o.) mod Den sociale Ankestyrelse (km.adv. v/adv. Hanne Kragh Ingvardsen) -  \r\n\r\n fremgik, at sagsøgte den 19. juli 1994 tiltrådte, at børn og unge-udvalget i  \r\n\r\n Esbjerg Kommune den 2. maj 1994 havde truffet beslutning i medfør af  \r\n\r\n bistandslovens § 35, stk. 1, 1. pkt., nr. 1 og 4, jf. 2. pkt., om anbringelse  \r\n\r\n uden for hjemmet af sagsøgernes H og M barn B, der er født den 3. august  \r\n\r\n 1992. Ankestyrelsen tiltrådte endvidere børn og unge-udvalgets afgørelse om,  \r\n\r\n at sagsøgernes samvær med B for en periode på et år fra udvalgsbeslutningen  \r\n\r\n kun må foregå under tilstedeværelse af en repræsentant fra kommunen, jf.  \r\n\r\n bistandslovens § 67, stk. 3, 1. pkt., jf. stk. 4, 1. pkt. Sagsøgerne, på hvis  \r\n\r\n begæring Ankestyrelsens afgørelse blev indbragt for landsretten, nedlagde  \r\n\r\n principalt påstand om, at Ankestyrelsens afgørelse om anbringelse uden for  \r\n\r\n hjemmet ophævedes. </P>  \r\n\r\n<P>Sagsøgte påstod stadfæstelse af Ankestyrelsens afgørelse. </P>  \r\n\r\n<P>I et oplæg til børn og unge-udvalget den 2. maj 1994, udarbejdet af  \r\n\r\n Esbjerg Kommunes Socialforvaltning, er blandt andet gengivet følgende: </P>  \r\n\r\n<P>&#187;Handleplan for B i.h.t. BL's § 66B: </P>  \r\n\r\n<P>- at B snarest muligt kommer på døgninstitution imens </P>  \r\n\r\n<P>- der arbejdes på at finde egnet familiepleje til B, som kan sikre B den  \r\n\r\n stabilitet, forudsigelighed og ro som han har brug for, for at kunne udvikle  \r\n\r\n sig i forhold til det potentiale han er i besiddelse af. </P>  \r\n\r\n<P>- At samkvem foregår overvåget i 2 timer ugentligt i  \r\n\r\n døgninstitution/familiepleje i.h.t. BL's § 67, stk. 3 og 4.&#171; </P>  \r\n\r\n<P>I V.L.D. 30. november 1994 siges bl.a.: </P>  \r\n\r\n<P>Sagsøgerne har til støtte for den principale påstand i første række  \r\n\r\n anført, at betingelserne i bistandslovens § 35 ikke er opfyldt. Sagsøgerne  \r\n\r\n har i anden række anført, at den af Esbjerg Kommune udarbejdede handleplan  \r\n\r\n ikke opfylder kravene i bistandslovens § 66b, hvorfor der ikke foreligger en  \r\n\r\n gyldig afgørelse. </P>  \r\n\r\n<P>Sagsøgte har til støtte for den principale påstand i første række anført,  \r\n\r\n at betingelsen i bistandslovens § 35 er opfyldt. Over for sagsøgernes  \r\n\r\n subsidiære anbringende har sagsøgte anført, at handleplanen må antages at  \r\n\r\n opfylde kravene i bistandslovens § 66b, idet der ikke kan stilles krav om en  \r\n\r\n detaljeret plan. Uanset om kravene i § 66b ikke kan antages at være opfyldt  \r\n\r\n på alle punkter, kan der ikke antages at foreligge så væsentlige mangler ved  \r\n\r\n sagsbehandlingen, at afgørelsen må anses for ugyldig. </P>  \r\n\r\n<P>Landsretten udtaler: </P>  \r\n\r\n<P>Det fremgår af bistandslovens § 66b, stk. 1, at kommunalbestyrelsen,  \r\n\r\n forinden der træffes beslutning om at anbringe et barn uden for hjemmet, skal  \r\n\r\n udarbejde en plan for barnets ophold uden for hjemmet. Af samme bestemmelses  \r\n\r\n andet stykke fremgår, at planen skal angive formålet med anbringelsen, samt  \r\n\r\n under hensyn til dette formål tillige angive anbringelsens forventede  \r\n\r\n varighed, særlige forhold vedrørende barnets pleje, behandling, uddannelse  \r\n\r\n m.v. samt foranstaltninger til støtte for familien under barnets ophold uden  \r\n\r\n for hjemmet og i tiden derefter. </P>  \r\n\r\n<P>Det fremgår endvidere af bistandslovens § 123, nr. 4, at indstillingen til  \r\n\r\n børn og unge-udvalget skal indeholde en redegørelse for planen for  \r\n\r\n anbringelsen, jf. § 66b, stk. 2, herunder den støtte og de initiativer, som  \r\n\r\n er påtænkt for barnet og dettes familie under anbringelsen uden for hjemmet  \r\n\r\n og i tiden derefter. </P>  \r\n\r\n<P>Da den i sagen foreliggende plan hverken indeholder en angivelse af den  \r\n\r\n forventede varighed af anbringelsen eller en beskrivelse af den påtænkte  \r\n\r\n behandling af barnet samt ej heller en angivelse af, hvilke foranstaltninger  \r\n\r\n der påtænkes iværksat for familien, findes planen ikke at opfylde  \r\n\r\n betingelserne i bistandslovens § 66b, stk. 2, hvilket burde have været påset  \r\n\r\n af Den Sociale Ankestyrelse. Herefter findes Den Sociale Ankestyrelses  \r\n\r\n afgørelse at lide af så væsentlige mangler, at den må tilsidesættes som  \r\n\r\n ugyldig. </P>  \r\n\r\n<P>Det bemærkes herved, at landsretten ikke i øvrigt har til taget stilling  \r\n\r\n til, om betingelserne i bistandslovens § 35 for at anbringe B uden for  \r\n\r\n hjemmet er opfyldt. - - - </P>  \r\n\r\n<P>Den Sociale Ankestyrelses afgørelse ophæves. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Ugeskrift for Retsvæsen 1995, side 151."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "U19946045213"
        },
        {
            "displayName": "Entydig dokumentidentifikation",
            "displayValue": "CA003038"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "60452"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "30/11/1994"
        },
        {
            "displayName": "Ressortministeriets journalnummer",
            "displayValue": "V.L. sag 9. afd. nr. B-1737-94"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}