{
    "id": 166415,
    "title": "Skrivelse om digital selvbetjening på barseldagpengeområdet fra 1. december 2014",
    "documentTypeId": "200",
    "isSagsforlobPeriodValid": true,
    "shortName": "SKR nr 10278 af 02/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om digital selvbetjening på barseldagpengeområdet fra 1. december 2014</p>\r\n<p>Denne skrivelse beskriver reglerne om obligatorisk digital selvbetjening for borgere, der efter 1. december 2014 modtager meddelelser fra Udbetaling Danmark på barseldagpengeområdet. De nye regler gælder ikke for borgernes anmodninger på baggrund af meddelelser sendt fra Udbetaling Danmark inden den 1. december 2014.</p>\r\n<p>Ved lov nr. 552 af 2. juni 2014 er der sket ændring af Udbetaling Danmark loven, så der kan fastsættes regler om obligatorisk digital selvbetjening i sager om dagpenge efter barselloven.</p>\r\n<p>I bekendtgørelse nr. 1215 af 20. november 2014 om obligatorisk digital selvbetjening vedrørende ansøgninger og meddelelser m.v. om sociale ydelser m.v. fremgår af § 1, jf. bilag 1 tabel 4, at lønmodtagere og ledige skal indgive ansøgning om ret til barseldagpenge og dagpenge ved pasning af alvorlig syge børn ved obligatorisk digital selvbetjening. Endvidere skal ansøgning om ferieydelse, anmodning om ændring i udbetaling af barseldagpenge og meddelelser m.v. i sager om barseldagpenge ske ved obligatorisk digital selvbetjening.</p>\r\n<p>Det skal bemærkes, at selvstændige erhvervsdrivendes anmodning om barseldagpenge og dagpenge ved alvorligt syge børn dog fortsat skal ske via den digitale indberetningsløsning Nemrefusion, jf. § 23, stk. 1 og § 28, stk. 1 i bekendtgørelse nr. 1109 af 26. november 2012 om ret til barseldagpenge. Har den selvstændige erhvervsdrivende ikke mulighed for at anvende Nemrefusion, fordi pågældende ikke har cvr.nr., vil det – som i dag – være muligt for den selvstændige erhvervsdrivende at anmode Udbetaling Danmark om en blanket til brug for anmodningen om dagpenge efter barselloven.</p>\r\n<p>Borgerens mulighed for at blive undtaget fra pligten til digital selvbetjening efter bekendtgørelsen om obligatorisk digital selvbetjening vedrørende ansøgninger og meddelelser m.v. om sociale ydelser m.v. er reguleret i bekendtgørelsens § 2. Udbetaling Danmarks ret til at undlade at afvise en ansøgning eller meddelelse, der ikke er indgivet ved digital selvbetjening er reguleret i bekendtgørelsens § 4. Disse bestemmelser finder anvendelse ved en borgers ansøgning eller meddelelse mv. om barsel til Udbetaling Danmark. Borgeren har mulighed for at klage over kommunens afslag på at blive undtaget fra digital selvbetjening, jf. bekendtgørelsens § 5.</p>\r\n<p>I vejledning nr. 9926 af 20. november 2014 om bekendtgørelse om obligatorisk digital selvbetjening vedrørende ansøgninger og meddelelser m.v. om sociale ydelser m.v. (bølge 3) fra Ministeret for Børn, Ligestilling, Integration og Sociale Forhold, er en beskrivelse af reglerne om obligatorisk digital selvbetjening.</p>\r\n<p>Som følge af borgerens pligt til digital selvbetjening, har der været behov for at foretage en række ændringer i barselbekendtgørelsen, jf. vedlagte bekendtgørelse nr. 1257 af 27. november 2014 om ændring af bekendtgørelse om ret til barseldagpenge (ændringsbekendtgørelsen).</p>\r\n<p>\r\n   <span class=\"Bold\">Anmodning om udbetaling af ferieydelse:</span>\r\n</p>\r\n<p>Det fremgår af ændringsbekendtgørelsens § 12, stk. 1, at en anmodning om udbetaling af ferieydelse skal indgives digitalt til Udbetaling Danmark via den digitale løsning som Udbetaling Danmark stiller til rådighed. En borger, som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om sociale ydelser m.v., skal anmode Udbetaling Danmark om ferieydelse på en blanket, der anvises af Udbetaling Danmark.</p>\r\n<p>Ved anmodningen om udbetalingen af ferieydelsen skal borgeren erklære, at pågældende ikke har ret til anden økonomisk ydelse under ferie, jf. ændringsbekendtgørelsens § 13, stk. 4. Dette sker i den digitale løsning i forbindelse med anmodningen om ferieydelse.</p>\r\n<p>\r\n   <span class=\"Bold\">Lønmodtagerens og den lediges anmodning om barseldagpenge og dagpenge ved alvorligt syge børn:</span>\r\n</p>\r\n<p>\r\n   <span class=\"Italic\">1) Nyt krav om digital anmodning for lønmodtager og ledigt medlem</span>\r\n</p>\r\n<p>Det følger af ændringsbekendtgørelsens § 21, stk. 4, § 22, stk. 3, § 26, stk. 3 og § 27, stk. 3, at når lønmodtageren eller et ledigt medlem anmoder om barseldagpenge og dagpenge ved alvorligt syge børn, skal det ske digitalt via den digitale løsning som Udbetaling Danmark stiller til rådighed.</p>\r\n<p>\r\n   <span class=\"Italic\">2) Undtagelse fra digitalt selvbetjening for lønmodtager og ledigt medlem</span>\r\n</p>\r\n<p>Det følger af ændringsbekendtgørelsens § 21, stk. 5, § 22, stk. 4, § 26, stk. 4 og § 27, stk. 4, at en lønmodtager eller ledig, som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om sociale ydelser m.v., skal anmode Udbetaling Danmark om dagpenge på en blanket, der anvises af Udbetaling Danmark.</p>\r\n<p>Tilsvarende gælder for lønmodtagere og ledige, som ikke har modtaget meddelelse fra Udbetaling Danmark som følge af arbejdsgiverens eller arbejdsløshedskassens anmeldelse af fravær som følge af barsel/alvorlig syge børn.</p>\r\n<p>\r\n   <span class=\"Italic\">3) Dispensation for overskridelse af fristen – andre særlige undskyldende forhold</span>\r\n</p>\r\n<p>Er en lønmodtagers eller et ledigt medlems anmodning om dagpenge efter barselloven indgivet efter udløbet af fristen for anmodningen, bortfalder retten til dagpenge for den periode, der ligger før anmodningen, jf. barselbekendtgørelsens § 21, stk. 6, § 22, stk. 6, § 26, stk. 5 og § 27, stk. 5.</p>\r\n<p>Udbetaling Danmark kan dog udbetale dagpenge for tiden før anmodningen er modtaget, når lønmodtageren eller det ledige medlem på grund af hospitalsophold har været forhindret i at anmode til tiden, eller når andre særligt undskyldende forhold har bevirket, at anmodningen ikke er sket rettidigt, jf. barselbekendtgørelsens § 21, stk. 7, § 22, stk. 7, § 26, stk. 6 og § 27, stk. 6.</p>\r\n<p>I de tilfælde, hvor Udbetaling Danmark vurderer, at der har været driftsforstyrrelser i de it-systemer, som forudsættes anvendt ved obligatorisk digital selvbetjening i sager efter barselloven, f.eks. hos borger.dk eller hos NemID, i et omfang og en varighed, der har afskåret lønmodtageren eller det ledige medlem fra at anmode om dagpenge inden for fristen, vil der kunne være tale om andre særlige undskyldende forhold.</p>\r\n<p>Udbetaling Danmark vil ligeledes kunne dispensere for en lønmodtager eller et ledigt medlems overskridelse af fristen for anmodning om dagpenge på grund af andre særlige undskyldende forhold i den situation, hvor overskridelse af fristen skyldes, at pågældende har søgt om fritagelse fra kravet om digital selvbetjening i kommunen, jf. § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om sociale ydelser m.v., og kommunen ikke har truffet afgørelsen inden fristens udløb.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 2. december 2014</p><p class=\"Sign1\" align=\"center\">Mie Skovbæk Mortensen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2014"
        },
        {
            "displayName": "Accession",
            "displayValue": "C20141027854"
        },
        {
            "displayName": "Entydig dokumentidentifikation",
            "displayValue": "BE006035"
        },
        {
            "displayName": "Dato for førstegangsindlæggelse",
            "displayValue": "04/12/2014"
        },
        {
            "displayName": "Dato for indlæggelse",
            "displayValue": "12/04/2017"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10278"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "02/12/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 2014-0035244"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}