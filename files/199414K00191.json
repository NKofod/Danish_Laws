{
    "id": 108967,
    "title": "1994 BTL 191   BETÆNKNING OVER I. FORSLAG TIL VÆRGEMÅLSLOV (L 191) II. FORSLAG TIL LOV OM   ÆNDRING AF RETSPLEJELOVEN OG FORSKELLIGE ANDRE LOVE (ÆNDRINGER SOM FØLGE AF   VÆRGEMÅLSLOVEN) (L 192)    NR L 191 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 191",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 191 </P>  \r\n\r\n<P></P>  \r\n\r\n<P>Betænkning over I. Forslag til værgemålslov (L 191) II. Forslag til lov om  \r\n\r\n ændring af retsplejeloven og forskellige andre love (Ændringer som følge af  \r\n\r\n værgemålsloven) (L 192) <BR>  \r\n\r\n Nr L 191 1994-95, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19950523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i en række møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Alzheimerforeningen, </P>  \r\n\r\n<P>Assurandør-Societetet og </P>  \r\n\r\n<P>Finansrådet. </P>  \r\n\r\n<P>Der er af justitsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Udvalget skal fremhæve, at det mere fleksible værgemål, som lovforslaget  \r\n\r\n åbner op for, synliggør beslutningsprocessen, når en person i konkrete  \r\n\r\n situationer ikke er i stand til at tage vare på sig selv. En synliggørelse,  \r\n\r\n som fratager institutionspersonale og pårørende risikoen for at skulle træffe  \r\n\r\n beslutninger, som reelt forudsætter habilitet fra den pågældende. Mistanke om  \r\n\r\n uretmæssige beslutninger skulle ved denne mere fleksible lovgivning være  \r\n\r\n elimineret. </P>  \r\n\r\n<P>Det fremgår af bemærkningerne til lovforslaget, at der som grov  \r\n\r\n tommelfingerregel skal være bruttoaktiver på 50-75.000 kr., før der normalt  \r\n\r\n er grundlag for et økonomisk værgemål alene med henblik på formueforvaltning.  \r\n\r\n Det er i den forbindelse oplyst, at der også ved mindre formuer kan  \r\n\r\n iværksættes værgemål vedrørende økonomiske forhold. Som eksempler herpå  \r\n\r\n nævnes bl.a. tilfælde, hvor formuens sammensætning skaber behov for værgemål,  \r\n\r\n hvor der er gæld, eller hvor familiemedlemmer eller andre, som bistår den  \r\n\r\n svage med varetagelsen af økonomiske anliggender, ikke antages at disponere i  \r\n\r\n den svages interesse. Det er udvalgets opfattelse, at den beskrevne  \r\n\r\n tommelfingerregel ikke skal medføre for stor tilbageholdenhed ved  \r\n\r\n iværksættelsen af værgemål, heller ikke når der er tale om mindre formuer.  \r\n\r\n</P>  \r\n\r\n<P>Der skal således i praksis lægges betydelig vægt på at imødekomme de behov  \r\n\r\n for værgemål vedrørende økonomiske forhold, der kan foreligge, også selv om  \r\n\r\n der ikke er formue af betydning. Bl.a. skal det ikke være udelukket at  \r\n\r\n beskikke en værge til at bestyre løbende indtægter - f.eks. pensioner - hvis  \r\n\r\n der efter en konkret vurdering kan være betænkeligheder ved den ordning, der  \r\n\r\n hidtil har været anvendt af den svage eller dennes omgivelser. </P>  \r\n\r\n<P>Udvalget fremhæver i den forbindelse, at der skal foretages en konkret  \r\n\r\n vurdering, idet det forudsættes, at der må være tale om en betydelig  \r\n\r\n fravigelse fra det normale, for så vidt angår den pågældendes evne til at  \r\n\r\n varetage sine egne anliggender. Der henvises i øvrigt til bemærkningerne til  \r\n\r\n lovforslaget, hvoraf det fremgår, at værgemål skal afpasses efter princippet  \r\n\r\n om det mindste middel. </P>  \r\n\r\n<P>Ved afgørelsen af, hvorvidt det er nødvendigt og tilstrækkeligt at bruge  \r\n\r\n værgemål efter § 5, lægger udvalget vægt på, at man ikke derved udnytter  \r\n\r\n værgemål som surrogat for tvangsbestemmelserne efter psykiatriloven, hvorved  \r\n\r\n retssikkerhedsgarantien tilsidesættes. </P>  \r\n\r\n<P>Udvalget lægger også betydelig vægt på, at lovforslaget ikke giver  \r\n\r\n mulighed for, at værgen kan anvende tvang med henblik på at gennemføre  \r\n\r\n beslutninger vedrørende den svages personlige forhold. </P>  \r\n\r\n<P>Hvor der måtte være behov for at give myndighederne mulighed for at  \r\n\r\n gennemtvinge foranstaltninger over for den svage for at beskytte denne,  \r\n\r\n reguleres disse af anden lovgivning. Der vil herunder være mulighed for at  \r\n\r\n fastsætte regler, der regulerer en eventuel medvirken fra værgen ved konkrete  \r\n\r\n afgørelser om anvendelse af foranstaltninger mod den svages vilje. </P>  \r\n\r\n<P>Endelig finder udvalget, at det er vigtigt at følge den udvikling, som  \r\n\r\n sker med hensyn til anvendelsen af værgemål efter lovens ikrafttræden.  \r\n\r\n Udvalget finder det derfor nyttigt, at justitsministeren har givet tilsagn om  \r\n\r\n at udarbejde en redegørelse for erfaringerne med den nye lov, når denne har  \r\n\r\n virket i 1997-98. Der ønskes herunder oplysninger om udviklingen i antallet  \r\n\r\n af sager ved statsamterne og domstolene fordelt efter værgemålenes karakter  \r\n\r\n og varighed. Endvidere ønskes oplysninger om, hvordan ordningen med faste  \r\n\r\n værger og beskikkelse af værger i øvrigt har fungeret. Endelig bør  \r\n\r\n redegørelsen indeholde oplysninger om udgifterne som følge af loven. </P>  \r\n\r\n<P>Herefter indstiller <I>udvalget</I> lovforslagene til <I>vedtagelse</I>  \r\n\r\n med de stillede ændringsforslag. </P>  \r\n\r\n<P>Et mindretal (Enhedslistens medlem af udvalget) finder det positivt, at  \r\n\r\n loven giver mulighed for at &#187;skræddersy&#171; værgemål. </P>  \r\n\r\n<P>Enhedslisten finder det vigtigt, at man efter lovens ikrafttræden også  \r\n\r\n vurderer muligheden for mere systematisk at få revurderet allerede  \r\n\r\n umyndiggjorte, så denne gruppe bliver fordelt på forskellige former for  \r\n\r\n værgemål. Enhedslisten finder det godt, at § 5 og § 7 i L 191 giver mulighed  \r\n\r\n for at lave værgemål, som bliver tilpasset ud fra de konkrete behov, men en  \r\n\r\n umyndiggørelse i grundlovens forstand, som § 6 giver mulighed for, er  \r\n\r\n Enhedslisten meget betænkelig ved. Enhedslisten finder det vigtigt, at  \r\n\r\n udviklingen på dette område følges. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>I. Forslag til værgemålslov</B> Af <I>justitsministeren,</I> tiltrådt  \r\n\r\n af <I>udvalget:</I>  </P>  \r\n\r\n<P>Til § 25 <B>1)</B> I <I>§ 25, stk. 2,</I> ændres &#187;jf. lov om  \r\n\r\n forældremyndighed og samvær § 7, stk. 3&#171; til: &#187;jf. lov om  \r\n\r\n forældremyndighed og samvær § 2, stk. 3&#171;. </P>  \r\n\r\n<P>Til § 53 <B>2)</B> Paragraffen affattes således: </P>  \r\n\r\n<P> <B>&#187;§ 53.</B> Lov om umyndighed og værgemål (myndighedsloven), jf.  \r\n\r\n lovbekendtgørelse nr. 443 af 3. oktober 1985, ophæves.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Som det fremgår af lovforslagets almindelige bemærkninger  \r\n\r\n afsnit 11 og de specielle bemærkninger til § 53, vil vedtagelsen af forslaget  \r\n\r\n til en ny lov om forældremyndighed og samvær (L 176) medføre, at det er  \r\n\r\n nødvendigt at tilpasse henvisningerne i værgemålsloven i forhold til de nye  \r\n\r\n regler i L 176. </P>  \r\n\r\n<P>Det samme gælder med hensyn til forslaget til lov om ændring af  \r\n\r\n retsplejeloven og forskellige andre love. (Ændringer som følge af  \r\n\r\n værgemålsloven) (L 192). </P>  \r\n\r\n<P>Formålet med de foreslåede ændringer, der udelukkende er af teknisk  \r\n\r\n karakter, er således at sikre, at reglerne i de nævnte lovforslag vedrørende  \r\n\r\n værgemål er i overensstemmelse med loven om forældremyndighed og samvær. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>II. Forslag til lov om ændring af retsplejeloven og forskellige andre  \r\n\r\n love</B>  </P>  \r\n\r\n<P>(Ændringer som følge af værgemålsloven)Af <I>justitsministeren,</I>  \r\n\r\n tiltrådt </P>  \r\n\r\n<P>af <I>udvalget:</I>  </P>  \r\n\r\n<P>Til § 1 <B>1)</B>  <I>Nr. 8</I> udgår. </P>  \r\n\r\n<P>Til § 8 <B>2)</B>  <I>Nr. 3</I> udgår. </P>  \r\n\r\n<P>Til § 10 <B>3)</B> Paragraffen udgår. </P>  \r\n\r\n<P>Bemærkninger </P>  \r\n\r\n<P>Til nr. 1-3 Som det fremgår af de almindelige bemærkninger afsnit 11 og de  \r\n\r\n specielle bemærkninger til § 53 i forslaget til værgemålslov (L 191), vil  \r\n\r\n vedtagelsen af forslaget til en ny lov om forældremyndighed og samvær (L 176)  \r\n\r\n medføre, at det er nødvendigt at tilpasse henvisningerne i værgemålsloven i  \r\n\r\n forhold til de nye regler i L 176. </P>  \r\n\r\n<P>Det samme gælder med hensyn til forslaget til lov om ændring af  \r\n\r\n retsplejeloven og forskellige andre love. (Ændringer som følge af  \r\n\r\n værgemålsloven) (L 192). </P>  \r\n\r\n<P>Formålet med de foreslåede ændringer, der udelukkende er af teknisk  \r\n\r\n karakter, er således at sikre, at reglerne i de nævnte lovforslag vedrørende  \r\n\r\n værgemål er i overensstemmelse med loven om forældremyndighed og samvær. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Henning Grove (KF) Pia Kjærsgaard  \r\n\r\n (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/1995"
        },
        {
            "displayName": "Accession",
            "displayValue": "199414K00191"
        },
        {
            "displayName": "Entydig dokumentidentifikation",
            "displayValue": "CL000768"
        },
        {
            "displayName": "Dato for førstegangsindlæggelse",
            "displayValue": "22/06/1995"
        },
        {
            "displayName": "Dato for indlæggelse",
            "displayValue": "22/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}