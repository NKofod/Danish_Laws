{
    "id": 69916,
    "title": "Vejledning om Stoffer og materialer (* 1) (* 2) (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3240 af 01/07/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Stoffer og materialer (* 1) (* 2)  \r\n\r\n (* 3) </H1>  \r\n\r\n<P></P>  \r\n\r\n<BR>  \r\n\r\n<P>Baggrund </P>  \r\n\r\n<P>-Bekendtgørelse nr. 540 af 2 september 1982 om stoffer og materialer. </P>  \r\n\r\n<P>- Bekendtgørelse nr. 323 af 7. juli 1983 om arbejdets udførelse. </P>  \r\n\r\n<P>Denne At-meddelelse oplyser om arbejdsmiljølovgivningens generelle regler  \r\n\r\n om stoffer og materialer. </P>  \r\n\r\n<P>Stoffer og materialer skal forstås i videste betydning, fra rene kemiske  \r\n\r\n stoffer og blandinger heraf til materialer af enhver art. </P>  \r\n\r\n<P>Stoffer og materialer kan være faste, flydende eller luftformige. De kan  \r\n\r\n indgå i en fremstillingsproces, være en del af et produkt, indgå i en proces  \r\n\r\n som et hjælpemiddel eller opstå som et biprodukt ved en proces. </P>  \r\n\r\n<P>Arbejde med stoffer og materialer </P>  \r\n\r\n<P>Arbejde med stoffer og materialer skal planlægges, tilrettelægges og  \r\n\r\n udføres, så der er forsvarligt. Heri ligger, </P>  \r\n\r\n<P> <B>at</B> unødig påvirkning fra stoffer og materialer skal undgås </P>  \r\n\r\n<P> <B>at</B> påvirkninger fra stoffer og materialer under arbejdet skal  \r\n\r\n nedbringes så meget, som det er teknisk rimeligt </P>  \r\n\r\n<P> <B>at</B> fastsatte grænseværdier skal overholdes. </P>  \r\n\r\n<P>Hvis arbejde med stoffer og materialerikke på anden måde kan udføres  \r\n\r\n forsvarligt, skal der anvendes personlige værnemidler eller særligt  \r\n\r\n arbejdstøj, der effektivt værner mod faren. </P>  \r\n\r\n<P>Arbejdsgiveren skal, inden et stof eller materiale tages i brug, bl.a.  \r\n\r\n undersøge </P>  \r\n\r\n<P>- om stoffet eller materialet er omfattet af reglerne om  \r\n\r\n erstatningsstoffer og -materialer (substitution) og brugsanvisninger </P>  \r\n\r\n<P>- om der er et forbud imod det påtænkte stofs eller materiales anvendelse  \r\n\r\n til formålet </P>  \r\n\r\n<P>- om der foreligger en begrænsning i personkredsen, der må omgås det  \r\n\r\n påtænkte stof eller materiale </P>  \r\n\r\n<P>- om arbejdet med stoffet eller materialet kan udføres sikkerheds- og  \r\n\r\n sundhedsmæssigt fuldt forsvarligt. </P>  \r\n\r\n<P> <B>Stoffer og materialer, der kan være farlige for eller i øvrigt</B>  \r\n\r\n</P>  \r\n\r\n<P> <B>forringe sikkerhed eller sundhed (i denne At-meddelelse kaldet</B>  \r\n\r\n</P>  \r\n\r\n<P> <B>farlige stoffer og materialer), er:</B>  </P>  \r\n\r\n<P>- stoffer og materialer, der skal klassificeres efter miljøministeriets  \r\n\r\n regler </P>  \r\n\r\n<P>- stoffer og materialer, der er optaget på arbejdstilsynets liste over  \r\n\r\n grænseværdier </P>  \r\n\r\n<P>- stoffer og materialer, der anses for farlige efter bestemmelse fra  \r\n\r\n direktøren for arbejdstilsynet eller efter særlig bekendtgørelse. </P>  \r\n\r\n<P>Farlige stoffer og materialer indebærer fare </P>  \r\n\r\n<P>- ved indånding, </P>  \r\n\r\n<P>- ved indtagelse gennem munden, </P>  \r\n\r\n<P>- ved kontakt med hud eller øjne, eller </P>  \r\n\r\n<P>- for brand eller eksplosion. </P>  \r\n\r\n<P>For farlige stoffer og materialer er der regler om: </P>  \r\n\r\n<P>- <B>erstatningsstoffer og materialer</B>  </P>  \r\n\r\n<P>- <B>brugsanvisninger</B>  </P>  \r\n\r\n<P>- <B>emballering og mærkning</B>  </P>  \r\n\r\n<P>- <B>eksport- og transitgods</B>  </P>  \r\n\r\n<P>- <B>tekniske datablade</B>  </P>  \r\n\r\n<P>- <B>anmeldelse</B>  </P>  \r\n\r\n<P>Erstatningsstoffer og -materialer (substitution) </P>  \r\n\r\n<P>Farlige stoffer og materialer må ikke anvendes, hvis de kan erstattes af  \r\n\r\n ufarlige, mindre farlige eller mindre generende stoffer og materialer. </P>  \r\n\r\n<P>Ved enhver erstatning (substitution) skal det sikres, at den samlede  \r\n\r\n risiko ved arbejdets udførelse bliver mindre. </P>  \r\n\r\n<P>Ved vurderingen af, om et stof er mindre farligt end et andet, kan  \r\n\r\n miljøministeriets klassifikation være vejledende. Fx må et lokalirriterende  \r\n\r\n stof foretrækkes for et ætsende. </P>  \r\n\r\n<P>Et sundhedsfarligt stof må foretrækkes for et giftigt, hvis sundhedsfaren  \r\n\r\n er knyttet til samme påvirkning, fx ved indånding. Sundhedsfaren fremgår af  \r\n\r\n risikosætninger, fx: &#187;farlig ved indånding&#171; eller &#187;gifteg ved  \r\n\r\n indtagelse&#171;. Det er normalt lettere at undgå indtagelse end indånding,  \r\n\r\n så det kan være bedst at vælge et stof, der er &#187;giftigt ved  \r\n\r\n indtagelse&#171;, fremfor et, der er &#187;farligt ved indånding&#171;. </P>  \r\n\r\n<P>Grænseværdier er ikke umiddelbart et udtryk for stoffers farlighed, men  \r\n\r\n kan bruges vejledende ved erstatning, når de sammenholdes med stoffets  \r\n\r\n flygtighed, hudpåvirkning eller andre egenskaber. </P>  \r\n\r\n<P>Det er på den måde, malevarers kodenumre er fastsat: Et lavere nummer  \r\n\r\n betyder en mindre farlig malevare. </P>  \r\n\r\n<P>Hvis overgang til brug af et erstatningsstof vil medføre tekniske  \r\n\r\n vanskeligheder eller ikke uvæsentlige merudgifter, må der foretages en samlet  \r\n\r\n afvejning heraf over for de arbejdsmiljømæssige forbedringer. </P>  \r\n\r\n<P>Arbejdsgiveren afgør i hvert enkelt tilfælde, om brug af erstatningsstof  \r\n\r\n eller -materiale er praktisk mulig eller rimelig. Virksomhedens  \r\n\r\n sikkerhedsorganisation skal inddrages i vurderingen. Arbejdsgiveren skal over  \r\n\r\n for arbejdstilsynet kunne dokumenter, hvis brug af erstatningsstoffer eller  \r\n\r\n -materialer ikke lader sig gøre. </P>  \r\n\r\n<P>Brugsanvisninger </P>  \r\n\r\n<P>Leverandøren af et farligt stof eller materiale skal forsyne det med en  \r\n\r\n letforståelig brugsanvisning på dansk. </P>  \r\n\r\n<P>Arbejdsgiveren skal for hvert farligt stof eller materiale udarbejde en  \r\n\r\n brugsanvisning tilpasset virksomhedens lokale forhold. </P>  \r\n\r\n<P>Hvis der arbejdes med så små mængder, at arbejdet kan sammenlignes med den  \r\n\r\n private brugers, og brugen kun sker lejlighedsvis, kan mærkningen på  \r\n\r\n emballagen og leverandørens brugsanvisning være tilstrækkelig. </P>  \r\n\r\n<P>Arbejdsgiverens brugsanvisning kan udarbejdes bl.a. på grundlag af  \r\n\r\n leverandørens brugsanvisning og evt. tekniske datablade. </P>  \r\n\r\n<P>De ansatte skal instrueres i arbejdet og have brugsanvisningen udleveret.  \r\n\r\n Brugsanvisningen er omtalt nærmere i At-meddelelse nr. 3.02.2. </P>  \r\n\r\n<P>Emballering og mærkning </P>  \r\n\r\n<P>For farlige stoffer og materialer gælder, at </P>  \r\n\r\n<P>- emballagen skal være tæt </P>  \r\n\r\n<P>- emballagen ikke må kunne angribes af indholdet </P>  \r\n\r\n<P>- lukningen ikke utilsigtet må kunne gå op </P>  \r\n\r\n<P>- hel eller delvis tømning skal kunne ske forsvarligt </P>  \r\n\r\n<P>- emballagen skal være mærket efter miljøministeriets regler, og med  \r\n\r\n eventuelt PR-nr. (produktregistreringsnummer), tildelt af arbejdstilsynet.  \r\n\r\n</P>  \r\n\r\n<P>Eksport- og transitgods </P>  \r\n\r\n<P>Farlige stoffer og materialer, som håndteres alene med henblik på eksport  \r\n\r\n eller som transitgods, skal ikke være forsynet med brugsanvisninger, men  \r\n\r\n arbejdsgiveren skal sørge for, at der er tilstrækkelige oplysninger om  \r\n\r\n stoffet eller materialet til, at håndteringen kan ske uden fare for sikkerhed  \r\n\r\n og sundhed. </P>  \r\n\r\n<P>Særlige krav til mærkning og emballage af sådant gods er indeholdt i  \r\n\r\n reglerne for transport af farligt gods er indeholdt i reglerne for transport  \r\n\r\n af farligt gods med jernbane, bil, skib og fly. </P>  \r\n\r\n<P>Tekniske datablade </P>  \r\n\r\n<P>Findes der tekniske datablade (reklamer, brochurer og andre  \r\n\r\n oplysningsblade fra fremstiller eller importør) om farlige stoffer eller  \r\n\r\n materialer, skal de indeholde alle væsentlige oplysninger om stoffets eller  \r\n\r\n materialets virkninger på sikkerhed og sundhed. De skal desuden indeholde  \r\n\r\n oplysninger om, hvilke foranstaltninger der skal træffes for at imødegå  \r\n\r\n eventuelle farer. Det svarer til de oplysninger, der skal fremgå af en  \r\n\r\n leverandørbrugsanvisning. </P>  \r\n\r\n<P>Oplysningerne skal være let forståelige og på dansk. </P>  \r\n\r\n<P>Anmeldelse </P>  \r\n\r\n<P>Den, som påbegynder fremstilling eller import til videresalg eller eget  \r\n\r\n brug af et farligt stof eller materiale, som den pågældende ikke tidligere  \r\n\r\n har fremstillet eller importeret, skal først anmelde det til arbejdstilsynet  \r\n\r\n (produktregistret). Dette gælder dog ikke stoffer og materialer til  \r\n\r\n forsikrings- eller analysebrug. </P>  \r\n\r\n<P>Når produktregistret har registreret stoffet eller materialet, tildeles  \r\n\r\n det et PR-nr. (produktregistreringsnummer), der skal være påført emballagen  \r\n\r\n senest et år efter tildelingen. </P>  \r\n\r\n<P>Gældende anmeldeordninger er omtalt nærmere i At-meddelelse nr. 3.02.3.  \r\n\r\n</P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) At-meddelelse nr. 3.02.1",
        "(* 3) Arbejdsministeriets bekendtgørelse nr. 323 af 7 juli 1983 om arbejdets udførelse.",
        "(* 2) Arbejdsministeriets bekendtgørelse nr. 540 af 2 september 1982 om stoffer og materialer."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19840324060"
        },
        {
            "displayName": "Entydig dokumentidentifikation",
            "displayValue": "CM029103"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3240"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/07/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}