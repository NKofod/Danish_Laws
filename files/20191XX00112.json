{
    "id": 210882,
    "title": "Skriftlig fremsættelse (6. november 2019) - L 48",
    "documentTypeId": "380",
    "isSagsforlobPeriodValid": true,
    "shortName": "2019/1 SF.L L 48",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (6. november 2019)</p>\r\n<p class=\"Fremsaetter\">\r\n   <span class=\"Bold\">Skatteministeren</span> (Morten Bødskov):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af selskabsskatteloven, kildeskatteloven, skatteindberetningsloven, skattekontrolloven og forskellige andre love (Implementering af skatteundgåelsesdirektivets minimumskrav til medlemsstaternes CFC-regler, justering af definitionen af fast driftssted, fradrag for endelige underskud i udenlandske datterselskaber m.v., tydeliggørelse af muligheden for skønsmæssige ansættelser ved transfer pricing-forhøjelser og ændring af opbevaringsperiode for grundlaget for indberetning af finansielle konti m.v.)</p>\r\n<p class=\"ForslagsNummer\">(Lovforslag nr. L 48)</p>\r\n<p class=\"TekstGenerel\">Lovforslaget skal sikre, at den danske selskabsskattelovgivning på en række områder lever op til de internationale forpligtelser, der bl.a. fremgår af EU´s skatteundgåelsesdirektiv, OECD´s regler og EU-Domstolens praksis.</p>\r\n<p class=\"TekstGenerel\">Lovforslagets ændring af CFC-reglerne skal sikre en afbalanceret implementering af skatteundgåelsesdirektivets minimumskrav til medlemsstaternes CFC-regler. CFC-reglerne er værnsregler, der skal hindre flytning af mobil indkomst til datterselskaber (”Controlled Foreign Companies” – CFC) i lavskattelande.</p>\r\n<p class=\"TekstGenerel\">Regeringen har ved forslagets udformning søgt en balance, der sikrer, at Danmark fortsat har en robust selskabsskattebase, men som samtidig søger at mindske de administrative og økonomiske konsekvenser for helt almindelige virksomheder.</p>\r\n<p class=\"TekstGenerel\">På den ene side er det hensigten at sætte barren højere end direktivets minimumskrav. Danmark er – og skal fortsat være – foregangsland i kampen mod skatteundgåelse, og en minimumsimplementering ville indebære en svækkelse af gældende danske regler.</p>\r\n<p class=\"TekstGenerel\">Det er baggrunden for, at det foreslås at implementere direktivets krav, uden at der ændres på den danske model for CFC-beskatning, hvor reglerne anvendes på alle datterselskaber, uanset hvor de er beliggende. Ellers ville reglerne inden for EU/EØS kun kunne anvendes på datterselskaber uden substans, hvilket ville udgøre en væsentlig svækkelse af værnet. En sådan implementering vurderes at indebære et markant mindreprovenu, der kan udgøre et milliardbeløb.</p>\r\n<p class=\"TekstGenerel\">På den anden side er det vigtigt, at Danmark som en lille og åben økonomi ikke unødigt stiller danske virksomheder dårligere konkurrencemæssigt. Ved lovforslaget har regeringen derfor lagt vægt på, at almindelige danske virksomheder ikke rammes unødigt. Derved sikres fundamentet for mange danske arbejdspladser – uden at svække reglernes beskyttelsesniveau.</p>\r\n<p class=\"TekstGenerel\">Dette er navnlig afspejlet i lovforslagets regler om, at CFC-beskatning af indkomst fra immaterielle aktiver målrettes, således at der til datterselskabets CFC-indkomst kun skal medregnes indkomst fra immaterielle aktiver i netop de situationer, hvor en sådan beskatning er nødvendig for at varetage værnshensynet bag regelsættet.</p>\r\n<p class=\"TekstGenerel\">Lovforslaget vedrører desuden en justering af reglerne om fast driftssted, der har til formål at implementere OECD’s anbefalinger om fast driftssted, således at de interne danske regler bringes i overensstemmelse med de seneste internationale standarder på området.</p>\r\n<p class=\"TekstGenerel\">Justeringen indebærer, at virksomheder med grænseoverskridende aktiviteter ikke kunstigt skal kunne organisere sig således, at de undgår etablering af et fast driftssted og dermed beskatning i de lande, de opererer i. Herved sikres lige konkurrencevilkår, uanset hvor den fysiske eller juridiske person, der udøver erhvervsvirksomhed i Danmark, er skattemæssigt hjemmehørende.</p>\r\n<p class=\"TekstGenerel\">Dernæst indeholder lovforslaget bestemmelser om, at danske selskaber har adgang til at foretage fradrag for endelige underskud i udenlandske datterselskaber, faste driftssteder og vedrørende fast ejendom. Formålet med disse bestemmelser er at bringe selskabsskattelovens regler i overensstemmelse med EU-retten. Indførelse af et sådant fradrag vil være en fordel for danske virksomheder, der ejer fast ejendom i udlandet, eller som udøver erhvervsvirksomhed i udlandet gennem datterselskaber eller faste driftssteder. Ændringen er nødvendiggjort af en dom fra EU-Domstolen.</p>\r\n<p class=\"TekstGenerel\">Endelig har tydeliggørelsen af skønsadgangen ved transfer pricing-forhøjelser til formål at sikre skatteforvaltningens adgang til at skønne, når dokumentation ikke foreligger rettidigt. Samtidig foreslås, at transfer pricing-dokumentationen skal indgives senest 60 dage efter fristen for indgivelse af oplysningsskemaet. Dette vil fjerne risikoen for, at der kan opstå tvivl om, hvorvidt dokumentationen er rettidig eller ej.</p>\r\n<p class=\"TekstGenerel\">Derudover indeholder lovforslaget visse mindre justeringer.</p>\r\n<p class=\"TekstGenerel\">Det foreslås, at loven træder i kraft den 1. januar 2020. Lovforslaget er omfattet af de fælles ikrafttrædelsesdatoer.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 LF 48",
            "stateLabel": "Forkastet",
            "references": [
                {
                    "shortName": "2019/1 SF.L L 48",
                    "title": "Skriftlig fremsættelse (6. november 2019) - L 48",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 210882,
                    "eliUri": "/eli/ft/20191XX00112",
                    "externalLink": ""
                },
                {
                    "shortName": "2019/1 LSF 48",
                    "title": "Forslag til Lov om ændring af selskabsskatteloven, kildeskatteloven, skatteindberetningsloven, skattekontrolloven og forskellige andre love (Implementering af skatteundgåelsesdirektivets minimumskrav til medlemsstaternes CFC-regler, justering af definitionen af fast driftssted, fradrag for endelige underskud i udenlandske datterselskaber m.v., tydeliggørelse af muligheden for skønsmæssige ansættelser ved transfer pricing-forhøjelser og ændring af opbevaringsperiode for grundlaget for indberetning af finansielle konti m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 210880,
                    "eliUri": "/eli/ft/201912L00048",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l48/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/2019"
        },
        {
            "displayName": "Accession",
            "displayValue": "20191XX00112"
        },
        {
            "displayName": "Entydig dokumentidentifikation",
            "displayValue": "AN014081"
        },
        {
            "displayName": "Dato for førstegangsindlæggelse",
            "displayValue": "07/11/2019"
        },
        {
            "displayName": "Dato for indlæggelse",
            "displayValue": "07/11/2019"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 48"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}