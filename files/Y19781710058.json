{
    "id": 32673,
    "title": "Fordeling af vejbidrag i grænsetilfælde mellem by og land ",
    "documentTypeId": "250",
    "isSagsforlobPeriodValid": false,
    "shortName": "UDT nr 17100 af 17/01/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt at hvis de bidragspligtige ejendomme ligger dels i afsnit  \r\n\r\n II-området dels afsnit III-område opdeles udgifterne mellem afsnit  \r\n\r\n II-ejendommene og afsnit III-ejendommene ved et skøn efter vejens betydning  \r\n\r\n for de to områder. Den udgift, der herefter henføres til hvert område  \r\n\r\n fordeles efter de for området gældende bestemmelser, d.v.s. § 17, og § 62.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Fordeling af vejbidrag i grænsetilfælde mellem  \r\n\r\n by og land </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I skrivelse af 14. december 1977 har forvaltningen i forbindelse med en  \r\n\r\n konkret sag anmodet ministeriet om en udtalelse vedrørende forståelsen af  \r\n\r\n bestemmelsen i vejbidragslovens § 11, stk. 4. </P>  \r\n\r\n<P>Det er om den pågældende sag oplyst, at den omhandler en privat fællesvej  \r\n\r\n beliggende i et område, der ved en byplanvedtægt er udlagt til  \r\n\r\n sommerhusområde. </P>  \r\n\r\n<P>Vejen er på en strækning beliggende langs områdets grænse, således at  \r\n\r\n enkelte tilgrænsede ejendomme er beliggende i landzone og anvendes til  \r\n\r\n landbrugsformål. Vejen benyttes som adgangsvej til disse ejendomme samt til  \r\n\r\n ejendommene inden for området, hvoraf enkelte benyttes til helårsbeboelse.  \r\n\r\n</P>  \r\n\r\n<P>Forvaltningen har på denne baggrund stillet følgende spørgsmål: </P>  \r\n\r\n<P>1. Kan vejbidragslovens § 11, stk. 4, anvendes ved en udgiftsfordeling.  \r\n\r\n</P>  \r\n\r\n<P>2. Har det nogen betydning for påligning af udgifter efter  \r\n\r\n vejbidragslovens § 11, om ejendommen er beliggende inden for eller uden for  \r\n\r\n et byplanvedtægtsområde, når de pågældende har adgangsret eller mulighed for  \r\n\r\n at få adgang til vejen. </P>  \r\n\r\n<P>Forvaltningen har vedrørende spørgsmål 1 som sin opfattelse givet udtryk  \r\n\r\n for, at § 11, stk. 4, ikke kan anvendes, da der ikke er tale om en ensartet  \r\n\r\n benyttelse af de ejendomme, der har interesse i vejen. </P>  \r\n\r\n<P>I den anledning skal man indledningsvis bemærke, at en forudsætning for,  \r\n\r\n at bestemmelserne i vejbidragsloven kan finde anvendelse i det foreliggende  \r\n\r\n tilfælde, er, at området er omfattet af bestemmelserne i privatvejslovens  \r\n\r\n afsnit III. </P>  \r\n\r\n<P>Man skal herved bemærke, at nævnte bestemmelser kun umiddelbart finder  \r\n\r\n anvendelse i områder, der er byzone i henhold til lov om by- og landzone, jf.  \r\n\r\n privatvejslovens § 13, stk. 1. Da sommerhusområdet i henhold til bestemmelsen  \r\n\r\n i by- og landzonelovens § 2 ikke er byzone, kan bestemmelserne i  \r\n\r\n privatvejslovens afsnit III kun bringes til anvendelse, såfremt der træffes  \r\n\r\n eller er truffet beslutning herom i henhold til privatvejslovens § 13, stk.  \r\n\r\n 2. Denne beslutning kan omfatte sommerhusområdet samt eventuelle  \r\n\r\n helårsbeboelser i landzoneområdet, men ikke ejendomme i landzoneområdet, der  \r\n\r\n anvendes til landbrugsmæssige formål. Beslutningen skal offentliggøres i  \r\n\r\n overensstemmelse med ministeriets cirkulære af 28. februar 1973 om private  \r\n\r\n fællesveje, punkt 74. </P>  \r\n\r\n<P>Hvis den nævnte beslutning ikke træffes, skal udgifterne fordeles i  \r\n\r\n henhold til bestemmelsen i privatvejslovens § 17. </P>  \r\n\r\n<P>Hvis kommunen har truffet eller træffer ovennænvte beslutning, skal  \r\n\r\n udgifterne, da enkelte ejendomme fortsat er omfattet af bestemmelserne i  \r\n\r\n privatvejslovens afsnit II, opdeles skønsmæssigt mellem afsnit II-området og  \r\n\r\n afsnit III-området i forhold til vejens betydning for de enkelte områder. De  \r\n\r\n udgifter, der herefter pålignes afsnit II-området, fordeles mellem ejerne af  \r\n\r\n ejendommene i dette område i henhold til privatvejslovens § 17, medens  \r\n\r\n udgifterne, der pålignes afsnit III-området, pålignes ejerne af de  \r\n\r\n bidragspligtige ejendomme i henhold til vejbidragslovens § 11. </P>  \r\n\r\n<P>Hvis afsnit III-området alene omfatter byplanvedtægtsområdet, er de  \r\n\r\n formelle betingelser for at anvende bestemmelens stk. 4 efter det oplyste til  \r\n\r\n stede. Det er således ikke nogen betingelse for at anvende denne bestemmelse,  \r\n\r\n at der aktuelt foreligger en ensartet anvendelse af ejendommene, blot denne  \r\n\r\n er sikret på den i bestemmelsen angivne måde. </P>  \r\n\r\n<P>Det skal dog tilføjes, at vejmyndigheden ikke er forpligtet til at anvende  \r\n\r\n bestemmelsen, og ministeriet er enig i, at der må være knyttet  \r\n\r\n betænkeligheder til at anvende bestemmelsen i tilfælde som det foreliggende,  \r\n\r\n hvor enkelte ejendomme anvendes mere intensivt end den benyttelse, der er  \r\n\r\n forudsat i byplanvedtægten. </P>  \r\n\r\n<P>Man har ved besvarelsen forudsat, at der ikke foreligger privatretlige  \r\n\r\n aftaler om udgiftsfordelingen, som lodsejerne er enige om at anvende. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i VEJLOVE udgivet af DAFOLO."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "Y19781710058"
        },
        {
            "displayName": "Entydig dokumentidentifikation",
            "displayValue": "CA000584"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "17100"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "17/01/1978"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 560-05-00-08 bf"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}