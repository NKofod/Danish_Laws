{
    "id": 52882,
    "title": "Sundhedsstyrelsens regler om fremstilling af og kontrol med radioaktive lægemidler på sygehuse m.v. ",
    "documentTypeId": "880",
    "isSagsforlobPeriodValid": false,
    "shortName": "RGL nr 9262 af 15/12/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sundhedsstyrelsens regler om fremstilling af og  \r\n\r\n kontrol med radioaktive lægemidler på sygehuse m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af Indenrigsministeriets bekendtgørelse af 28. november 1975 om  \r\n\r\n radioaktive lægemidler m.m. fastsætter Sundhedsstyrelsen gølgende om  \r\n\r\n fremstilling og kontrol af radioaktive lægemidler på sygehuse m.v. </P>  \r\n\r\n<P CLASS=PUNKT> <B>1.</B> ANVENDELSE </P>  \r\n\r\n<P>Om anvendelse af radioaktive lægemidler, herunder om anmeldelse af nye  \r\n\r\n radioaktive lægemidler, henvises til Sundhedsstyrelsens cirkulære af 12.  \r\n\r\n august 1974 om anvendelse af radioaktive stoffer på sygehuse m.v. </P>  \r\n\r\n<P CLASS=PUNKT> <B>2.</B> FREMSTILLING </P>  \r\n\r\n<P>2.1. Fremstilling m.m. af radioaktive lægemidler på sygehuse m.v. skal ske  \r\n\r\n efter principperne i &#187;Vejledende retningslinier for fremstilling af  \r\n\r\n radioaktive lægemidler på sygehuse m.v.&#171; (bilag 1). </P>  \r\n\r\n<P>2.2. Til fremstilling af radioaktive lægemidler, der alene er baseret på  \r\n\r\n registrerede eller gennem Isotop-Apoteket indkøbte halvfabrikata, kræves ikke  \r\n\r\n særskilt tilladelse. </P>  \r\n\r\n<P>2.3. Til fremstilling af andre radioaktive lægemidler kræves foruden  \r\n\r\n tilladelse efter lov om brug m.v. af radioaktive stoffer, en generel  \r\n\r\n tilladelse fra Sundhedsstyrelsen. Ansøgning herom, der indsendes til  \r\n\r\n Sundhedsstyrelsens farmaceutiske Isotoplaboratorium, Isotop-Apoteket  \r\n\r\n (Frederikssundsvej 378, 2700 Brønshøj), skal indeholde oplysninger om  \r\n\r\n lokaler, indretning, personale, organisation m.m. </P>  \r\n\r\n<P>2.4. Isotop-Apoteket fører tilsyn med fremstilling af radioaktive  \r\n\r\n lægemidler på sygehuse. </P>  \r\n\r\n<P CLASS=PUNKT> <B>3.</B> KONTROL </P>  \r\n\r\n<P>3.1. Registrerede eller gennem Isotop-Apoteket indkøbte radioaktive  \r\n\r\n lægemidler og radioaktive lægemidler fremstillet med registrerede eller  \r\n\r\n gennem Isotop-Apoteket indkøbte halvfabrikata skal før anvendelsen  \r\n\r\n underkastes følgende kontrol på sygehuset: </P>  \r\n\r\n<P>a. En simpel kontrolmåling af den administrerede aktivitetsmængde. </P>  \r\n\r\n<P>b. Andre kontrolundersøgelser, der måtte være anbefalet af Isotop-Apoteket  \r\n\r\n i forbindelse med registreringen eller leveringen. </P>  \r\n\r\n<P>3.2. Isotop-Apoteket kan pålægge sygehuset at indsende prøver af  \r\n\r\n radioaktive lægemidler til kontrolundersøgelser. </P>  \r\n\r\n<P CLASS=PUNKT> <B>4.</B> IKRAFTTRÆDELSE </P>  \r\n\r\n<P>4.1. Disse regler træder i kraft 1. januar 1976. Sygehuse, der allerede  \r\n\r\n udfører den under 2.3. nævnte fremstilling, skal inden udgangen af 1976 søge  \r\n\r\n om tilladelse hertil. </P>  \r\n\r\n<P>Søren K. Sørensen </P>  \r\n\r\n<P>/Øhlenschlæger </P>  \r\n\r\n<P>VEJLEDENDE RETNINGSLINIER FOR FREMSTILLING AF RADIOAKTIVE LÆGEMIDLER PÅ  \r\n\r\n SYGEHUSE </P>  \r\n\r\n<P>Det bør tilsigtes, at fremstilling og kontrol af radioaktive lægemidler  \r\n\r\n foregår under sådanne forhold, at man opnår samme grad af sikkerhed og  \r\n\r\n effektivitet, som for andre lægemidler. </P>  \r\n\r\n<P>I denne vejledning vil kun blive behandlet de farmaceutiske problemer i  \r\n\r\n forbindelse med radioaktive lægemidler til diagnostisk brug, idet de  \r\n\r\n strålehygiejniske problemer allerede er beskrevet f.eks, i IAEA: &#187;Safe  \r\n\r\n Handling of Radioisotopes&#171;. Det forudsættes, at de laboratorier, hvori  \r\n\r\n fremstilling af radioaktive lægemidler foregår, opfylder kravene til type B  \r\n\r\n eller C laboratorier, jfr. IAEA &#187;Safe Handling of Radioisotopes&#171;,  \r\n\r\n således som det i hvert enkelt tilfælde er angivet i Sundhedsstyrelsens  \r\n\r\n tilladelse til indkøb og brug af radioaktive stoffer. </P>  \r\n\r\n<P>Der skelnes mellem på den ene side simple operationer, som tilberedning af  \r\n\r\n patientdosis og simple mærkninger af prøver fra patienter, og på den anden  \r\n\r\n side egentlig lægemiddelfremstilling. </P>  \r\n\r\n<P>A: TILBEREDNING AF PATIENTDOSIS OG SIMPLE MÆRKNINGER </P>  \r\n\r\n<P>Udover de forholdsregler, der følger af, at lægemidlet er radioaktivt,  \r\n\r\n kræves der ikke forholdsregler, der er forskellige fra dem, man ville anvende  \r\n\r\n ved håndtering af andre lægemidler. Det anbefales, at man i så høj grad som  \r\n\r\n muligt anvender radioaktive lægemidler i een-dosis beholdere. Der skal altid  \r\n\r\n foretages en kontrolmåling af den aktivitetsmængde, som patienten skal have  \r\n\r\n indgivet. </P>  \r\n\r\n<P>Radioaktive lægemidler vil være underkastet kontrol enten ved, at de er  \r\n\r\n optaget i Sundhedsstyrelsens register over godkendte radioaktive lægemidler,  \r\n\r\n eller ved at de leveres gennem Isotop-Apoteket. Kontrolundersøgelser på det  \r\n\r\n enkelte sygehus udover nævnte bestemmelse af aktivitetsmængden vil derfor  \r\n\r\n normalt ikke være nødvendig. </P>  \r\n\r\n<P>B: FREMSTILLING AF RADIOAKTIVE LÆGEMIDLER </P>  \r\n\r\n<P>Fremstilling af radioaktive lægemidler på det enkelte sygehus adskiller  \r\n\r\n sig fra fremstilling af andre læemidler bl.a. ved, at det ofte kun vil være  \r\n\r\n den afsluttende del af fremstillingen, der sker på sygehuset og ved, at det  \r\n\r\n ofte vil være muligt og nødvendigt at anvende hjælpeopløsninger, der f.eks.  \r\n\r\n på forhånd er steriliserede og kontrollerede. Det radioaktive lægemiddel skal  \r\n\r\n desuden som regel anvendes straks efter fremstillingen. For at opnå en  \r\n\r\n fornøden sikkerhed og effektivitet af det radioaktive lægemiddel vil det dog  \r\n\r\n være nødvendigt at stille en række af de krav til lokaler, personale,  \r\n\r\n udgangsmaterialer, arbejdsmetoder og kontrolundersøgelser, der normalt  \r\n\r\n stilles ved lægemiddelfremstilling. </P>  \r\n\r\n<P CLASS=PUNKT> <B>1.</B> LOKALER </P>  \r\n\r\n<P>Lokalet må være af god hygiejnisk standard. Dette vil normalt være opfyldt  \r\n\r\n for de lokaler, der svarer til kravene til isotoplaboratorier. Ved aseptisk  \r\n\r\n fremstilling af radioaktive lægemidler må lokalet være egnet hertil, eller  \r\n\r\n arbejdspladsen må være indrettet således, at luftens kimindhold reduceres.  \r\n\r\n Dette kan f.eks. ske ved anvendelse af en lukket boks eller af en egnet form  \r\n\r\n for laminar-air-flow teknik. </P>  \r\n\r\n<P CLASS=PUNKT> <B>2.</B> PERSONALE </P>  \r\n\r\n<P>Fremstilling af radioaktive lægemidler skal ske under tilsyn af farmaceut.  \r\n\r\n I de tilfælde, hvor fremstillingen sker efter en af Isotop-Apoteket godkendt  \r\n\r\n forskrift og med anvendelse af registrerede eller af Isotop-Apoteket  \r\n\r\n godkendte radioaktive præparater, eller præparationssæt, kræves det ikke, at  \r\n\r\n en farmaceut direkte skal overvåge hver enkelt præparats fremstilling, Det  \r\n\r\n forudsættes således ikke, at de enkelte sygehusafdelinger, der foretager  \r\n\r\n disse præparationer af radioaktive lægemidler, har fast ansat farmaceut, men  \r\n\r\n at farmaceutisk assistance opnås fra andre afdelinger ved sygehuset,  \r\n\r\n sygehusapotek eller andet apotek. </P>  \r\n\r\n<P CLASS=PUNKT> <B>3.</B> UDGANGSMATERIALER </P>  \r\n\r\n<P>a. Kontrolundersøgelser </P>  \r\n\r\n<P>Ved lægemiddelfremstilling må kun anvendes stoffer, der opfylder de  \r\n\r\n fornødne krav til renhed og egenskaber. For at sikre dette skal alle  \r\n\r\n hjælpestoffer underkastes en udtømmende identifikation og kontrol af renhed i  \r\n\r\n overensstemmelse med krav i farmakopeen eller i andre officielle  \r\n\r\n formelsamlinger, eventuelt suppleret med de renhedsprøver, der er fundet  \r\n\r\n nødvendige som følge af, at stoffet skal anvendes til fremstilling af et  \r\n\r\n bestemt radioaktivt lægemiddel. </P>  \r\n\r\n<P>Det forudsættes, at dette som regel vil være sket, før stoffet kommer til  \r\n\r\n det enkelte sygehus, jvf. nedenfor. </P>  \r\n\r\n<P>Registrerede eller af Isotop-Apoteket godkendte radioaktive præparater,  \r\n\r\n herunder generatorer og præparationssæt samt hjælpestoffer og opløsninger,  \r\n\r\n der foreligger i en til formålet brugsfærdig form, og som er indkøbt gennem  \r\n\r\n Isotop-Apoteket eller andet apotek, behøver normalt ikke at underkastes nogen  \r\n\r\n kontrol før anvendelsen. </P>  \r\n\r\n<P>Hjælpestoffer, der indkøbes fra de såkaldte kontrollerede laboratorier  \r\n\r\n (jvd. § 67 i lov om apotekervæsenet, Indenrigsministeriets bekendtgørelse nr.  \r\n\r\n 248 af 2. juli 1962) skal underkastes en identitetskontrol, der skal have et  \r\n\r\n sådant omfang, at der skabes en begrundet formodning om, at den pågældende  \r\n\r\n vare svarer til den af leverandøren anførte betegnelse. </P>  \r\n\r\n<P>Stoffer, indkøbt på anden måde, skal underkastes en udtømmende  \r\n\r\n identifikation og kontrol af renhed. </P>  \r\n\r\n<P>b. Kontrolnummer </P>  \r\n\r\n<P>Til brug bl.a. ved udarbejdelse af de arbejdssedler, der jvf. nedenfor bør  \r\n\r\n føres over hver præparation er det nødvendigt, at alle udgangsmaterialer er  \r\n\r\n forsynet med et kontrolnummer. Man vil ofte kunne anvende det af leverandøren  \r\n\r\n angivne. Beholderen bør være forsynet med dato for indkøbet. </P>  \r\n\r\n<P CLASS=PUNKT> <B>4.</B> ARBEJDSMETODER </P>  \r\n\r\n<P>Der bør kun anvendes sådanne metoder, om hvilke man gennem foretagne  \r\n\r\n undersøgelser ved, at de fører til et egnet og ensartet produkt. Metoderne  \r\n\r\n bør med de afvigelser, der er forårsaget af, at stofferne er radioaktive,  \r\n\r\n følge de krav til lægemiddelfremstilling, farmakopeen fastlægger. </P>  \r\n\r\n<P>Der bør føres sådanne fortegnelser, kartoteker, arbejdssedler m.m., at det  \r\n\r\n gennem kontrolnumret til, hvilke stoffer der er anvendt til fremstillingen af  \r\n\r\n et radioaktivt lægemiddel, i hvilke mængder de indgår, og hvem der har  \r\n\r\n beskæftiget sig ned fremstillingen m.m., samt endelig resultatet af foretagne  \r\n\r\n kontrolundersøgelser. </P>  \r\n\r\n<P>Ved tilrettelæggelse af arbejdsmetoder må der etableres de nødvendige  \r\n\r\n kontrolmålinger for at sikre mod kontaminering med andre radioaktive stoffer.  \r\n\r\n</P>  \r\n\r\n<P>Ved fremstillingen af radioaktive lægemidler, der er beregnet til  \r\n\r\n indsprøjtning (injectabilia) skal der anvendes udgangsmaterialer og  \r\n\r\n arbejdsmetoder, der tilsigter fremstilling af sterile og pyrogenfrie  \r\n\r\n præparater. Ved fremstilling af STERILE lægemidler må det tilstræbes, at der  \r\n\r\n pr. een million enheder højest findes een levende mikroorganisme. For at man  \r\n\r\n kan beregne, om dette er tilfældet, må fremstillingsproceduren regelmæssigt  \r\n\r\n kontrolleres med henblik på sikring af et lavt indhold af mikroorganismer før  \r\n\r\n steriliseringsproceduren, ligesom effektiviteten af den anvendte  \r\n\r\n sterilisationsprocedure jævnligt må kontrolleres mikrobiologisk. Som egnede  \r\n\r\n sterilisationsmetoder kan nævnes autoklavering (opvarmning i mættet vanddamp  \r\n\r\n under anvendelse af et passende temperatur-tidsforhold, f.eks. 120 grader i  \r\n\r\n 20 minutter) og tøtsterilisation (tør opvarmning under anvendelse af et  \r\n\r\n passende temperatur-tidsforhold, f.eks. 160 grader i 2 timer eller 180 grader  \r\n\r\n i 30 minutter). I mange tilfælde vil der ved fremstilling af radioaktive  \r\n\r\n lægemidler på sygehuse være tale om ASEPTISK fremstillede præparater. Disse  \r\n\r\n skal fremstilles under forhold, der i videst muligt omfang udelukker  \r\n\r\n mikrobiel forurening, og der bør derfor bl.a. være truffet effektive  \r\n\r\n foranstaltninger til nedbringelse af luftens kimindhold f.eks. i form af en  \r\n\r\n lukket boks eller med anvendelse af en form for laminarair-flow teknik, der  \r\n\r\n egner sig for anvendelse i forbindelse med radioaktive stoffer. Risikoen for  \r\n\r\n infektion fra luften kan også nedsættes ved at lade fremstillingen af det  \r\n\r\n radioaktive lægemiddel ske i lukkede sterile beholdere, hvortil sterile  \r\n\r\n hjælpeopløsninger sættes ved hjælp af sterile injektionssprøjter. Til  \r\n\r\n fremstillingen bør der, hvor det overhovedet er muligt, anvendes sterile  \r\n\r\n lægemidler og hjælpestoffer samt sterile utensilier. Fremstillingsproceduren  \r\n\r\n skal regelmæssigt underkastes mikrobiologisk kontrol. Aseptisk fremstillede  \r\n\r\n lægemidler skal umiddelbart efter fremstillingen underkastes den for  \r\n\r\n fjernelse eller drab af mikroorganismer sikreste behandling, som det  \r\n\r\n pågældende radioaktive lægemiddel kan udsættes for, herunder filtrering  \r\n\r\n gennem bakterietæt filter. Er der anvendt bakterietæt filter, kan det som  \r\n\r\n kontrolundersøgelse være hensigtsmæssigt at foretage en bestemmelse af  \r\n\r\n antallet af mikroorganismer på dette. </P>  \r\n\r\n<P CLASS=PUNKT> <B>5.</B> KONTROLUNDERSØGELSER </P>  \r\n\r\n<P>Da radioaktive lægemidlers korte holdbarhed ofte forhindrer, at der kan  \r\n\r\n foretages egentlige kontrolundersøgelser af de pågældende præparater før  \r\n\r\n anvendelsen, er man henvist til at foretage en kontrol af den anvendte  \r\n\r\n metode. Før et radioaktivt lægemiddel tages i brug, må der udføres sådanne  \r\n\r\n kontrolundersøgelser af præparatet, at man har en efter et fagligt skøn  \r\n\r\n rimelig sikkerhed for, at metoden vil give et ensartet og egnet præparat. Der  \r\n\r\n må derefter jævnligt foretages undersøgelser af fremstillede præparater. </P>  \r\n\r\n<P>Det er vanskeligt generelt at give retningslinier for en sådan kontrol,  \r\n\r\n idet man for det enkelte præparat må anvende de metoder, der bedst kan vise,  \r\n\r\n om præparatet med rimelig sikkerhed opfylder de fastsatte kvalitetskrav. </P>  \r\n\r\n<P CLASS=PUNKT> <B>6.</B> RADIOFARMACEUTISK SERVICE </P>  \r\n\r\n<P>Råd og vejledning vedrørende fremstilling, kontrol m.v. af radioaktive  \r\n\r\n lægemidler kan indhentes fra Sundhedsstyrelsens farmaceutiske  \r\n\r\n Isotoplaboratorium, Isotop-Apoteket. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19750926248"
        },
        {
            "displayName": "Entydig dokumentidentifikation",
            "displayValue": "CM011720"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Regel"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9262"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "15/12/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}