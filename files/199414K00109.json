{
    "id": 108892,
    "title": "1994 BTL 109   BETÆNKNING OVER FORSLAG TIL LOV OM ÆNDRING AF LOV OM FOLKEHØJSKOLER,   EFTERSKOLER, HUSHOLDNINGSSKOLER OG HÅNDARBEJDSSKOLER OG LOV OM ERHVERVSSKOLER   (LÅNGIVNING TIL FRIE KOSTSKOLER OG ERHVERVSSKOLER)    NR L 109 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 109",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 109 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om folkehøjskoler,  \r\n\r\n efterskoler, husholdningsskoler og håndarbejdsskoler og lov om erhvervsskoler  \r\n\r\n (Långivning til frie kostskoler og erhvervsskoler) <BR>  \r\n\r\n Nr L 109 1994-95, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19950328 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til undervisningsministeren, som denne har besvaret skriftligt. To  \r\n\r\n af udvalgets spørgsmål til undervisningsministeren og ministerens svar herpå  \r\n\r\n er optrykt som bilag til betænkningen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Anne-Marie Meldgaard (S) nfmd. <I>Else Marie Mortensen (S) Hans Peter  \r\n\r\n Baadsgaard (S) Poul Erik Dyrlund (S) Lis Greibe (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Peter Duetoft (CD) Anders  \r\n\r\n Mølgaard (V) Hanne Severinsen (V)</I> fmd. <I>Else Winther Andersen (V) Ulla  \r\n\r\n Tørnæs (V) Frank Dahlgaard (KF) Lene Espersen (KF) John Vinther (KF) Jan  \r\n\r\n Køpke Christensen (FP)</I>  </P>  \r\n\r\n<P> <B>Bilag </B></P>  \r\n\r\n<P>To af udvalgets spørgsmål til undervisningsministeren og dennes svar herpå  \r\n\r\n</P>  \r\n\r\n<P> <I>Spørgsmål nr. 1:</I>  </P>  \r\n\r\n<P>&#187;Ministeren bedes redegøre for, hvorfor der i dette lovforslag ikke  \r\n\r\n skal gælde samme vilkår og låneformer, som realkreditloven forlanger?&#187;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Som det fremgår af bemærkningerne til lovforslaget, er det hensigten med  \r\n\r\n denne garantiordning at give skolerne et supplement til realkreditbelåning.  \r\n\r\n Mange skoler har, på trods af en god økonomi og gode elevtal, haft vanskeligt  \r\n\r\n ved at opnå realkreditbelåning, fordi realkreditinstitutterne, som  \r\n\r\n realkreditloven foreskriver, anvender markedsværdien af skolens faste ejendom  \r\n\r\n som belåningsgrundlag. Eftersom skoler i mange tilfælde vanskeligt vil kunne  \r\n\r\n anvendes til andet end skoleformål, vurderer realkreditinstitutterne generelt  \r\n\r\n skolebygningerne meget lavt, og derfor får mange skoler afslag, når de søger  \r\n\r\n om realkreditbelåning. </P>  \r\n\r\n<P>I modsætning hertil foreslås garanti fra hypotekbanklån ydet alene på  \r\n\r\n grundlag af en vurdering af skolens økonomiske grundlag, altså ud fra en  \r\n\r\n vurdering af skolen som en igangværende virksomhed, der opfylder et  \r\n\r\n uddannelsesmæssigt behov. Det er dog en generel forudsætning for ydelse af  \r\n\r\n garanti, at lånet anvendes til byggeri, om- og tilbygning m.v. eller køb af  \r\n\r\n fast ejendom, der forøger eller forbedrer skolens samlede bygningsmæssige  \r\n\r\n kapacitet. Det vil altså ikke efter lovforslaget være muligt at optage  \r\n\r\n hypotekbanklån til erstatning for eksisterende lån eller til  \r\n\r\n inventaranskaffelser o.l. </P>  \r\n\r\n<P>Selve hypotekbanklånene svarer i øvrigt til realkreditlån, idet lånene  \r\n\r\n forrentes og afdrages som annuitetslån, dvs. med lige store årlige ydelser i  \r\n\r\n hele lånets løbetid, i op til 30 år. Renteniveauet er dog en anelse under den  \r\n\r\n lange rente for realkreditlån, men til gengæld sker der for hypotekbanklånene  \r\n\r\n en tilpasning af renten hvert 5. år. Statens garantiforpligtelse sikres ved  \r\n\r\n tinglysning af pant i skolens faste ejendom. </P>  \r\n\r\n<P> <I>Spørgsmål nr. 3:</I>  </P>  \r\n\r\n<P>&#187;Hvordan vil fordelingen være af de 250 mio. kr., der er afsat til  \r\n\r\n garantiforpligtelse i 1995, mellem de frie kostskoler og  \r\n\r\n erhvervsskolerne?&#187; </P>  \r\n\r\n<P> <I>Svar:</I>  </P>  \r\n\r\n<P>Der er ikke på forhånd foretaget en fordeling af den samlede garantiramme  \r\n\r\n mellem frie kostskoler og erhvervsskoler. </P>  \r\n\r\n<P>Den samlede garantiramme på 250 mio. kr. årligt svarer med  \r\n\r\n belåningsgrænsen på 50 pct. til samlede årlige investeringer på 500 mio. kr.,  \r\n\r\n hvilket væsentligt overstiger det hidtidige investeringsniveau. Det er derfor  \r\n\r\n ministeriets vurdering, at rammen er tilstrækkelig til at imødekomme alle  \r\n\r\n ansøgninger, der opfylder de økonomiske kriterier, og der skønnes derfor ikke  \r\n\r\n at være behov for en fordeling af rammen på nuværende tidspunkt. </P>  \r\n\r\n<P>Når ordningen har været i kraft i et stykke tid, og man mere præcist kan  \r\n\r\n vurdere de to skoleformers lånebehov, er der dog intet til hinder for, at der  \r\n\r\n foretages en fordeling af garantirammen mellem frie kostskoler og  \r\n\r\n erhvervsskoler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/03/1995"
        },
        {
            "displayName": "Accession",
            "displayValue": "199414K00109"
        },
        {
            "displayName": "Entydig dokumentidentifikation",
            "displayValue": "CL000693"
        },
        {
            "displayName": "Dato for førstegangsindlæggelse",
            "displayValue": "31/03/1995"
        },
        {
            "displayName": "Dato for indlæggelse",
            "displayValue": "31/03/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}