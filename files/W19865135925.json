{
    "id": 35733,
    "title": "Advarselsregister, autoudlejer, lejer, udeblivelse, misligholdelse, brancheforening ",
    "documentTypeId": "240",
    "isSagsforlobPeriodValid": false,
    "shortName": "KEN nr 51359 af 04/03/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Meddelt tilladelse til oprettelse af advarselsregister på nærmere  \r\n\r\n angivne vilkår. Advarselsregisteret skulle primært omfatte lejere af  \r\n\r\n automobiler, der udebliver. Derudover ønskedes registreret lejere, der er  \r\n\r\n kendt for visse andre former for misligholdelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Advarselsregister, autoudlejer, lejer,  \r\n\r\n udeblivelse, misligholdelse, brancheforening </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet har i 1986 behandlet en sag, hvor Dansk Autoudlejer Union  \r\n\r\n i henhold til lov om private registre m.v. § 3, stk. 3, ansøgte om tilladelse  \r\n\r\n til oprettelse af et advarselsregister. Advarselsregisteret skulle primært  \r\n\r\n omfatte lejere af automobiler, der udebliver, det vil sige lejere, der ikke  \r\n\r\n overholder lejekontraktens sluttidspunkt og tilbageleverer det lejede  \r\n\r\n automobil rettidigt. Derudover ønskedes registreret lejere, der er kendt for  \r\n\r\n visse andre former for misligholdelse. </P>  \r\n\r\n<P>Det fremgik af sagen, at Dansk Autoudlejer Union ønskede, at følgende  \r\n\r\n forhold skulle danne grundlag for indberetningen til advarselsregisteret:  \r\n\r\n</P>  \r\n\r\n<P>Udeblivelse, hvortil anførtes, at en frist på over 48 timers udeblivelse  \r\n\r\n må være grænsen for anmeldelse til unionens advarselsliste. </P>  \r\n\r\n<P>Kontraktstridig overdragelse, hvortil anførtes, at optagelse på unionens  \r\n\r\n advarselsliste i disse tilfælde alene skal kunne finde sted, når forholdet er  \r\n\r\n erkendt eller konstateret gennem politirapport. </P>  \r\n\r\n<P>Vanrøgt/skade, hvortil anførtes, at der på advarselslisten kun optages  \r\n\r\n lejere, som har gjort sig skyldige i vanrøgt/skade gentagne gange, groft  \r\n\r\n uforsvarligt eller forsætligt. </P>  \r\n\r\n<P>Frakobling af kilometertæller, hvortil anførtes, at sådanne tilfælde skal  \r\n\r\n baseres på erkendelse af forholdet eller politirapport. </P>  \r\n\r\n<P>Stjålne kørekort, hvortil anførtes, at man er villig til at foretage  \r\n\r\n særlig mærkning af disse tilfælde, samt at udstyre kortets oprindelige  \r\n\r\n indehaver med en skrivelse, der godtgør, at denne ikke er registreret i  \r\n\r\n advarselsregisteret. </P>  \r\n\r\n<P> Dansk Autoudlejer Union tilkendegav endvidere, at man helst så en  \r\n\r\n ordning, hvorefter baggrunden for det enkelte forhold også blev indberettet  \r\n\r\n til unionen, således at denne har mulighed for at frasortere de tilfælde, som  \r\n\r\n ikke skønnes at skulle registreres.I den anledning udtalte Registertilsynet  \r\n\r\n følgende: </P>  \r\n\r\n<P>&#187;For så vidt angår spørgsmålet om, hvornår indberetning må finde sted  \r\n\r\n i tilfælde af udeblivelse, har Dansk Autoudlejer Union oplyst, at det er  \r\n\r\n kutyme i branchen, at udlejeren efter 48 timers udeblivelse retter  \r\n\r\n henvendelse til politiet samt sender anmeldelse til sit forsikringsselskab.  \r\n\r\n</P>  \r\n\r\n<P>Registertilsynet finder, at der kan ske indberetning af en lejer, når  \r\n\r\n denne er udeblevet med det lejede automobil i over 48 timer. Tilsynet har  \r\n\r\n herved, udover den ovenfor nævnte kutyme, lagt vægt på, at der for at dæmme  \r\n\r\n op for seriemisbrug bør fastsættes en kortere frist end den i  \r\n\r\n Registertilsynets skrivelse af 26. juni 1985 anførte. </P>  \r\n\r\n<P>Vedrørende kontraktstridig overdragelse, har Registertilsynet ingen  \r\n\r\n indvendinger imod, at denne som anført af Dansk Autoudlejer Union danner  \r\n\r\n grundlag for indberetning til advarselsregisteret. </P>  \r\n\r\n<P>For så vidt angår vanrøgt/skade finder Registertilsynet, at kun  \r\n\r\n vanrøgt/skade af ikke uvæsentlig karakter bør være indberetningsgrund til  \r\n\r\n advarselsregisteret. Ligeledes finder Registertilsynet, at tilfælde af  \r\n\r\n frakobling af kilometertæller, hvor det som angivet  \r\n\r\n af Dansk Autoudlejer Union er baseret på erkendelse af forholdet el-ler  \r\n\r\n politirapport, kan være indberetningsgrund til advarselsregisteret. </P>  \r\n\r\n<P>Endelig ønsker Dansk Autoudlejer Union at registrere oplysninger om  \r\n\r\n anvendelse af stjålne kørekort. Registertilsynet har ikke indvendinger imod,  \r\n\r\n at der registreres og til medlemmerne videregives op- lysninger om stjålne  \r\n\r\n kørekort. Der kan som anført af Dansk Autoudlejer Union udstedes en erklæring  \r\n\r\n til den person, som har mistet kørekortet, om at registreringen ikke vedrører  \r\n\r\n ham personligt. </P>  \r\n\r\n<P>Vedrørende Dansk Autoudlejer Unions ønske om en ordning, hvor baggrunden  \r\n\r\n for det enkelte forhold også indberettes til Unionen, finder  \r\n\r\n Registertilsynet, ud over de tilfælde, hvor medlemmet indberetter, at der har  \r\n\r\n været anvendt et stjålent kørekort, at det ikke skal fremgå af  \r\n\r\n indberetningerne, hvad disse skyldes. Det enkelte medlem skal herefter, under  \r\n\r\n iagttagelse af ovennævnte retningslinier, i neutral form indberette, at der  \r\n\r\n er sket en væsentlig overskridelse af aftalte kontraktsvilkår. Tilsynet har  \r\n\r\n herved lagt vægt på, at der i modsat fald vil kunne forekomme tilfælde, hvor  \r\n\r\n der indberettes oplysninger om kriminelle forhold, der vil kunne henføres til  \r\n\r\n bestemte personer.&#171; </P>  \r\n\r\n<P>Registertilsynet meddelte herefter i medfør af lov om private registre  \r\n\r\n m.v. § 3, stk. 3, tilladelse til, at Dansk Autoudlejer Unions  \r\n\r\n advarselsregister oprettes på nærmere angivne vilkår. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1986 s. 61 ff. Lov om private registre m.v.  \r\n\r\n er ændret, se nu J LBK nr. 622 af 2. oktober 1987 § 3, stk. 6. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19865135925"
        },
        {
            "displayName": "Entydig dokumentidentifikation",
            "displayValue": "CA003668"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51359"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/03/1986"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1985-1200-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}