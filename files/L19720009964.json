{
    "id": 71726,
    "title": "Bekendtgørelse af overenskomst af 25. november 1971 med Det forenede Kongerige Storbritannien og Nordirland om afgrænsningen af den kontinentale sokkel. ",
    "documentTypeId": "220",
    "isSagsforlobPeriodValid": false,
    "shortName": "BKI nr 99 af 28/11/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 25. november  \r\n\r\n 1971 med Det forenede Kongerige Storbritannien og Nordirland om afgrænsningen  \r\n\r\n af den kontinentale sokkel. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 6. juni 1972 har Danmark ratificeret den under 25.  \r\n\r\n november 1971 i London undertegnede overenskomst mellem Kongeriget Danmarks  \r\n\r\n regering og Det forenede Kongerige Storbritannien og Nordirlands regering om  \r\n\r\n afgrænsningen af den kontinentale sokkel mellem de to lande. </P>  \r\n\r\n<P>Overenskomstens ordlyd er som følger: </P>  \r\n\r\n<P>OVERENSKOMST </P>  \r\n\r\n<P> <B>mellem Kongeriget Danmarks regering og Det forenede Kongerige  \r\n\r\n Storbritannien og Nordirlands regering om afgrænsningen af den kontinentale  \r\n\r\n sokkel mellem de to lande</B>  </P>  \r\n\r\n<P>Regeringen i Kongeriget Danmark og regeringen i Det forenede Kongerige  \r\n\r\n Storbritannien og Nordirland har, </P>  \r\n\r\n<P>under henvisning til mellem dem afsluttede overenskomst af 3. marts 1966  \r\n\r\n om afgrænsningen af den kontinentale sokkel mellem deres to lande, </P>  \r\n\r\n<P>besluttet at fastlægge deres fælles grænse mellem de dele af den  \r\n\r\n kontinentale sokkel, hvorover henholdsvis Kongeriget Danmark og Det forenede  \r\n\r\n Kongerige Storbritannien og Nordirland udøver højhedsret for så vidt angår  \r\n\r\n udforskning og udnyttelse af den kontinentale sokkels naturforekomster, og  \r\n\r\n</P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Grænselinien mellem den del af den kontinentale sokkel, der tilhører  \r\n\r\n Kongeriget Danmark, og den del, der tilhører Det forenede Kongerige  \r\n\r\n Storbritannien og Nordirland, er i princippet en linie, som i ethvert punkt  \r\n\r\n ligger lige langt fra de nærmeste punkter på de basislinier, hvorfra bredden  \r\n\r\n af hvert lands ydre territorialfarvand måles. </P>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Ved anvendelse af det i artikel 1 indeholdte  \r\n\r\n princip er grænselinien en storcirkelbue mellem følgende punkter: </P>  \r\n\r\n<PRE>  \r\n\r\n 1. 56 grader 05 minutter 12,0 sekunder N  \r\n\r\n    03 grader 15 minutter 00,0 sekunder Ø  \r\n\r\n 2. 55 grader 55 minutter 09,4 sekunder N  \r\n\r\n    03 grader 21 minutter 00,0 sekunder Ø  \r\n\r\n</PRE>  \r\n\r\n<P>Positionerne til de to ovennævnte punkter er angivet ved breddegrader og  \r\n\r\n længdegrader i henhold til European Datum (første revision 1950). </P>  \r\n\r\n<P CLASS=PUNKT> <B>2.</B> Grænselinien er indtegnet på et kort, der er  \r\n\r\n vedføjet denne overenskomst. </P>  \r\n\r\n<P>Artikel 3 </P>  \r\n\r\n<P CLASS=PUNKT> <B>1.</B> Mod nord er grænseliniens endepunkt skæringspunktet  \r\n\r\n for grænselinierne mellem Kongeriget Danmarks, Det forenede Kongerige  \r\n\r\n Storbritannien og Nordirlands samt Kongeriget Norges kontinentalsokkel. </P>  \r\n\r\n<P CLASS=PUNKT> <B>2.</B> Mod syd er grænseliniens endepunkt skæringspunktet  \r\n\r\n for grænselinierne mellem Kongeriget Danmarks, Det forenede Kongerige  \r\n\r\n Storbritannien og Nordirlands samt Forbundsrepublikken Tysklands  \r\n\r\n kontinentalsokkel. </P>  \r\n\r\n<P>Artikel 4 </P>  \r\n\r\n<P>Såfremt en geologisk oliestruktur eller et oliefelt eller en geologisk  \r\n\r\n struktur eller et felt af en hvilken som helst anden mineralforekomst,  \r\n\r\n herunder sand eller grus, strækker sig på begge sider af grænselinien, og den  \r\n\r\n del af en sådan struktur eller et sådant felt, der findes på den ene side af  \r\n\r\n grænselinien, helt eller delvis kan udnyttes fra den anden side af  \r\n\r\n grænselinien, skal de kontraherende parter søge at nå til enighed om  \r\n\r\n udnyttelsen af en sådan struktur eller et sådant felt. </P>  \r\n\r\n<P>Artikel 5 </P>  \r\n\r\n<P>Ved ikrafttrædelsen af denne overenskomst ophører den i London den 3.  \r\n\r\n marts 1966 undertegnede overenskomst om afgrænsningen af den kontinentale  \r\n\r\n sokkel mellem de to lande at have gyldighed. </P>  \r\n\r\n<P>Artikel 6 </P>  \r\n\r\n<P CLASS=PUNKT> <B>1.</B> Denne overenskomst skal ratificeres.  \r\n\r\n Ratifikationsinstrumenterne skal udveksles i London. </P>  \r\n\r\n<P CLASS=PUNKT> <B>2.</B> Denne overenskomst træder i kraft på den tredivte  \r\n\r\n dag efter ratifikationsinstrumenternes udveksling. </P>  \r\n\r\n<P>Til bekræftelse heraf har undertegnede, som er blevet behørigt bemyndiget  \r\n\r\n dertil af deres respektive regeringer, underskrevet denne overenskomst. </P>  \r\n\r\n<P>Udfærdiget i London den 25. november 1971 i to eksemplarer, på dansk og  \r\n\r\n engelsk, begge tekster af samme gyldighed. </P>  \r\n\r\n<P>For Kongeriget Danmarks regering: </P>  \r\n\r\n<P>E. Kristiansen </P>  \r\n\r\n<P>For Det forenede Kongerige Storbritannien og Nordirlands regering: </P>  \r\n\r\n<P>Lothian </P>  \r\n\r\n<P>Ratifikationsinstrumenterne udveksledes i London den 7. november 1972,  \r\n\r\n hvorefter overenskomsten i medfør af artikel 6, stk. 2 træder i kraft den 7.  \r\n\r\n december 1972. Samme dato ophører den i London den 3. marts 1966 undertegnede  \r\n\r\n overenskomst mellem Danmark og Storbritannien om afgrænsningen af den  \r\n\r\n kontinentale sokkel, jfr. udenrigsministeriets bekendtgørelse nr. 14 af 17.  \r\n\r\n februar 1967, Lovtidende C, at have gyldighed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 28. november  \r\n\r\n 1972. </I> </P>  \r\n\r\n<P CLASS=UNDERSKREVET-AF ALIGN=CENTER>K.B. Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/02/1973"
        },
        {
            "displayName": "Accession",
            "displayValue": "L19720009964"
        },
        {
            "displayName": "Entydig dokumentidentifikation",
            "displayValue": "CM030917"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "28/11/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.46.D.24."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}