{
    "id": 109159,
    "title": "1992 BTL 151   BETÆNKNING OVER FORSLAG TIL LOV OM ÆNDRING AF LOV OM BØRNETILSKUD OG   FORSKUDSVIS UDBETALING AF BØRNEBIDRAG (FORHØJELSE AF ADOPTIONSTILSKUDDET   M.V.)    NR L 151 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 151",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 151 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om børnetilskud og  \r\n\r\n forskudsvis udbetaling af børnebidrag (Forhøjelse af adoptionstilskuddet  \r\n\r\n m.v.) <BR>  \r\n\r\n Nr L 151 1992-93, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19921216 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Flertallet anmoder socialministeren om, eventuelt i samarbejde med  \r\n\r\n Civilretsdirektoratet, nøje at følge udviklingen i de formidlende  \r\n\r\n organisationers administrationsomkostninger og gebyrer. </P>  \r\n\r\n<P>Dette skal ske med henblik på at opfylde forudsætningen, som er nævnt i  \r\n\r\n lovforslagets bemærkninger, om, at forhøjelsen af adoptionstilskuddet ikke må  \r\n\r\n medføre en forhøjelse af de gebyrer m.v., som de formidlende organisationer  \r\n\r\n opkræver i forbindelse med de enkelte adoptioner. </P>  \r\n\r\n<P>Flertallet anmoder endvidere om, at socialministeren informerer udvalget  \r\n\r\n om udviklingen i de nævnte administrationsomkostninger og gebyrer i  \r\n\r\n begyndelsen af folketingsåret 1993-94. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Fremskridtspartiet mener, at ægtefæller, der begge er mellem 25 og 50 år,  \r\n\r\n skal kunne adoptere børn uden de omfattende papirformaliteter, der nu er  \r\n\r\n knyttet til alle adoptionssager uanset barnets race, tro eller nationalitet.  \r\n\r\n</P>  \r\n\r\n<P>Fremskridtspartiet er imidlertid af princip imod tilskud og derfor også  \r\n\r\n imod tilskud til adoption af børn. I den forbindelse skal nævnes, at  \r\n\r\n Fremskridtspartiet også er imod alle de andre former for tilskud, der gives i  \r\n\r\n forbindelse med børn. </P>  \r\n\r\n<P>Hvis en familie ønsker at få børn, må familien selv betale de  \r\n\r\n omkostninger, der er ved at have børn, herunder prioritere deres udgifter.  \r\n\r\n Kan en familie, efter at den har fået børn, ikke klare sig selv, herunder  \r\n\r\n børnene, må den individuelt søge hjælp efter den sociale lovgivning, således  \r\n\r\n at det kun er personer med et reelt behov, der får hjælp. </P>  \r\n\r\n<P>Med den nuværende udformning betyder lovgivningen på en række områder, at  \r\n\r\n der gives tilskud til en række familier, som nemt kunne klare sig uden. </P>  \r\n\r\n<P>Det eneste, der opnås, er, at der skal opkræves langt mere i skat, og at  \r\n\r\n der dermed skabes langt flere personer, der har behov for sociale  \r\n\r\n hjælpeforanstaltninger. Med andre ord en ond cirkel, der må og skal brydes,  \r\n\r\n hvis man ikke skal ende med et samfund med 100 pct. skat og nul aktivitet.  \r\n\r\n</P>  \r\n\r\n<P>I det konkrete forslag oplyser socialministeren i bemærkningerne, at  \r\n\r\n lovforslaget vil betyde en merudgift på 6,2 mio. kr. Tallet når man frem til  \r\n\r\n ved at fordoble det beløb, der bruges i dag, idet tilskuddet til den enkelte  \r\n\r\n fordobles fra 15.000 kr. til 30.000 kr. </P>  \r\n\r\n<P>Alene en forsigtig beregning viser, at 450 familier (Socialministeriets  \r\n\r\n tal) gange 15.000 kr. vil give mere end de 6,2 mio. kr., nemlig 6,75 mio. kr.  \r\n\r\n Ministeren tager således fejl, og desuden vil der alt andet lige blive flere  \r\n\r\n ansøgere, når beløbet forhøjes. Selvfølgelig er der også andre og langt  \r\n\r\n vigtigere faktorer end pengene, der spiller ind. Men de familier, der i dag  \r\n\r\n sidder og har besluttet sig for at adoptere, men som ikke har råd, vil efter  \r\n\r\n forhøjelsen måske få råd og vil dermed realisere deres ønske. Derfor vil de  \r\n\r\n afsatte 6,2 mio. kr. også af den grund blive overskredet. Det er ikke muligt  \r\n\r\n at sige nøjagtig med hvor meget, men Fremskridtspartiet skal advare  \r\n\r\n Folketinget imod at tro, at udgifterne kan holdes på de 6,2 mio. kr. </P>  \r\n\r\n<P>I forbindelse med de økonomiske betragtninger er det ligeledes nødvendigt  \r\n\r\n for mindretallet at påpege, at det ikke er rimeligt, at pengene bliver taget  \r\n\r\n fra satspuljemidlerne, idet satspuljemidlerne burde bruges på folk i social  \r\n\r\n nød. </P>  \r\n\r\n<P>Vedrørende kontrollen med, at de formidlende organisationer ikke forhøjer  \r\n\r\n deres gebyrer i forbindelse med fordoblingen af tilskuddet, skal  \r\n\r\n Fremskridtspartiet påpege den kendsgerning, at det stort set vil være umuligt  \r\n\r\n at bevise, om en eventuel forhøjelse af gebyrerne skyldes forhøjelsen af  \r\n\r\n tilskuddet. Det vil nærmest være umuligt, da der kan findes i tusindvis af  \r\n\r\n gode begrundelser for at forhøje gebyrerne. Udtalelsen fra bl.a.  \r\n\r\n regeringspartierne indeholder smukke intentioner, og man kan krydse tæerne og  \r\n\r\n håbe, men det vil i den virkelige verden ikke have den store betydning. </P>  \r\n\r\n<P>Sluttelig skal mindretallet påpege det helt urimelige i, at der laves en  \r\n\r\n lovgivning, der er formuleret på en sådan måde, at de personer, loven  \r\n\r\n vedrører, knap nok kan forstå, hvad der står. </P>  \r\n\r\n<P>Specielt kritisabelt er det, når der med lethed kan bruges en langt mere  \r\n\r\n brugervenlig formulering om udbetalingstidspunktet for børnetilskuddet. </P>  \r\n\r\n<P>I den forbindelse opfordrer mindretallet de øvrige partier til at følge  \r\n\r\n mindretallets anbefaling af at bruge formuleringen fra lovforslagets  \r\n\r\n bemærkninger vedrørende udbetalingstidspunktet for børnetilskud, således at  \r\n\r\n formuleringen bliver til at forstå. </P>  \r\n\r\n<P>I det omfang der ikke kommer et ændringsforslag fra socialministeren på  \r\n\r\n dette område, fremsætter mindretallet ændringsforslag til 3. behandling, så  \r\n\r\n loven bliver til at læse for dem, den vedrører. </P>  \r\n\r\n<P>Mindretallet er således indstillet på at gøre loven så forståelig som  \r\n\r\n muligt, men kan ikke stemme for loven. </P>  \r\n\r\n<P>Jytte Andersen (S) Karen Jespersen (S) Jytte Hilden (S) Jørn Pedersen (S)  \r\n\r\n Hugo Sørensen (S) Jacob Lindenskov (S) Taanquist (S) nfmd. <I>Lilli  \r\n\r\n Gyldenkilde (SF) Bente Juncker (CD) Pia Christmas-Møller (KF) Per Tærsbøl  \r\n\r\n (KF) Grethe Fenger Møller (KF) Eva Kjer Hansen (V) Bente Grønfeldt (V) Tom  \r\n\r\n Behnke (FP) Lone Dybkjær (RV) Kofod-Svendsen (KRF)</I> fmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1993"
        },
        {
            "displayName": "Accession",
            "displayValue": "199214K00151"
        },
        {
            "displayName": "Entydig dokumentidentifikation",
            "displayValue": "CL001909"
        },
        {
            "displayName": "Dato for førstegangsindlæggelse",
            "displayValue": "13/01/1993"
        },
        {
            "displayName": "Dato for indlæggelse",
            "displayValue": "13/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "151"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}