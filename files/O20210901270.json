{
    "id": 221718,
    "title": "Afslag på aktindsigt i driftsdata for to vindmøller. Sag nr. 20/05923",
    "documentTypeId": "300",
    "isSagsforlobPeriodValid": true,
    "shortName": "FOU nr 2021.9012",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Afslag på aktindsigt i driftsdata for to vindmøller. Sag nr. 20/05923</p>\r\n<p>\r\n</p>\r\n<p>Svar til klager</p>\r\n<p>\r\n</p>\r\n<p style=\"text-align: right;\">6. februar 2021</p>\r\n<p style=\"text-align: right;\">Sag nr. 20/05923</p>\r\n<p>\r\n</p>\r\n<p>\r\n   <span class=\"Bold\">Aktindsigt i driftsdata for to vindmøller</span>\r\n</p>\r\n<p>\r\n</p>\r\n<p>\r\n   <span class=\"Bold\">1.</span> Jeg har senest skrevet til dig om din sag den 25. november 2020. Jeg vender nu tilbage til sagen.</p>\r\n<p>\r\n</p>\r\n<p>Du har klaget til mig over, at Ankestyrelsen senest ved sit brev af 10. september 2020 har besluttet ikke at rejse en tilsynssag i anledning af din klage over X Kommunes afgørelse af 28. juni 2016 om afslag på aktindsigt i oplysninger om rotorhastighed, vindhastighed og produceret effekt for to vindmøller (…).</p>\r\n<p>\r\n</p>\r\n<p>Det fremgår af Ankestyrelsens brev af 10. september 2020, at Ankestyrelsen ligesom X Kommune har vurderet, at de pågældende oplysninger ikke er emissionsoplysninger i miljøoplysningslovens forstand, og at de kan undtages fra aktindsigt efter bestemmelsen i § 12, stk. 1, nr. 2, i 1985-offentlighedsloven, jf. miljøoplysningslovens § 2, stk. 3.</p>\r\n<p>\r\n</p>\r\n<p>Du er utilfreds med, at du ikke kan få udleveret oplysningerne.</p>\r\n<p>\r\n</p>\r\n<p>\r\n   <span class=\"Bold\">2.</span> Efter at jeg har gennemgået din klage af 12. november 2020 med bilag og dine tidligere henvendelser til mig i sagen, har jeg besluttet ikke at indlede en ombudsmandsundersøgelse. Jeg henviser til § 16, stk. 1, i lov om Folketingets Ombudsmand (lovbekendtgørelse nr. 349 af 22. marts 2013). Det fremgår af denne bestemmelse, at ombudsmanden selv afgør, om en klage giver tilstrækkelig anledning til undersøgelse.</p>\r\n<p>\r\n</p>\r\n<p>Jeg mener ikke, at der er udsigt til, at jeg vil kunne hjælpe dig til at få udleveret de ønskede oplysninger.</p>\r\n<p>\r\n</p>\r\n<p>Jeg har herved lagt vægt på følgende oplysninger, som fremgår af det indsendte materiale:</p>\r\n<p>\r\n</p>\r\n<p>\r\n   <span class=\"Bold\">2.1.</span> Ankestyrelsen har som nævnt vurderet, at de pågældende oplysninger ikke er emissionsoplysninger i miljøoplysningslovens forstand, jf. herved miljøoplysningslovens § 2, stk. 5. Efter min gennemgang af din klage er det min opfattelse, at der ikke er udsigt til, at jeg vil kunne kritisere denne vurdering.</p>\r\n<p>\r\n</p>\r\n<p>Jeg er opmærksom på, at du mener, at oplysninger om emissioner til miljøet kan udledes af de pågældende oplysninger om rotorhastighed, vindhastighed og produceret effekt.</p>\r\n<p>\r\n</p>\r\n<p>Til brug for sagen har Ankestyrelsen imidlertid indhentet en udtalelse af 9. maj 2019 fra Miljø- og Fødevareministeriet som ressortministerium for miljøoplysningsloven. Det fremgår af udtalelsen, at det er ministeriets opfattelse, at de nævnte typer af oplysninger ikke er emissionsoplysninger i miljøoplysningslovens forstand. Det fremgår desuden, at der ikke er nogen direkte sammenhæng mellem vindmøllers driftsdata og oplysninger om støjniveau.</p>\r\n<p>\r\n</p>\r\n<p>Jeg kan endvidere henvise til, at det fremgår af EU-Domstolens domme i sagerne C-442/14 og C-673/13, at begrebet ”emissioner til miljøet” omfatter oplysninger om aktuelle faktiske emissioner af et stof eller et produkt til miljøet og forudsigelige emissioner i forbindelse med normal eller realistisk brug af produktet eller stoffet. Begrebet omfatter dog ikke emissioner, som udelukkende er hypotetiske.</p>\r\n<p>\r\n</p>\r\n<p>Emissioner til miljøet omfatter heller ikke enhver oplysning, som på den ene eller den anden måde har en – selv direkte – forbindelse med emissioner til miljøet. Dette ville i givet fald udhule selve miljøoplysningsbegrebet og fratage medlemsstaterne mulighederne for f.eks. at nægte aktindsigt for at beskytte forretningsmæssige interesser, jf. nærmere præmis 81 i sagen C-673/13. Se også præmis 106 i sagen C-442/14.</p>\r\n<p>\r\n</p>\r\n<p>\r\n   <span class=\"Bold\">2.2.</span> Det fremgår endvidere af Ankestyrelsens brev af 10. september 2020, at de pågældende oplysninger efter Ankestyrelsens opfattelse vedrører vindmølleproducentens drifts- og forretningsforhold, og at de derfor er omfattet af § 12, stk. 1, nr. 2, i 1985-offentlighedsloven, jf. miljøoplysningslovens § 2, stk. 3. Ankestyrelsens opfattelse bygger på oplysninger fra vindmølleproducenten om skadevirkningerne for selskabet ved en offentliggørelse af oplysningerne.</p>\r\n<p>\r\n</p>\r\n<p>Ankestyrelsen har endvidere redegjort nærmere for, hvordan Ankestyrelsens vurdering er foretaget under hensyntagen til samfundets interesse i, at oplysningerne offentliggøres i det konkrete tilfælde, jf. miljøoplysningslovens § 2, stk. 3, 2. pkt.</p>\r\n<p>\r\n</p>\r\n<p>Jeg mener heller ikke, at der er udsigt til, at jeg vil kunne kritisere Ankestyrelsens vurdering heraf, uanset om data for år tilbage har været fremvist.</p>\r\n<p>\r\n</p>\r\n<p>\r\n   <span class=\"Bold\">3.</span> Jeg har sendt en kopi af dette brev til Ankestyrelsen og X Kommune til orientering.</p>\r\n<p>\r\n</p>\r\n<p>Jeg foretager mig herefter ikke mere i sagen.</p>\r\n<p>Med venlig hilsen</p>\r\n<p>for ombudsmanden</p>\r\n<p>\r\n   <img alt=\"Områdechef Kirsten Talevskis underskrift\" border=\"no\" name=\"05fa42d9-7733-4f16-aa12-067f6f3f7bdb\" src=\"/image.aspx?id=221718&img=AX26025_1_0.jpg\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Kopi til:</span>\r\n</p>\r\n<p>Ankestyrelsen</p>\r\n<p>X Kommune</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "O20210901270"
        },
        {
            "displayName": "Entydig dokumentidentifikation",
            "displayValue": "AX026025"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "12/03/2021"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "9012"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Indenrigs- og Boligministeriet"
        },
        {
            "displayName": "Underskriftdato",
            "displayValue": "06/02/2021"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Andre spørgsmål",
            "parents": [
                "EU-ret"
            ]
        },
        {
            "tag": "Undtagne oplysninger",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed",
                "Dokumentoffentlighed, se også forvaltningsret 113.4"
            ]
        }
    ],
    "hasFobTags": true
}