{
    "id": 37095,
    "title": "Reklame - repræsentation (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60383 af 01/08/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Af udgiften til øl, bortgivet efter 1. januar 1986 af en depotejer til  \r\n\r\n kunder, som var i restaurationer og hos købmænd, når han afleverede øl, blev  \r\n\r\n kun 1/3 anset for reklameudgift, medens 2/3 blev anset for  \r\n\r\n repræsentationsudgift over for restauratører og købmænd, der var depotejerens  \r\n\r\n direkte kunder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reklame - repræsentation (* 1) </H1>  \r\n\r\n<P></P>  \r\n\r\n<P>Depotejer A klagede for indkomståret 1986 over, at de stedlige  \r\n\r\n skattemyndigheder ikke fuldt ud havde godkendt hans fradrag for bortgivet øl.  \r\n\r\n</P>  \r\n\r\n<P>Det var oplyst, at klageren var indehaver af et øldepot, og at han ved  \r\n\r\n indkomstopgørelsen for tiden fra den 1. oktober 1985 til den 30. september  \r\n\r\n 1986, der lå til grund for den påklagede ansættelse, havde fratrukket 20.781  \r\n\r\n kr. som udgift ved bortgivet øl. </P>  \r\n\r\n<P>Efter at et beløb heraf på 5.195 kr. var tilbageført til 1985, havde  \r\n\r\n myndighederne af restbeløbet på 15.586 kr. alene anset 1/3 eller 5.195 kr.  \r\n\r\n for fuldt fradragsberettiget reklameudgift. De 2/3 eller 10.391 kr. var anset  \r\n\r\n for repræsentationsudgifter, hvoraf alene 75 % eller 7.793 kr., var  \r\n\r\n fradragsberettiget i henhold til cirkulære nr. 5 af 21. januar 1986. </P>  \r\n\r\n<P>Klagerens revisor oplyste, at klageren selv havde stået for al bortgivning  \r\n\r\n af øl, og at modtagerne havde været kunder, der sad på værtshuse eller hos  \r\n\r\n købmænd, når klageren leverede øl. Revisoren gjorde herefter gældende, at  \r\n\r\n bortgivelsen var sket til en sådan større, ubestemt kreds, at der var tale om  \r\n\r\n en reklameudgift, som også efter 1. januar 1986, da det foran nævnte  \r\n\r\n cirkulære trådte i kraft, var fuldt fradragsberettiget. </P>  \r\n\r\n<P>Landsskatteretten fandt imidlertid at måtte være enig med de stedlige  \r\n\r\n skattemyndigheder i, at klagerens bortgivelse af øl til ham ubekendte  \r\n\r\n restaurationsgæster snarere måtte anses for sket for at fastholde og udbygge  \r\n\r\n forretningsforbindelsen med de pågældende restauratører som hans kunder, og  \r\n\r\n herefter måtte udgiften karakteriseres som en repræsentationsudgift. Da den  \r\n\r\n foretagne begrænsning af fradrag for de omhandlede udgifter herefter var  \r\n\r\n foretaget med rette, blev den påklagede ansættelse stadfæstet. </P>  \r\n\r\n<P>LV 1988,L 4.7. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 10, side 801 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19896038325"
        },
        {
            "displayName": "Entydig dokumentidentifikation",
            "displayValue": "CA005030"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60383"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/08/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-3-377"
        },
        {
            "displayName": "Stikord",
            "displayValue": "REKLAME, REPRÆSENTATION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}