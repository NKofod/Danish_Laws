{
    "id": 157912,
    "title": "Ankestyrelsens principafgørelse O-11-82 om indblandet i kollektiv arbejdsstrid",
    "documentTypeId": "240",
    "isSagsforlobPeriodValid": true,
    "shortName": "KEN nr 9017 af 28/05/1982",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-11-82 om indblandet i kollektiv arbejdsstrid</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En arbejdsløs mand, hvis arbejdsløshedsdagpenge blev standset i en periode, fordi der var konflikt inden for hans arbejdsløshedskassesområde, fandtes berettiget til kontanthjælp uden tilbagebetalings pligt i den omhandlede periode.</p>\r\n   <p class=\"TekstGenerel\">Ankestyrelsen lagde herved til grund, at han ikke kunne anses for \"indblandet i kollektiv arbejdsstrid\", idet denne bestemmelse måtte forstås som gældende alene for personer, der efter lov om arbejdsformidling og arbejdsløshedsforsikring anses for omfattet af konflikt.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>21-04-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 26, stk. 1, nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En arbejdsløs mand, som modtog arbejdsløshedsunderstøttelse, kunne under en konflikt, der berørte et større antal af den pågældendearbejdsløshedskasses medlemmer, ikke få udbetalt arbejdsløshedsdag penge, jf. den dagældende regel i arbejdsløshedslovens § 61, stk. 3. Han rettede herefter henvendelse til kommunen med anmodning om hjælp.</p>\r\n<p>Kommunen ydede ham hjælp i medfør af bistandslovens § 37. I forbindelse med hjælpens udbetaling underskrev ansøgeren en tilbagebetalingserklæring, ifølge hvilken hjælpen skulle tilbagebetales efter bistandslovens § 26, stk. 1, nr. 2.</p>\r\n<p>Ansøgeren gjorde indsigelse mod tilbagebetalingskravet under henvisning til, at han var uden indflydelse på konfliktens indtræden.</p>\r\n<p>Kommunen fastholdt tilbagebetalingskravet og begrundede sin afgørelse med, at § 26, stk. 1, nr. 2, alene omtaler tilbagebetaling, når pågældende eller ægtefællen er indblandet i en kollektiv arbejdsstrid, og ikke uddyber, om den pågældende skal være direkte eller indirekte impliceret i konflikten, og at årsagen til den i det konkrete tilfælde manglende arbejdsløshedsunderstøttelse var den kollektive arbejdsstrid. Efter kommunens opfattelse fandt denomhandlede lovbestemmelse anvendelse i forbindelse med tilbagebeta lingskrav, efter at der er ydet hjælp til en person som følge af, at denne eller ægtefællen er indblandet i en kollektiv arbejdsstrid. Kommunen fandt ikke, at det kunne tillægges betydning, om den pågældende selv har haft indflydelse på konfliktens indtræden. Bistandslovens § 26, stk. 1, nr, 2, bestemmer, at det sociale udvalget kan træffe beslutning om tilbagebetaling, når der må ydes en person hjælp, fordi den pågældende eller ægtefællen er indblandet i kollektiv arbejdsstrid.</p>\r\n<p>Ifølge lov om arbejdsformidling og arbejdsløshedsforsikring § 61, stk. 1, må dagpenge ikke udbetales til et medlem, hvis ledighed skyldes, at han er omfattet af strejke eller lock-out (konflikt).</p>\r\n<p>§ 61, stk. 2, fastslår, at som omfattet af konflikt anses</p>\r\n<p>1.et medlem af en kasse eller afdeling inden for hvis faglige område konflikt er iværksat, når medlemmet ved konfliktens iværksættelse er beskæftiget på den konfliktberørte virksomhed.</p>\r\n<p>2.et medlem, der ved konfliktens iværksættelse er beskæftiget på den konfliktberørte virksomhed, og hvis lønvilkår må antages at ville blive direkte påvirket af konfliktens udfald.</p>\r\n<p>I § 61, stk. 3, i den dagældende affattelse var det bestemt, at såfremt mindst 65% af de medlemmer af en kasse eller en afdeling heraf, som er i arbejde ved konfliktens iværksættelse, efter stk. 2 anses for omfattet af konflikten, skal der normalt lukkes for udbetaling af dagpenge til kassens (afdelingens) øvrige medlemmer. Ifølge den nugældende regel i § 61, stk. 3, omfatter reglen kun ikke overenskomststridig konflikter.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at reglen i bistandslovens § 26, stk. 1, nr. 2, måtte forstås som gældende for personer, der efter arbejdsløshedslovens § 61, stk. 1, nr. 1 og 2, anses for omfattet af konflikt, og ikke de under stk. 3 nævnte øvrige medlemmer. Ankestyrelsen fandt herefter ikke, at ansøgeren, der var udelukket fra dagpenge efter reglen i § 61, stk. 3, kunne anses for indblandet i en kollektiv arbejdsstrid.</p>\r\n<p>Ankestyrelsen ophævede derfor tilbagebetalingspligten for den ydede hjælp.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19820901725"
        },
        {
            "displayName": "Entydig dokumentidentifikation",
            "displayValue": "BS010693"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9017"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "28/05/1982"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 10061-80"
        },
        {
            "displayName": "Stikord",
            "displayValue": "O-11-82"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}