{
    "id": 78847,
    "title": "Cirkulære om listeria-undersøgelsesprogram for visse kødprodukter til USA (Til samtlige eksportautoriserede kødproduktvirksomheder og dyrlægerne ved disse) ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 13201 af 14/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om listeria-undersøgelsesprogram for  \r\n\r\n visse kødprodukter til USA </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige eksportautoriserede  \r\n\r\n kødproduktvirksomheder og </P>  \r\n\r\n<P CLASS=TITEL-KOMMENTAR ALIGN=CENTER>dyrlægerne ved disse) </P>  \r\n\r\n<BR>  \r\n\r\n<P>Som meddelt i direktoratets skrivelse af 24. januar 1990 (j.nr. K.K.  \r\n\r\n 561-116/89) er der fra det amerikanske landbrugsministerium stillet krav om,  \r\n\r\n at der for visse varmebehandlede, hakkede kødprodukter bestemt til eksport  \r\n\r\n til U.S.A. skal indføres et undersøgelsesprogram for påvisning af Listeria  \r\n\r\n monocytogenes i disse produkter. </P>  \r\n\r\n<P>I henhold til oplysninger, direktoratet er kommet i besiddelse af, drejer  \r\n\r\n det sig for tiden i Danmark kun om mortadella-pølser og frokost- eller  \r\n\r\n middagspølser. </P>  \r\n\r\n<P>Sådanne produkter er i løbende produktion på et mindre antal virksomheder,  \r\n\r\n som straks vil blive underkastet en kontrol i henhold til nedenstående. Andre  \r\n\r\n virksomheder kan have godkendelse til at foretage produktion af varer til  \r\n\r\n U.S.A., men udnytter for tiden ikke disse godkendelser. </P>  \r\n\r\n<P>Det gælder dog for alle virksomheder, at de gennem deres embedsdyrlæge  \r\n\r\n straks skal indberette til Veterinærdirektoratet, når der iværksættes  \r\n\r\n produktioner til USA af sådanne godkendte produkter, der ikke har været  \r\n\r\n oplyst til direktoratet. Dette gælder også for virksomheder, der har anmeldt  \r\n\r\n een vægtkategori, og som starter en produktion i en anden vægtkategori. </P>  \r\n\r\n<P>Undersøgelsesprogrammet for Listeria monocytogenes i varmebehandlede  \r\n\r\n hakkede kødprodukter til U.S.A. omfatter følgende: </P>  \r\n\r\n<P>A. Senest kl. 12 dagen før en produktion og/eller pakning iværksættes  \r\n\r\n orienteres embedsdyrlægen om varetype, vægtkategori og ca. antal enheder for  \r\n\r\n dagsproduktionen. </P>  \r\n\r\n<P>B. For produkter med vægt på et pound (454 g) eller derunder skal  \r\n\r\n embedsdyrlægen jævnt fordelt over dagsproduktionen udtage 6 enheder i den  \r\n\r\n endelige emballage. Såfremt produktionen kun er tilgængeligt på et lager skal  \r\n\r\n de seks enheder udtages forskellige steder i lageret. Embedsdyrlægen skal  \r\n\r\n skriftligt meddeles antallet af faktisk producerede enheder i den pågældende  \r\n\r\n dagsproduktion. </P>  \r\n\r\n<P>C. For enkeltemballerede produkter med vægt over et pound (454 g) udtages  \r\n\r\n en enkelt prøve. </P>  \r\n\r\n<P>D. For bulk-pakkede produkter udtages en prøvemængde svarende til ca. 1  \r\n\r\n kg. Prøverne udskæres med flamberede instrumenter, eller mindre pølser  \r\n\r\n udtages med en flamberet tang. Der overføres til en ubrugt plastpose. </P>  \r\n\r\n<P>E. Prøverne indsendes af veterinærkontrollen til Veterinærdirektoratets  \r\n\r\n Laboratorium, Howitzvej 13, 2000 Frederiksberg, med oplysninger om  \r\n\r\n produktionsdato, produktionsstørrelse, produktets navn og vægt. Endvidere  \r\n\r\n medsendes den aktuelle etikette. </P>  \r\n\r\n<P>F. Der udtages stikprøver af samtlige produktioner fra d. 15. marts 1990  \r\n\r\n til d. 15. marts 1991. På basis af resultaterne og efter forhandlinger med de  \r\n\r\n amerikanske myndigheder tages der derefter stilling til det fortsatte  \r\n\r\n undersøgelsesprogram for de enkelte virksomheder og deres produkter. </P>  \r\n\r\n<P>G. Laboratoriet foretager undersøgelse af en samlet prøve af produkter med  \r\n\r\n vægt på et pound eller derunder, samlet af fem af de indsendte enheder. Den  \r\n\r\n sjette vil blive opbevaret i kølerum ved 5 grader Celsius til udløbet af  \r\n\r\n holdbarhedstiden og derefter analyseret. Såfremt en holdbarhedstid ikke er  \r\n\r\n oplyst, vil varen blive opbevaret i op til 70 dage inden analyse. </P>  \r\n\r\n<P>Fra større detailemballerede produkter eller bulkpakkede varer undersøges  \r\n\r\n en enkelt prøve på laboratoriet. For disse foretages inden holdbarhedsprøve.  \r\n\r\n</P>  \r\n\r\n<P>H. Produktionen tilbageholdes ikke ved førstegangsundersøgelsen og heller  \r\n\r\n ikke de følgende produktioner, hvis den første er negativ. Virksomheden skal  \r\n\r\n være orienteret om, hvor hele dagsproduktionen befinder sig, under alle  \r\n\r\n omstændigheder indtil undersøgelsesresultatet foreligger. Dagsproduktionen  \r\n\r\n skal kunne identificeres og embedsdyrlægen skal holdes underrettet om, hvor  \r\n\r\n de befinder sig. </P>  \r\n\r\n<P>Det skal i denne forbindelse nævnes, at en laboratorieundersøgelse for  \r\n\r\n påvisning af Listeria tager 4 dage og en videre undersøgelse for be- eller  \r\n\r\n afkræftelse af, om det drejer sig om en Listeria monocytogenes tager  \r\n\r\n yderligere 6 dage. </P>  \r\n\r\n<P>Hvis laboratorieundersøgelsen viser, at der er Listeria monocytogenes i  \r\n\r\n partiet, skal partiet straks tilbagekaldes og vil ved ankomst til dansk  \r\n\r\n kontrolstation eller på virksomheden blive beslaglagt af veterinærkontrollen,  \r\n\r\n der efter aftale med Veterinærdirektoratets Laboratorium udtager nye prøver  \r\n\r\n til undersøgelse. </P>  \r\n\r\n<P>I. Ved et positivt fund skal virksomheden sammen med den pågældende  \r\n\r\n veterinærinspektør straks gennemgå hele produktionsforløbet for den  \r\n\r\n pågældende vare og sammen med embedsdyrlægen gennemgå rengøringsprogrammet  \r\n\r\n med henblik på eliminering af Listeria ved den pågældende produktion. </P>  \r\n\r\n<P>Virksomheden skal endvidere sammen med embedsdyrlægen gennemgå  \r\n\r\n produktionsforløbet for produkter, der svarer til den pågældende produkttype,  \r\n\r\n f.eks. en anden vægtkategori. Det aftalte rengøringsprogram skal også omfatte  \r\n\r\n produktioner af disse varer. </P>  \r\n\r\n<P>J. Ved et positivt fund af Listeria monocytogenes, og efter at aftalte  \r\n\r\n ændringer i produktionsforløbet og rengøringsprogrammet er gennemført, skal  \r\n\r\n mindst 5 af de følgende produktioner af det pågældende produkt i den  \r\n\r\n pågældende vægtkategori tilbageholdes af vetirinærkontrollen, indtil der  \r\n\r\n foreligger 4 på hinanden følgende negative analyseresultater. Det samme  \r\n\r\n gælder for de under punkt I nævnte andre produktioner af tilsvarende varer.  \r\n\r\n</P>  \r\n\r\n<P>K. Udgifterne til indsendelse og undersøgelse for Listeria/resprktiv  \r\n\r\n Listeria monocytogenes afholdes af virksomheden. </P>  \r\n\r\n</DIV>",
    "isHistorical": true,
    "editorialNotes": [
        "Ingen"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901320109"
        },
        {
            "displayName": "Entydig dokumentidentifikation",
            "displayValue": "CM038057"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/05/2019"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13201"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "14/03/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "KK 561-116/89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}