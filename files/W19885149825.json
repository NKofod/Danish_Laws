{
    "id": 35800,
    "title": "Fondsloven, Lovens anvendelsesområde, Fondsbegrebet, Selvstændig ledelse. ",
    "documentTypeId": "240",
    "isSagsforlobPeriodValid": false,
    "shortName": "KEN nr 51498 af 03/06/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fondsregistret besluttede, at en institution, hvis højeste myndighed  \r\n\r\n var generalforsamlingen, måtte betragtes som en fond omfattet af fondsloven,  \r\n\r\n idet alle væsentlige beslutninger retligt var bestyrelsens. </I> </P>  \r\n\r\n<P> <I>Det forhold, at generalforsamlingen ifølge vedtægten skulle godkende  \r\n\r\n visse dispositioner i fonden kunne ikke ændre herved. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fondsloven, Lovens anvendelsesområde,  \r\n\r\n Fondsbegrebet, Selvstændig ledelse. </H1>  \r\n\r\n<P></P>  \r\n\r\n<BR>  \r\n\r\n<P>Fondsregistret (Civilretsdirektoratet) tilskrev fondens advokat blandt  \r\n\r\n andet således: </P>  \r\n\r\n<P> Vedrørende: x. </P>  \r\n\r\n<P>Under henvisning til Deres skrivelse af 14. marts 1988 skal man meddele,  \r\n\r\n at x efter Fondsregistrets opfattelse er en selvejende institution (fond).  \r\n\r\n</P>  \r\n\r\n<P>Fondsregistret har ved denne afgørelse lagt vægt på, at x i vedtægten  \r\n\r\n betegnes som en selvejende institution, og at den har virket som sådan  \r\n\r\n overfor offentligheden i en årrække. </P>  \r\n\r\n<P>Endvidere er fondens midler uigenkaldeligt udskilt fra stifters øvrige  \r\n\r\n formue, idet midlerne ifølge vedtægtens § 14 ved institutionens opløsning  \r\n\r\n skal overføres til fremme af et almennyttigt pædagogisk formål. </P>  \r\n\r\n<P>Fondens højeste myndighed er ifølge vedtægtens § 5 generalforsamlingen.  \r\n\r\n Derudover er der ifølge § 8 en bestyrelse på 3 medlemmer, valgt af  \r\n\r\n generalforsamlingen. Efter Fondsregistrets praksis på dette område fratager  \r\n\r\n denne konstruktion ikke fonden dens karakter af at være en fond. </P>  \r\n\r\n<P>Det følger af fondslovens § 11, at en fond ledes af en bestyrelse. Dette  \r\n\r\n indebærer, at alle væsentlige beslutninger retligt skal være bestyrelsens,  \r\n\r\n men er ikke til hinder for, at generalforsamlingen ifølge vedtægten skal  \r\n\r\n meddele samtykke til visse nærmere bestemte beslutninger, f.eks.  \r\n\r\n vedtægtsændringer og opløsning af fonden. </P>  \r\n\r\n<P>Der er således ikke noget til hinder for, at generalforsamlingen skal  \r\n\r\n godkende de i §§ 12, 13 og 14 nævnte dispositioner, idet bemærkes, at disse  \r\n\r\n dispositioner tillige kræver fondsmyndighedens og Justitsministeriets  \r\n\r\n samtykke, jf. fondslovens § 32. </P>  \r\n\r\n<P>Den i vedtægtens § 8 nævnte bestyrelse opfylder de almindelige  \r\n\r\n fondsretlige krav til selvstændighed i forhold til stifter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Fondsloven er ændret med virkning fra 1. januar 1992. </P>  \r\n\r\n<P>Fondsregistret er nedlagt. Spørgsmålet om fondes retsevne afgøres herefter  \r\n\r\n af den kommunale skattemyndighed udfra samme retningslinjer som anvendtes af  \r\n\r\n Fondsregistret. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19885149825"
        },
        {
            "displayName": "Entydig dokumentidentifikation",
            "displayValue": "CA003735"
        },
        {
            "displayName": "Dato for indlæggelse",
            "displayValue": "16/05/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51498"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "03/06/1988"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "1987-742-7937"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}