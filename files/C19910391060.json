{
    "id": 70054,
    "title": "Akustik i arbejdsrum (* 1) (* 2) (* 3) (* 4) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3910 af 01/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Akustik i arbejdsrum (* 1) (* 2) (* 3) (* 4)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>I medfør af arbejdsmiljøloven, § 43, kan arbejdsministeren fastsætte  \r\n\r\n regler om arbejdsstedets indretning, herunder om indretning af betydning for  \r\n\r\n akustiske forhold. </P>  \r\n\r\n<P>Der henvises endvidere til bekendtgørelse nr. 323 af 7. juli 1983 om  \r\n\r\n arbejdets udførelse, og bekendtgørelse nr. 452 af 27. august 1984 om  \r\n\r\n støjgrænser på arbejdspladsen. </P>  \r\n\r\n<P>Et krav heri er, at unødig støjbelastning skal undgås. Støjniveauet skal  \r\n\r\n derfor holdes så lavt, som det er rimeligt under hensyntagen til den tekniske  \r\n\r\n udvikling. For dette har bl.a. akustikken i rummene betydning. </P>  \r\n\r\n<P>Denne anvisning oplyser om, hvorledes de akustiske forhold i et arbejdsrum  \r\n\r\n vurderes, og hvilke forhold Arbejdstilsynet lægger vægt på, når det vurderes,  \r\n\r\n om støjniveauet i et arbejdsrum er så lavt, som det er rimeligt. Som en  \r\n\r\n generel vejledning er anført de efterklangstider og de absorptionsarealer,  \r\n\r\n som Arbejdstilsynet vil opfatte som tilfredsstillende for de respektive  \r\n\r\n lokaletyper, når i øvrigt normale forhold gør sig gældende. Desuden oplyses  \r\n\r\n om foranstaltninger, der kan træffes til forbedring af akustikken. </P>  \r\n\r\n<P CLASS=PUNKT> <B>1.</B> Akustik </P>  \r\n\r\n<P>I et arbejdsrum vil det normalt være en fordel, at rummets overflader  \r\n\r\n dæmper (absorberer) støj mest muligt. Herved undgås, at støjen reflekteres  \r\n\r\n tilbage i rummet. En undtagelse herfra er dog undervisningsrum o.l., hvor en  \r\n\r\n alt for kraftig dæmpning gør det svært at &#187;tale rummet op&#171;. </P>  \r\n\r\n<P>Hvis lydrefleksionerne i et arbejdsrum ikke dæmpes tilstrækkeligt,  \r\n\r\n medfører det en række ugunstige virkninger, akustikken bliver dårlig. Først  \r\n\r\n og fremmest vil det generelle støjniveau stige, og støjen fra en given  \r\n\r\n støjkilde vil påvirke personer, der opholder sig i lokalet, selv i stor  \r\n\r\n afstand af støjkilden. Herudover vil nytten af støjafskærmende  \r\n\r\n foranstaltninger nedsættes. Rummet vil føles ubehageligt at opholde sig i, og  \r\n\r\n det vil være vanskeligere at opfatte lydsignaler o.l., fx samtale på nogen  \r\n\r\n afstand. </P>  \r\n\r\n<P>Om de akustiske forhold i et rum er tilfredsstillende, vil ofte kunne  \r\n\r\n afgøres ved en vurdering på stedet. I tvivlstilfælde vil det være nødvendigt  \r\n\r\n at foretage en måling eller beregning. </P>  \r\n\r\n<P CLASS=PUNKT> <B>2.</B> Måling og beregning </P>  \r\n\r\n<P> <B>2.1 Efterklangstid</B>  </P>  \r\n\r\n<P>Et rums akustik beskrives normalt ved dets efterklangstid.  \r\n\r\n Efterklangstiden er et udtryk for, hvor hurtigt en lyd vil &#187;dø ud&#171;  \r\n\r\n i rummet. Det angives med det antal sekunder der forløber, før et  \r\n\r\n lydtrykniveau er faldet 60 decibel. </P>  \r\n\r\n<P> <B>2.2 Ækvivalent absorptionsareal</B>  </P>  \r\n\r\n<P>Det ækvivalente absorptionsareal er et udtryk for rummets samlede  \r\n\r\n lydabsorptionsmængde. Det findes ved at gange de lydabsorberende fladers  \r\n\r\n areal med deres absorptionskoefficient og derefter sammenlægge resultaterne  \r\n\r\n for samtlige flader. Absorptionskoefficienten udtrykker, hvor stor en del af  \r\n\r\n den indfaldende lydenergi, som fladen absorberer. Oplysning om et  \r\n\r\n lydabsorberende materiales absorptionskoefficient kan gives af leverandører  \r\n\r\n og forhandlere. </P>  \r\n\r\n<P CLASS=PUNKT> <B>3.</B> Krav til de akustiske forhold </P>  \r\n\r\n<P> <B>3.1 Bygningsmyndighedernes krav</B>  </P>  \r\n\r\n<P>Bygningsreglement 1982 samt tidligere reglementer indeholder bestemmelser  \r\n\r\n med krav til de akustiske forhold i daginstitutioner, undervisningsrum m.v.,  \r\n\r\n herunder svømmehaller. Bestemmelserne indeholder grænseværdier for  \r\n\r\n efterklangstid eller ækvivalent absorptionsareal. Grænseværdierne nævnt i  \r\n\r\n Bygningsreglement 1982 er optaget i skemaet på denne anvisnings sidste side.  \r\n\r\n</P>  \r\n\r\n<P> <B>3.2 Arbejdstilsynets krav</B>  </P>  \r\n\r\n<P>Arbejdstilsynet vurderer de akustiske forhold i arbejdsrum efter de  \r\n\r\n retningslinier, der er angivet nedenfor i 3.2.1 - 3.2.4. Efter  \r\n\r\n retningslinierne vil vurderingen bero på typen af arbejdsrum, og  \r\n\r\n efterklangstiden eller det ækvivalente absorptionsareal bestemmes for rummet  \r\n\r\n som det benyttes, med inventar, maskiner, udstyr m.v. </P>  \r\n\r\n<P>Retningslinierne er baseret på dels bygningsreglementets grænseværdier (se  \r\n\r\n skemaet bagerst) dels de værdier i øvrigt, der er angivet i skemaet og tager  \r\n\r\n desuden i betragtning, hvilket tidspunkt den pågældende bygning er opført på.  \r\n\r\n</P>  \r\n\r\n<P>Retningsliniernes værdier er minimumsværdier, således at en dæmpning  \r\n\r\n udover det anførte normalt vil forbedre forholdene yderligere. </P>  \r\n\r\n<P> <B>3.2.1 Daginstitutioner, undervisningsrum m.v.</B>  </P>  \r\n\r\n<P>De grænseværdier, der er fastsat i bygningsreglementernes bestemmelser jf.  \r\n\r\n 3.1, kræves overholdt. </P>  \r\n\r\n<P>For rum i bygninger opført før disse bestemmelsers ikrafttræden betragtes  \r\n\r\n de anførte værdier som vejledende, idet mindre afvigelser accepteres.  \r\n\r\n Eksempelvis anses det for forsvarligt, at efterklangstiden for ældre  \r\n\r\n daginstitutioner kun reguleres ved frekvenser på 500 Hz og derover. </P>  \r\n\r\n<P> <B>3.2.2 Kontorer m.v.</B>  </P>  \r\n\r\n<P>For kontorer bør skemaets værdier overholdes. </P>  \r\n\r\n<P>For kontorer, hvor byggetilladelse er udstedt før 1. januar 1992 bør  \r\n\r\n foranstaltninger til forbedring af akustikken dog kun udføres, hvis de  \r\n\r\n ansatte udsættes for en støjbelastning der er unødig, og som det vil være  \r\n\r\n teknisk rimeligt at nedbringe ved rumakustiske foranstaltninger. Dette gælder  \r\n\r\n også butikker m.v. For disse eksisterende kontorer kan skemaets værdier  \r\n\r\n betragtes som vejledende. </P>  \r\n\r\n<P> <B>3.2.3 Produktionslokaler m.v.</B>  </P>  \r\n\r\n<P>For produktionslokaler m.v. bør skemaets værdier overholdes, hvis </P>  \r\n\r\n<P>- støjbelastningen af de beskæftigede personer overstiger 80 dB(A) </P>  \r\n\r\n<P>- eller det målte eller evt. beregnede lydtrykniveau på arbejdspladser i  \r\n\r\n nogen afstand fra lydkilderne overstiger 80 dB(A) (se fodnote) </P>  \r\n\r\n<P>- eller de ansatte udsættes for en støjbelastning, der er unødig, og som  \r\n\r\n det vil være teknisk rimeligt at nedbringe ved rumakustiske foranstaltninger.  \r\n\r\n</P>  \r\n\r\n<P>For produktionslokaler m.v. hvor byggetilladelsen er udstedt før 1. januar  \r\n\r\n 1992, bør der udføres foranstaltninger til forbedring af akustikken hvis </P>  \r\n\r\n<P>- støjbelastningen overstiger 90 dB(A) </P>  \r\n\r\n<P>- eller de ansatte udsættes for en støjbelastning, der er unødig, og som  \r\n\r\n det vil være teknisk rimeligt at nedbringe ved rumakustiske foranstaltninger.  \r\n\r\n</P>  \r\n\r\n<P>Også ved vurdering af foranstaltninger til forbedring af akustikken for  \r\n\r\n disse eksisterende produktionslokaler vil skemaets værdier blive betragtet  \r\n\r\n som vejledende. </P>  \r\n\r\n<P> <B>3.2.4 Særlige forhold</B>  </P>  \r\n\r\n<P>Særlige forhold kan begrunde større krav til rummets akustiske forhold,  \r\n\r\n end værdierne angivet i 3.2.1 - 3.2.3. Det vil således være aktuelt, hvor der  \r\n\r\n er et særligt behov for at opfatte lyde, herunder forståelse af tale. Dette  \r\n\r\n kan for eksempel være tilfældet i værksteder på tekniske skoler samt i  \r\n\r\n kontrol/overvågningsrum. </P>  \r\n\r\n<P CLASS=PUNKT> <B>4.</B> Foranstaltninger til forbedring af akustikken </P>  \r\n\r\n<P>Akustikken kan forbedres ved anbringelse af lydabsorberende materialer i  \r\n\r\n lokalet, fx på loft, vægge eller som fritstående skærme. </P>  \r\n\r\n<P>Det absorberende materiale behøver ikke nødvendigvis at dække hele lofts-  \r\n\r\n eller vægfladen, ofte vil 50 eller 75% af fladen, jævnt fordelt, give et  \r\n\r\n acceptabelt resultat. </P>  \r\n\r\n<P>Ved særligt støjende maskiner o.l. er det ofte en god ide at gøre noget  \r\n\r\n særligt ud af støjdæmpningen på loftet over eller på væggen bag maskinen.  \r\n\r\n</P>  \r\n\r\n<P>Ved placering af lydabsorberende materialer på vægge skal man være  \r\n\r\n opmærksom på eventuel risiko for særligt slid eller ødelæggelse af  \r\n\r\n materialerne på de nederste dele af væggene. I givet fald kan monteres  \r\n\r\n passende beklædning, fx hulplader. </P>  \r\n\r\n<P>Lydtryksniveauet bør her måles som middelværdi over en 5-10 minutters  \r\n\r\n periode. </P>  \r\n\r\n<P>I haller med store parallelle vægflader vil det oftest være nødvendigt at  \r\n\r\n forsyne disse med lydabsorberende materiale for at undgå en ubehagelig  \r\n\r\n ekkovirkning. </P>  \r\n\r\n<P>Desuden vil det i store haller være en fordel at anbringe en del af  \r\n\r\n lydabsorptionen nede i højde med støjkilderne, fx i form af lydabsorberende  \r\n\r\n skærmvægge, som vægbeklædning, eller som nedhængte sektioner over særligt  \r\n\r\n støjende områder. I haller, der er over 5-6 m høje, bør en væsentlig del, og  \r\n\r\n mindst 15-20%, af lydabsorptionen således anbringes lavt. </P>  \r\n\r\n<P>Såfremt støjen indeholder kraftig, dyb lyd, kan det være nødvendigt med  \r\n\r\n særlige foranstaltninger, fx opsætning af lavfrekvensabsorbenter. </P>  \r\n\r\n<P CLASS=PUNKT> <B>5.</B> Valg af lydabsorberende materialer </P>  \r\n\r\n<P>Som lydabsorbenter anvendes i reglen mineraluld, skumplast med åbne porer,  \r\n\r\n træbeton el.lign. materialer med en porøs struktur. Til specielle formål kan  \r\n\r\n det være nødvendigt at anvende andre typer absorbenter, fx membranabsorbenter  \r\n\r\n til lavfrekvent absorption. </P>  \r\n\r\n<P>Man må være opmærksom på, at lydbafler nedhængt fra loftet giver ringe  \r\n\r\n lydabsorption ved lave frekvenser. Det samme gælder for absorbenter, der  \r\n\r\n monteres direkte mod loft eller vægge. Et sammenhængende, nedhængt loft eller  \r\n\r\n absorbenter, der anbringes foran en væg, giver derimod god  \r\n\r\n lavfrekvensabsorption. </P>  \r\n\r\n<P>Ved valg af materialer skal man være opmærksom på, at der kan være  \r\n\r\n funktionskrav ud over de rent lydmæssige, fx krav vedrørende hygiejne,  \r\n\r\n holdbarhed, indeklima, brandfare m.v. Fx kan brandrisiko opstå, hvor  \r\n\r\n absorbenten kan opsuge olie eller andre brandbare væsker. </P>  \r\n\r\n<P>Specielt hvad angår de særlige krav til rengøring i nærings- og  \r\n\r\n nydelsesmiddelindustrien kan oplyses, at der i dag findes absorbenter, der  \r\n\r\n kan rengøres, således at veterinærmyndighedernes krav herom kan opfyldes. Man  \r\n\r\n skal dog ikke vælge absorbenter med en tættere overflade end nødvendigt af  \r\n\r\n hensyn til rengøringen, da lydabsorptionen ved de høje frekvenser hermed  \r\n\r\n nedsættes. Hvilket materiale og hvilken tæthed, der kan anvendes, afhænger af  \r\n\r\n risikoen for tilsmudsning. Det anbefales at tage kontakt med  \r\n\r\n veterinærmyndigheden, inden lydabsorberende materiale sættes op. Man kan her  \r\n\r\n få en vurdering af det påtænkte materiale og om ophængning og placering,  \r\n\r\n således at senere problemer undgås. </P>  \r\n\r\n<P>Vejledende gennemsnitsværdier af efterklangstider og ækvivalente  \r\n\r\n absorptionsarealer i frekvensområdet 125-2000 Hz. Arbejdstilsynet vil opfatte  \r\n\r\n værdierne som tilfredsstillende under normale forhold. I reglen vil dæmpning  \r\n\r\n herudover forbedre forholdene yderligere. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                     Lokaletype            Efterklangstid sek.  \r\n\r\n                                           Maksimal gennemsnits-  \r\n\r\n                                           værdi i frekvensområdet  \r\n\r\n                                           125-2000 Hz  \r\n\r\n ---------------------------------------------------------------------  \r\n\r\n                     Daginstitutioner                0,6  \r\n\r\n                   ---------------------------------------------------  \r\n\r\n                     Undervisningsrum m.v.  \r\n\r\n                    Klasserum for  \r\n\r\n                    særundervisning                  0,6  \r\n\r\n                   ---------------------------------------------------  \r\n\r\n                    Klasserum - ikke  \r\n\r\n Grænseværdier      sang og musik                    0,9  \r\n\r\n indeholdt i       ---------------------------------------------------  \r\n\r\n Bygnings-          Gymnastiksale mindre  \r\n\r\n reglement 1982     end 3500 m3                      1,6  \r\n\r\n                   ---------------------------------------------------  \r\n\r\n                    Svømmehaller under  \r\n\r\n                    1500 m3 til  \r\n\r\n                    undervisningsbrug                2,0  \r\n\r\n                   ---------------------------------------------------  \r\n\r\n                    Undervisnings-  \r\n\r\n                    områder  \r\n\r\n ---------------------------------------------------------------------  \r\n\r\n                     Ækvivalent absorptions-  Maksimal afvigelse  \r\n\r\n                    areal A, gennemsnits-     fra gennemsnitsværdien  \r\n\r\n                    værdi i frekvensområdet   i noget frekvensinterval  \r\n\r\n                    125-2000 Hz  \r\n\r\n ---------------------------------------------------------------------  \r\n\r\n                                                      +/-0.2s  \r\n\r\n ---------------------------------------------------------------------  \r\n\r\n                                                      +/-0,2s  \r\n\r\n ---------------------------------------------------------------------  \r\n\r\n                                                      +/-0,3s  \r\n\r\n ---------------------------------------------------------------------  \r\n\r\n                                                      +/-0,3s  \r\n\r\n ---------------------------------------------------------------------  \r\n\r\n                    A skal være mindst  \r\n\r\n                    0,9 x gulvarealet               +/-0,2 x gulvareal  \r\n\r\n ---------------------------------------------------------------------  \r\n\r\n                     Lokaletype            Efterklangstid sek.  \r\n\r\n                                           Maksimal gennemsnits-  \r\n\r\n                                           værdi i frekvensområdet  \r\n\r\n                                           125-2000 Hz  \r\n\r\n ---------------------------------------------------------------------  \r\n\r\n                     Kontorer  \r\n\r\n ---------------------------------------------------------------------  \r\n\r\n                    Mindre end 75 m3  \r\n\r\n ---------------------------------------------------------------------  \r\n\r\n                    75-300 m3  \r\n\r\n ---------------------------------------------------------------------  \r\n\r\n                    Større end 300 m3  \r\n\r\n ---------------------------------------------------------------------  \r\n\r\n                     Produktionslokaler m.v.  \r\n\r\n ---------------------------------------------------------------------  \r\n\r\n                    Under 200 m3                     0,8  \r\n\r\n ---------------------------------------------------------------------  \r\n\r\n                    1000 m3                          1,3  \r\n\r\n ---------------------------------------------------------------------  \r\n\r\n                    Mellem 200 m3 og       Der udregnes en forholds-  \r\n\r\n                    1000 m3                      mæssig værdi  \r\n\r\n ---------------------------------------------------------------------  \r\n\r\n                    Over 1000 m3  \r\n\r\n                    Do., hvor loftshøjden  \r\n\r\n                    overstiger 5 m  \r\n\r\n ---------------------------------------------------------------------  \r\n\r\n                     Ækvivalent absorptions-  Maksimal afvigelse  \r\n\r\n                    areal A, gennemsnits-     fra gennemsnitsværdien  \r\n\r\n                    værdi i frekvensområdet   i noget frekvensinterval  \r\n\r\n                    125-2000 Hz  \r\n\r\n ---------------------------------------------------------------------  \r\n\r\n                                              Maksimal afvigelse fra  \r\n\r\n                                              den anbefalede værdi i  \r\n\r\n                                              noget frekvensinterval  \r\n\r\n ---------------------------------------------------------------------  \r\n\r\n                        Ingen værdi                       -  \r\n\r\n ---------------------------------------------------------------------  \r\n\r\n                     A bør være mindst        -0,2 x gulvarealet  \r\n\r\n                     0,8 x gulvarealet        ved 125 og 250 Hz  \r\n\r\n                                              -0,1 ved øv.frek.  \r\n\r\n                     0,9 x gulvarealet                do.  \r\n\r\n ---------------------------------------------------------------------  \r\n\r\n                                              Maksimal afvigelse fra  \r\n\r\n                                              den anbefalede værdi i  \r\n\r\n                                              noget frekvensinterval  \r\n\r\n ---------------------------------------------------------------------  \r\n\r\n                                                      +0,2s  \r\n\r\n ---------------------------------------------------------------------  \r\n\r\n                                                      +0,2s  \r\n\r\n ---------------------------------------------------------------------  \r\n\r\n                                                      +0,2s  \r\n\r\n ---------------------------------------------------------------------  \r\n\r\n                     A bør være mindst        -0,1 x gulvareal  \r\n\r\n                     0,6 x gulvareal  \r\n\r\n                     A bør være mindst        -0,2 x gulvarealet  \r\n\r\n                     0,7 x gulvarealet        ved 125 og 250 Hz  \r\n\r\n                                              -0,1 ved øv.frek.  \r\n\r\n ---------------------------------------------------------------------  \r\n\r\n</PRE>  \r\n\r\n<P>Note </P>  \r\n\r\n<P>For kontorer og produktionslokaler m.v. er anført en bestemt  \r\n\r\n gennemsnitsværdi af efterklangstid eller et bestemt ækvivalent  \r\n\r\n absorptionsareal. For at sikre, at tilstrækkelig lydabsorption er til stede i  \r\n\r\n alle frekvensintervaller, bør afvigelsen fra nævnte gennemsnitsværdi ikke  \r\n\r\n overstige de angivne værdier i noget frekvensinterval. Der er således sat en  \r\n\r\n maksimumsværdi for efterklangstiden og en minimumsværdi for det ækvivalente  \r\n\r\n absorptionsareal. </P>  \r\n\r\n<P>Hvis der ikke forekommer væsentlig lavfrekvent støj, kan man for  \r\n\r\n produktionslokaler m.v. se bort fra værdien i frekvensområdet omkring 125 Hz.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>At-anvisning nr. 1.1.0.1 december 1991 </P>  \r\n\r\n<P>(* 1) At-anvisning nr. 1.1.0.1 december 1991 </P>  \r\n\r\n<P>(* 2) Bekendtgørelse nr. 323 af 7. juli 1983 om arbejdets udførelse </P>  \r\n\r\n<P>(* 3) Bekendtgørelse nr. 452 af 27. august 1984 om støjgrænser på  \r\n\r\n arbejdspladsen </P>  \r\n\r\n<P>(* 4) Bygningsreglement 1982 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19910391060"
        },
        {
            "displayName": "Entydig dokumentidentifikation",
            "displayValue": "CM029241"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3910"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "01/12/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}