{
    "id": 107309,
    "title": "1995 BTB 28   BETÆNKNING OVER FORSLAG TIL FOLKETINGSBESLUTNING OM UDVISNING AF   KRIMINELLE UDLÆNDINGE    NR B 28 1995-96, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1995/1 BTB 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 28 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om udvisning af  \r\n\r\n kriminelle udlændinge <BR>  \r\n\r\n Nr B 28 1995-96, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19960423 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har herunder  \r\n\r\n stillet spørgsmål til indenrigsministeren, som denne har besvaret skriftligt.  \r\n\r\n</P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>forkastelse.</I>  \r\n\r\n</P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) finder, at reglerne om udvisning af dømte  \r\n\r\n kriminelle bør skærpes betydeligt, hvilket mindretallet har fremført under  \r\n\r\n talrige debatter i Folketingssalen, ligesom synspunktet er gjort gældende i  \r\n\r\n flere betænkningsbidrag. </P>  \r\n\r\n<P>Når mindretallet hidtil har afstået fra selv at fremsætte et lovforslag,  \r\n\r\n skyldes det, at indenrigsministeren på foranleding af mindretallets indlæg i  \r\n\r\n debatterne har nedsat et udvalg, der skal foretage en gennemgang af de  \r\n\r\n gældende bestemmelser i udlændingeloven. Indenrigsministeren har ligeledes  \r\n\r\n tilkendegivet, at udvalget vil vurdere, om de gældende bestemmelser skal  \r\n\r\n ændres. Mindretallet er af den opfattelse, at forudsætningerne for en ændring  \r\n\r\n vil være en nøje gennemgang af den gældende retspraksis, hvilket mindretallet  \r\n\r\n af ressourcemæssige grunde hidtil har afstået fra. </P>  \r\n\r\n<P>Mindretallet forventer, at indenrigsministeren tidligt i næste  \r\n\r\n folketingsår vil fremlægge en redegørelse om den retlige regulering af  \r\n\r\n udvisning af kriminelle og give en gennemgang af de senere års retspraksis.  \r\n\r\n</P>  \r\n\r\n<P>Mindretallet finder, at der ved afgørelse af, hvorvidt udvisning bør finde  \r\n\r\n sted, som hovedregel skal lægges vægt på kriminalitetens grovhed og den  \r\n\r\n kriminelles tilhørsforhold til Danmark (trappestigemodellen). </P>  \r\n\r\n<P>Uanset mindretallets tilslutning til den såkaldte trappestigemodel som  \r\n\r\n princip for afgørelse om udvisning ønsker mindretallet dog, at de i  \r\n\r\n bestemmelserne anførte angivelser for straffens længde og længden af ophold i  \r\n\r\n Danmark forinden afsigelse af dom bør strammes betydeligt, ligesom  \r\n\r\n mindretallet finder, at der bl.a. altid bør ske udvisning for bestandig efter  \r\n\r\n strenge straffe for narkohandel. </P>  \r\n\r\n<P>Det fremsatte beslutningsforslag sidestiller i henseende til udvisning den  \r\n\r\n nordiske statsborger, der for en menneskealder siden er idømt hæftestraf for  \r\n\r\n spirituskørsel, med den narkosælger, der kun har opholdt sig kort tid i  \r\n\r\n Danmark og er idømt en langvarig fængselstraf. </P>  \r\n\r\n<P>Allerede af den grund må det fremsatte beslutningsforslag afvises. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beslutningsforslaget til <I>vedtagelse uændret.</I>  </P>  \r\n\r\n<P>Fremskridtspartiet må med beklagelse konstatere, at alle øvrige partier i  \r\n\r\n Folketinget har den mening, at kriminelle udlændinge skal have lov til at  \r\n\r\n blive i Danmark, selv om den begåede kriminalitet har været så alvorlig og  \r\n\r\n grov, at den pågældende udlænding er blevet idømt fængselsstraf. </P>  \r\n\r\n<P>Fremskridtspartiet står uforstående over for den politik, de øvrige  \r\n\r\n partier fører, men må tage den til efterretning. Det, der fortsat kan undre,  \r\n\r\n er, at de øvrige partier ikke er ærlige og fortæller vælgerne åbent om deres  \r\n\r\n holdning til kriminelle udlændinge, som groft udnytter Folketingets  \r\n\r\n blødsødenhed. </P>  \r\n\r\n<P>Specielt Venstre og Det Konservative Folkeparti fører sig frem på det ene  \r\n\r\n vælgermøde efter det andet med påstande om, at de ønsker, at kriminelle  \r\n\r\n udlændinge skal udvises af Danmark. Alle disse valgløfter er uden reelt  \r\n\r\n indhold. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/04/1996"
        },
        {
            "displayName": "Accession",
            "displayValue": "19951DA00028"
        },
        {
            "displayName": "Entydig dokumentidentifikation",
            "displayValue": "CL006340"
        },
        {
            "displayName": "Dato for førstegangsindlæggelse",
            "displayValue": "30/04/1996"
        },
        {
            "displayName": "Dato for indlæggelse",
            "displayValue": "30/04/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}