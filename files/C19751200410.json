{
    "id": 72573,
    "title": "Cirkulæreskrivelse om anskaffelse af højtaleranlæg til kirker ",
    "documentTypeId": "210",
    "isSagsforlobPeriodValid": false,
    "shortName": "CIS nr 12004 af 08/12/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om anskaffelse af  \r\n\r\n højtaleranlæg til kirker </H1>  \r\n\r\n<P></P>  \r\n\r\n<BR>  \r\n\r\n<P>Efter at ministeriet har modtaget meddelelse om, at Lydteknisk  \r\n\r\n Laboratorium, Lyngby, ikke længere ser sig i stand til som hidtil at yde de  \r\n\r\n kirkelige myndigheder sagkyndig bistand i sager vedrørende højttaleranlæg i  \r\n\r\n kirker, har ministeriet truffet aftale med civilingeniør Dan Popescu,  \r\n\r\n Skodsborgparken 38, V, 2942 Skodsborg, om, at denne fremtidig efter anmodning  \r\n\r\n yder menighedsrådene sagkyndig vejledning i sager af den nævnte art. </P>  \r\n\r\n<P>Det forudsættes, at menighedsrådene fortrinsvis benytter denne adgang til  \r\n\r\n sagkyndig vejledning i tilfælde, hvor det er under overvejelse at lade  \r\n\r\n foretage installation, forbedring eller udbygning af mere komplicerede og  \r\n\r\n bekostelige højttaleranlæg i større kirker, eller hvor forbedring af  \r\n\r\n høreforholdene i en kirke iøvrigt skønnes at frembyde særlige vanskeligheder.  \r\n\r\n</P>  \r\n\r\n<P>Der kan af den sagkyndige ydes såvel forudgående vejledning, herunder med  \r\n\r\n hensyn til fremgangsmåden ved indhentning af tilbud, som bistand til  \r\n\r\n vurdering af foreliggende tilbud og ved bedømmelse af bestående eller  \r\n\r\n prøveopstillede anlæg. </P>  \r\n\r\n<P>De med sådan bistand forbundne udgifter til honorar og  \r\n\r\n befordringsgodtgørelse til den sagkyndige kan afholdes af kirkekassen. </P>  \r\n\r\n<P>Har den sagkyndige afgivet en skriftlig erklæring, bør denne medfølge ved  \r\n\r\n sagens forelæggelse for stiftsøvrigheden. </P>  \r\n\r\n<P>I tilfælde, hvor etablering af højttaleranlæg ikke skønnes at frembyde  \r\n\r\n særlige problemer, bør menighedsrådet efter at have indhentet tilbud lade et  \r\n\r\n eller flere af de tilbudte anlæg opstille på prøve i kirken, forinden der  \r\n\r\n indgives ansøgning til stiftsøvrigheden om tilladelse til anskaffelse og  \r\n\r\n installation af det foretrukne anlæg. </P>  \r\n\r\n<P>Det bemærkes i denne forbindelse, at højttaleranlæg kun bør anskaffes,  \r\n\r\n såfremt der herved opnås en afgjort forbedring af høreforholdene, og disse  \r\n\r\n ikke på anden mere hensigtsmæssig måde kan forbedres væsentligt, f. eks.  \r\n\r\n gennem beklædning af vægge, stolestader eller gulve. </P>  \r\n\r\n<P>Tilbud bør kun antages, såfremt leverandøren afgiver en betryggende  \r\n\r\n skriftlig garanti for anlæggets holdbarhed og funktionsdygtighed samt  \r\n\r\n forpligter sig til uden særskilt betaling at give kirkebetjeningen fornøden  \r\n\r\n instruktion i betjening af det opstillede anlæg. Leverandørens garanti bør  \r\n\r\n desuden være ledsaget af et acceptabelt tilbud på etablering af en  \r\n\r\n serviceordning vedrørende eftersyn og kontrol af det leverede anlæg. </P>  \r\n\r\n<P>Ved sagens indsendelse til stiftsøvrigheden skal der medfølge afbildning  \r\n\r\n af de højttalere eller lydsøjler, der ønskes anskaffet, og disses placering  \r\n\r\n må angives på en plan over kirken. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Arne Truelsen </P>  \r\n\r\n<P>Torben Jensen </P>  \r\n\r\n<P>eksp.sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19751200410"
        },
        {
            "displayName": "Entydig dokumentidentifikation",
            "displayValue": "CM031767"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12004"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "08/12/1975"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Menighedsråd"
        },
        {
            "displayName": "Ressortministeriets journalnummer",
            "displayValue": "Kirkemin.et j.nr. 1. kt. 4036"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}