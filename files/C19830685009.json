{
    "id": 56836,
    "title": "Cirkulære om teknologiaftalen af 1. juli 1981 (* 1) (* 2) (* 3) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6850 af 24/11/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om teknologiaftalen af 1. juli 1981 (*  \r\n\r\n 1) (* 2) (* 3) </H1>  \r\n\r\n<P></P>  \r\n\r\n<BR>  \r\n\r\n<P>Ved cirkulære af 20. august 1981 - L.P. nr. 054/1981 fremsendte  \r\n\r\n finansministeriet til samtlige ministerier m.v. den mellem finansministeriet  \r\n\r\n og forskellige organisationer indgåede rammeaftale om retningslinier for  \r\n\r\n samarbejde ved indførelse og brug af ny teknologi i statens virksomheder og  \r\n\r\n institutioner. </P>  \r\n\r\n<P>Teknologiaftalen har i den forløbne tid været anvendt i en række  \r\n\r\n virksomheder/institutioner, i hvilken anledning der er konstateret en vis  \r\n\r\n usikkerhed om aftalens nærmere forståelse og rækkevidde. </P>  \r\n\r\n<P>Efter forhandling med Statstjenestemændenes Centralorganisation I og II,  \r\n\r\n Akademikernes Centralorganisation, Handels- og Kontorfunktionærernes Forbund  \r\n\r\n i Danmark, Dansk Metalarbejderforbund og Specialarbejderforbundet i Danmark,  \r\n\r\n skal finansministeriet meddele følgende vejledende retningslinier vedr.  \r\n\r\n teknologiaftalen. </P>  \r\n\r\n<P>Aftalens formål. </P>  \r\n\r\n<P>Aftalen har til formål at sikre, at der gives medarbejderne mulighed for  \r\n\r\n at være medbestemmende ved arbejdets tilrettelæggelse og udformningen af  \r\n\r\n deres egen arbejdssituation samt mulighed for at øve indflydelse i  \r\n\r\n beslutningsprocesserne ved indførelse og brug af ny teknologi. Det bemærkes  \r\n\r\n herved, at aftalens og denne vejlednings bestemmelser vedrørende indførelse  \r\n\r\n og brug af ny teknologi også er gældende, hvor det drejer sig om ændring af  \r\n\r\n bestående teknologi. </P>  \r\n\r\n<P>Aftalen indeholder en række detaljerede retningslinier om proceduren for  \r\n\r\n og organiseringen af arbejdet i forbindelse med indførelse og brug af ny  \r\n\r\n teknologi. </P>  \r\n\r\n<P>Endelig indeholder aftalen bestemmelser om proceduren for løsning af  \r\n\r\n uoverensstemmelser vedrørende anvendelse af retningslinierne i aftalen. </P>  \r\n\r\n<P>Lokale retningslinier, bemærkninger el.lign. </P>  \r\n\r\n<P>Som det fremgår af teknologiaftalens § 1, er parterne enige om, at  \r\n\r\n samarbejde om indførelse og brug af ny teknologi finder sted inden for  \r\n\r\n rammerne af finansministeriets cirkulære af 21. november 1979 om samarbejde  \r\n\r\n og samarbejdsudvalg i statens virksomheder og institutioner. </P>  \r\n\r\n<P>I henhold til samarbejdsudvalgscirkulærets § 5 og teknologiaftalens §§ 3  \r\n\r\n eller 4, vil der derfor kunne fastsættes retningslinier vedrørende specielle  \r\n\r\n forhold, der har sammenhæng med indførelse og brug af ny teknologi i den  \r\n\r\n pågældende virksomhed/institution. </P>  \r\n\r\n<P>Der vil endvidere kunne knyttes lokale bemærkninger eller kommentarer til  \r\n\r\n finansministeriets teknologiaftale, hvor dette f.eks. i større  \r\n\r\n virksomheder/institutioner findes hensigtsmæssigt. </P>  \r\n\r\n<P>Ved udformning af nævnte retningslinier, må virksomheden/institutionen  \r\n\r\n være opmærksom på de almindelige rammer for statens samarbejdsvirksomhed jfr.  \r\n\r\n samarbejdscirkulæret af 21. november 1979 § 1, stk. 4, hvorefter såvel  \r\n\r\n ledelse som medarbejdere skal respektere gældende love og administrative  \r\n\r\n bestemmelser, aftaler i henhold til tjenestemandslovgivningen og kolletive  \r\n\r\n aftaler. Der vil således ikke kunne fastsættes regler, der f.eks. ændrer  \r\n\r\n lønvilkårene, opsigelsesbestemmelser og arbejdstidsregler, ligesom der ikke  \r\n\r\n kan indføres f. eks. vetoret i teknologispørgsmål. </P>  \r\n\r\n<P>Det skal endelig bemærkes, at opsigelsesregler i forbindelse med  \r\n\r\n retningslinier vedrørende ny teknologi er omfattet af de for  \r\n\r\n samarbejdsudvalgsvirksomheden i almindelighed gældende bestemmelser, jfr.  \r\n\r\n samarbejdscirkulærets § 5, stk. 4. </P>  \r\n\r\n<P>Skriftlig information af samarbejdsudvalget eller teknologiudvalget. </P>  \r\n\r\n<P>Ifølge teknologiaftalens § 2, påhviler det ledelsen at orientere og  \r\n\r\n informere samarbejdsudva1get eller teknologiudvalget på et så tidligt  \r\n\r\n tidspunkt, at medarbejderne ved indførelse og brug af ny teknologi kan udøve  \r\n\r\n den forudsatte medbestemmelse og medindflydelse på beslutningsprocessen. Det  \r\n\r\n er derfor en forudsætning, at teknologiaftalens bestemmelser om  \r\n\r\n informationspligt nøje følges. Oplysningerne, der skal fremlægges skriftligt,  \r\n\r\n skal vedrøre en række forhold, som nærmere er opregnet i teknologiaftalen.  \r\n\r\n</P>  \r\n\r\n<P>Oplysninger om ny teknologi vil ofte være teknisk præget, og kan for  \r\n\r\n personer, der ikke er specielt sagkyndige, undertiden være vanskeligt  \r\n\r\n tilgængelige. Selv om teknologiaftalen ikke indeholder krav om, at  \r\n\r\n oplysningerne skal gives på en bestemt måde, må det forudsættes, at der - når  \r\n\r\n der kan vælges mellem flere indformationsmåder - anvendes den, der giver  \r\n\r\n medarbejderne bedst mulighed for at forstå indholdet, således at de kan udøve  \r\n\r\n retten til medbestemmelse og medindflydelse. Overdreven brug af tekniske  \r\n\r\n udtryk må undgås. </P>  \r\n\r\n<P>Ekspertise udefra. </P>  \r\n\r\n<P>Ifølge teknologiafta1ens § 2, stk. 5, er der mulighed for, at såvel  \r\n\r\n virksomheden/institutionen som medarbejderne kan indhente ekspertise ude fra  \r\n\r\n til vurdering af konkrete projekter. </P>  \r\n\r\n<P>Med ekspertise udefra skal forstås allerede foreliggende skrift1ig  \r\n\r\n information vedrørende den påtænkte ny teknologi eller konsulentbistand til  \r\n\r\n det konkrete projekt. </P>  \r\n\r\n<P>Er der enighed om, at virksomheden/institutionen skal afholde udgifterne  \r\n\r\n til den indhentede ekspertise ude fra, må udgifterne hertil ligesom øvrige  \r\n\r\n udgifter til den ny teknologi afholdes inden for de givne bevillinger. </P>  \r\n\r\n<P>Teknologiudvalg. </P>  \r\n\r\n<P>Indførelse og brug af ny teknologi kan behandles i samarbejdsudvalget,  \r\n\r\n samt i underudvalg eller i et teknologiudvalg som nedsættes af og under  \r\n\r\n samarbejdsudvalget. Underudvalg eller teknologiudvalg kan nedsættes med  \r\n\r\n henblik på løsning af en konkret opgave, eller de kan etableres som  \r\n\r\n permanente udvalg. Nedsætte1se af teknologiudvalg forudsætter i modsætning  \r\n\r\n til andre underudvalg under samarbejdsudvalget ikke enighed i  \r\n\r\n samarbejdsudvalget, og skal nedsættes, såfremt medarbejderne fremsætter ønske  \r\n\r\n herom. </P>  \r\n\r\n<P>Omflytningsmuligheder, omskoling og efteruddannelse. </P>  \r\n\r\n<P>Efter teknologiaftalens § 4 behandler samarbejdsudvalget og/eller  \r\n\r\n teknologiudvalget, hvor en ny teknologi nødvendiggør en ændret  \r\n\r\n arbejdstilrettelæggelse, mulighederne for i størst muligt omfang at sikre  \r\n\r\n medarbejderne andet kvalificeret arbejde i den pågældende  \r\n\r\n virksomhed/institution eller i en anden virksomhed/institution inden for det  \r\n\r\n pågældende ministeriums område. Det ny arbejde bør så vidt muligt ligge i  \r\n\r\n samme lokalområde. </P>  \r\n\r\n<P>Nødvendig omskoling og efteruddannelse i den anledning betales fuldt ud af  \r\n\r\n virksomheden/institutionen og afholdes inden for givne bevillinger. </P>  \r\n\r\n<P>Med hensyn til øvrige omflytningsmuligheder henvises til  \r\n\r\n finansministeriets cirkulære nr. 237 af 28. november 1977 vedrørende  \r\n\r\n styringen af omflytninger af tjenestemænd og finansministeriets cirkulære af  \r\n\r\n 28. september 1983 om genbeskæftigelsestilbud til ledigtblivende  \r\n\r\n ikke-tjenestemandsansat personale i staten. </P>  \r\n\r\n<P>For at undgå afskedigelser bør behovet for omflytninger, omskoling og  \r\n\r\n efteruddannelse som følge af ændret arbejdstilrettelæggelse søges afklaret så  \r\n\r\n tidligt som muligt i forbindelse med det konkrete teknologiprojekt. </P>  \r\n\r\n<P>Teknologiaftalen indeholder ikke hjemmel til særlige tryghedsgarantier  \r\n\r\n herudover, f.eks. sikring mod afskedigelse af medarbejderne eller mod at de  \r\n\r\n kan pålægges nyt arbejde i forbindelse med indførelse og brug af ny  \r\n\r\n teknologi. Opmærksomheden skal dog henledes på den i teknologiaftalens § 4,  \r\n\r\n stk. 3, omhandlede forhandlingspligt, hvor det ikke er muligt at tilbyde en  \r\n\r\n medarbejder andet kvalificeret arbejde. Hermed er det forudsat, at der gives  \r\n\r\n organisationerne en orientering om eventuelle afskedigelser med oplysning om,  \r\n\r\n hvilke bestræbelser der er foretaget for at undgå afskedigelserne eller  \r\n\r\n reducere disses omfang. </P>  \r\n\r\n<P>Uoverensstemmelser. </P>  \r\n\r\n<P>Sager om uoverensstemmelser vedrørende anvendelsen af teknologiaftalens  \r\n\r\n retningslinier indbringes af hovedsamarbejdsudvalget for centralrådet for  \r\n\r\n statens samarbejdsudvalg, efter at det er konstateret, at enighed ikke har  \r\n\r\n kunnet opnås i hovedsamarbejdsudvalget. </P>  \r\n\r\n<P>Sådanne sager har ikke opsættende virkning for et teknologiprojekts  \r\n\r\n gennemførelse. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Niels Paludan </P>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som LP.nr. 153/83",
        "(* 3) Henvisning til PAV Kapitel 7",
        "(* 2) Henvisning til LP.nr.54/1981"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19830685009"
        },
        {
            "displayName": "Entydig dokumentidentifikation",
            "displayValue": "CM015745"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/11/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6850"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "24/11/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 4 kontor"
        },
        {
            "displayName": "Ressortministeriets journalnummer",
            "displayValue": "4.kt.1983-545/729-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}