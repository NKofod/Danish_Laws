{
    "id": 105954,
    "title": "1987 BSF 1   BETÆNKNING OG INDSTILLING FRA UDVALGET TIL PRØVELSE AF VALGENE ",
    "documentTypeId": "480",
    "isSagsforlobPeriodValid": false,
    "shortName": "1987/2 BSF 1",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 1 </P>  \r\n\r\n<P></P>  \r\n\r\n<P>Betænkning og indstilling fra Udvalget til Prøvelse af Valgene </P>  \r\n\r\n<P></P>  \r\n\r\n<P>den 26. maj 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>INDHOLD </P>  \r\n\r\n<P>I. Indledning </P>  \r\n\r\n<P>1. Udskrivelsen af valget. </P>  \r\n\r\n<P>2. Folketingets sammentræden. Det foreløbige Udvalg til Prøvelse af  \r\n\r\n Valgene. </P>  \r\n\r\n<P>II. Valget på Færøerne </P>  \r\n\r\n<P>3. Valgbogen m.v. </P>  \r\n\r\n<P>4. Antal kandidatlister og samlet antal stemmer. </P>  \r\n\r\n<P>5. Stemmetal for kandidatlisterne og for de valgte kandidater. </P>  \r\n\r\n<P>6. Udvalgets bemærkninger. </P>  \r\n\r\n<P>III. Valget i Grønland </P>  \r\n\r\n<P>7. Foreløbig opgørelse. </P>  \r\n\r\n<P>8. Samlede stemmetal. </P>  \r\n\r\n<P>9. Valgforbundenes stemmetal. </P>  \r\n\r\n<P>10. De valgte kandidaters stemmetal. </P>  \r\n\r\n<P>11. Godkendelse på det foreløbige grundlag. </P>  \r\n\r\n<P>12. Senere afgørelse om opretholdelse af godkendelsen. </P>  \r\n\r\n<P>IV. Valget i Danmark </P>  \r\n\r\n<P>13. Lovgrundlaget og udvalgets materiale. </P>  \r\n\r\n<P>14. Prøvelsen vedrører valghandlingen, Indenrigsministeriets beregninger  \r\n\r\n og kandidaterne. </P>  \r\n\r\n<P>15. Valghandlingen </P>  \r\n\r\n<P>A. Indenrigsministeriets redegørelse vedrørende valgbogsafskrifterne. </P>  \r\n\r\n<P>1)Stemmesedlerne </P>  \r\n\r\n<P>2)Valgbøgerne </P>  \r\n\r\n<P>3)Valgbogsafskrifter </P>  \r\n\r\n<P>4)Fejl eller mangler ved valgbøgernes førelse, herunder fejlen i valgbogen  \r\n\r\n for Københavns Amts 6. kreds, Gladsaxe. </P>  \r\n\r\n<P>5)De valgbøgerne tilførte bemærkninger </P>  \r\n\r\n<P>6)Ugyldige stemmer </P>  \r\n\r\n<P>B.Valgklager m.m. vedrørende valghandlingen. </P>  \r\n\r\n<P>i.Generelt om spørgsmålet om gennemførelse af ekstra fintællinger, jf. de  \r\n\r\n under 1-4 nævnte klager/henvendelser. </P>  \r\n\r\n<P>ii.De enkelte klager. </P>  \r\n\r\n<P>1)Socialdemokratiet, Thistedkredsen </P>  \r\n\r\n<P>2)Formanden for Socialdemokratiet på Mors </P>  \r\n\r\n<P>3)Partiet Fælles Kurs </P>  \r\n\r\n<P>4)Hr. Mogens Camre, Bagsværd </P>  \r\n\r\n<P>5)Hr. Lars G. S. Larsen, Sønderborg </P>  \r\n\r\n<P>6)Fru sekretær Lis Noer Holmberg, Odense </P>  \r\n\r\n<P>7)Hr. Ivan Jensen, Asperup </P>  \r\n\r\n<P>8)Hr. Mogens Lund, Thisted </P>  \r\n\r\n<P>9)Valgbestyrelsen for Københavns Amts 9. kreds, Rødovre </P>  \r\n\r\n<P>10)Valgbestyrelsen for Sønderjyllands Amts 2. kreds, Åbenrå </P>  \r\n\r\n<P>11)Hr. Paul Bjergager Nielsen, Nyrupgård. </P>  \r\n\r\n<P>16. Indenrigsministeriets beregninger og opgørelser. </P>  \r\n\r\n<P>1)Klage fra hr. Karsten Olesen, Virum </P>  \r\n\r\n<P>2)Ministeriets beregninger og opgørelser i øvrigt. </P>  \r\n\r\n<P>17. De valgte kandidater. </P>  \r\n\r\n<P>V. Udvalgets konklusion </P>  \r\n\r\n<P>18. Udvalgets indstillinger. </P>  \r\n\r\n<P>I. Indledning </P>  \r\n\r\n<P>1. Valg til Folketinget blev udskrevet ved <B>kongeligt åbent brev af 19.  \r\n\r\n april 1988</B> til afholdelse tirsdag den 10. maj 1988, idet det dog for så  \r\n\r\n vidt angår valget på Færøerne og i Grønland blev overladt til henholdsvis  \r\n\r\n rigsombudsmanden på Færøerne og rigsombudsmanden i Grønland at bestemme dagen  \r\n\r\n for valgets afholdelse der. </P>  \r\n\r\n<P>Den 10. maj 1988 blev imidlertid også fastsat som valgdag for Færøerne og  \r\n\r\n Grønland, således at denne dag blev fælles valgdag for hele riget. </P>  \r\n\r\n<P>2. I henhold til grundlovens § 35 trådte det nyvalgte Folketing sammen  \r\n\r\n torsdag den 26. maj 1988, og Tinget nedsatte, som det er foreskrevet i  \r\n\r\n forretningsordenens § 1, stk. 2, et <B>foreløbigt udvalg</B> på 21 medlemmer  \r\n\r\n til prøvelse af valgene. </P>  \r\n\r\n<P>Dette udvalg afholdt kort efter sættende møde, hvor Lizzie Lichtenberg  \r\n\r\n (KF) blev valgt til formand og Henning Rasmussen (S) til næstformand. </P>  \r\n\r\n<P>Udvalget har derefter i en række møder sammen med Indenrigsministeriets  \r\n\r\n valgkonsulent gennemgået det modtagne materiale vedrørende valgene. Udvalget  \r\n\r\n har i denne forbindelse stillet spørgsmål til indenrigsministeren til  \r\n\r\n skriftlig besvarelse. To af disse spørgsmål og besvarelserne er medtaget som  \r\n\r\n bilag til betænkningen. </P>  \r\n\r\n<P>II. Valget på Færøerne </P>  \r\n\r\n<P>3. Med skrivelse af 20. maj 1988 har indenrigsministeren fremsendt  \r\n\r\n<B>valgbog</B> vedrørende det på Færøerne den 10. maj 1988 stedfundne valg  \r\n\r\n til Folketinget med tilhørende udskrift af valgbestyrelsens protokol bilagt  \r\n\r\n et ubenyttet eksemplar af de stemmesedler, der har været benyttet ved valget.  \r\n\r\n</P>  \r\n\r\n<P>4. Det fremgår af materialet, at der har været 7 kandidatlister, og at  \r\n\r\n stemmeprocenten har været på 70,3, idet der ved valget blev afgivet <B>i alt  \r\n\r\n 23.012 stemmer,</B> heraf 22.912 gyldige, 48 blanke og 52 andre ugyldige  \r\n\r\n stemmer. </P>  \r\n\r\n<P>5. Det parti, der opnåede det største antal stemmer, nemlig 5.655, var  \r\n\r\n<B>Folkeflokken,</B> og af dette partis kandidater fik Oli Breckmann flest  \r\n\r\n personlige stemmer, nemlig 3.146. </P>  \r\n\r\n<P>Sambandspartiet fik det næststørste antal stemmer, nemlig 5.597, og af  \r\n\r\n dette partis kandidater fik Pauli Ellefsen flest personlige stemmer, nemlig  \r\n\r\n 2.601. </P>  \r\n\r\n<P>De øvrige kandidatlister opnåede følgende stemmetal: </P>  \r\n\r\n<P>Det Færøske Socialdemokrati 4.861 </P>  \r\n\r\n<P>Det Republikanske Parti 4.690 </P>  \r\n\r\n<P>Selvstyreflokken 897 </P>  \r\n\r\n<P>Kristeligt Folkeparti, </P>  \r\n\r\n<P>Færøernes Fremskridts- </P>  \r\n\r\n<P>og Fiskeriparti 891 </P>  \r\n\r\n<P>Fremskridtspartiet 321 </P>  \r\n\r\n<P>Det fremgår af valgresultatet, at <B>Oli Breckmann</B> og <B>Pauli  \r\n\r\n Ellefsen</B> er valgt til medlemmer af Folketinget. </P>  \r\n\r\n<P>6. I Indenrigsministeriets skrivelse er det anført, at der ikke er  \r\n\r\n modtaget nogen klage over folketingsvalget på Færøerne. </P>  \r\n\r\n<P>Udvalget til Prøvelse af Valgene har ingen bemærkninger vedrørende  \r\n\r\n valghandlingen eller opgørelsen af valget, og der er heller ikke over for  \r\n\r\n udvalget rejst tvivl om de to nævnte kandidaters valgbarhed. </P>  \r\n\r\n<P>III. Valget i Grønland </P>  \r\n\r\n<P>7. Med skrivelse af 11. maj 1988 har Statsministeriet,  \r\n\r\n Grønlandsdepartementet, fremsendt en fra rigsombudsmanden i Grønland modtaget  \r\n\r\n telegrafisk <B>foreløbig opgørelse</B> af folketingsvalget i Grønland den 10.  \r\n\r\n maj 1988. </P>  \r\n\r\n<P>8. Det fremgår af denne opgørelse, at der har været 4 valgforbund, og at  \r\n\r\n stemmeprocenten har været på 57,8, idet der er afgivet <B>i alt 22.157  \r\n\r\n stemmer,</B> heraf 20.953 gyldige, 219 blanke og 985 andre ugyldige stemmer.  \r\n\r\n</P>  \r\n\r\n<P>9. Af de gyldige stemmer er 8.408 afgivet på valgforbundet <B>Siumut,</B>  \r\n\r\n 8.115 på valgforbundet <B>Atassut,</B> 3.615 på valgforbundet <B>Inuit  \r\n\r\n Ataqatigiit</B> og 815 på valgforbundet <B>Issittup Partiia.</B> De to  \r\n\r\n førstnævnte valgforbund har således fået valgt hver 1 repræsentant. </P>  \r\n\r\n<P>10. Af de 8.408 stemmer, der er afgivet på Siumut, har <B>Hans-Pavia  \r\n\r\n Rosing</B> opnået det største antal, nemlig 5.444 stemmer. Af de 8.115  \r\n\r\n stemmer, der er afgivet på Atassut, har <B>Otto Steenholdt</B> opnået de  \r\n\r\n 6.408. </P>  \r\n\r\n<P>Hans-Pavia Rosing og Otto Steenholdt må herefter anses for valgt. </P>  \r\n\r\n<P>11. Der er ikke over for udvalget rejst tvivl om de to kandidaters  \r\n\r\n valgbarhed, og udvalget benytter derfor bestemmelsen i § 1, stk. 6, i  \r\n\r\n Folketingets forretningsorden, hvorefter det vedrørende medlemmer valgt i  \r\n\r\n Grønland kan gøre indstilling til Tinget om <B>godkendelse på grundlag af den  \r\n\r\n foreløbige opgørelse. </B></P>  \r\n\r\n<P>12. Når det endelige valgmateriale til sin tid foreligger, må Folketinget  \r\n\r\n som sædvanlig træffe afgørelse om, hvorvidt godkendelsen kan opretholdes.  \r\n\r\n</P>  \r\n\r\n<P>IV. Valget i Danmark </P>  \r\n\r\n<P>13. Valget er foretaget efter reglerne i lov om valg til Folketinget, jf.  \r\n\r\n lovbekendtgørelse nr. 418 af 22. september 1980, som ændret blandt andet ved  \r\n\r\n lov nr. 91 af 2. marts 1983, lov nr. 179 af 8. maj 1985 og § 127 i lov nr.  \r\n\r\n 271 af 13. maj 1987, hvorved bemærkes, at den nye folketingsvalglov (lov nr.  \r\n\r\n 271 af 13. maj 1987) som helhed først træder i kraft den 1. juli 1988. </P>  \r\n\r\n<P>Udvalget har vedrørende valget i Danmark af de 175 mandater modtaget  \r\n\r\n følgende materiale: </P>  \r\n\r\n<P>Med skrivelse af 25. maj d.å. har indenrigsministeren i henhold til  \r\n\r\n valglovens § 53 fremsendt: </P>  \r\n\r\n<P>1) De fra opstillingskredsenes valgbestyrelser modtagne udskrifter af  \r\n\r\n valgbøgerne. </P>  \r\n\r\n<P>2) De i overensstemmelse med lovens §§ 42-44 foretagne beregninger af  \r\n\r\n kreds- og tillægsmandaternes fordeling. </P>  \r\n\r\n<P>3) Den i overensstemmelse med lovens §§ 45-48 foretagne opgørelse af,  \r\n\r\n hvilke kandidater der har opnået valg. </P>  \r\n\r\n<P>4) De i lovens § 50 omhandlede lister over stedfortrædere. </P>  \r\n\r\n<P>Med samme skrivelse fremsendtes endvidere en redegørelse indeholdende de  \r\n\r\n bemærkninger, som den stedfundne gennemgang af de nævnte udskrifter af  \r\n\r\n valgbøgerne har givet ministeriet anledning til. </P>  \r\n\r\n<P>Med skrivelser af 20., 25. og 26. maj 1988 har indenrigsministeren  \r\n\r\n endvidere fremsendt 9 valgklager og 2 henvendelser fra valgbestyrelser  \r\n\r\n vedrørende forhold med forbindelse til valghandlingen og 1 valgklage  \r\n\r\n vedrørende Indenrigsministeriets beregninger og opgørelse af valget. </P>  \r\n\r\n<P>14. Udvalgets arbejde med dette materiale vedrører 3 spørgsmål: For det  \r\n\r\n første spørgsmålet om gyldigheden af valghandlingen, herunder valgets  \r\n\r\n forberedelse, stemmeafgivningen, optællingen af stemmesedlerne og vurderingen  \r\n\r\n af dem samt valgbøgerne og disses førelse m.v. For det andet spørgsmålet om  \r\n\r\n godkendelse af de af Indenrigsministeriet foretagne opgørelser og  \r\n\r\n beregninger. Og for det tredje spørgsmålet om godkendelse af de kandidater,  \r\n\r\n der har opnået valg. </P>  \r\n\r\n<P>15. Valghandlingen </P>  \r\n\r\n<P>Af de spørgsmål, der er nævnt ovenfor, behandles først spørgsmålet om  \r\n\r\n selve valghandlingen og forskellige problemer i forbindelse hermed. </P>  \r\n\r\n<P>A. Udvalget har som sædvanlig nøje gennemgået Indenrigsministeriets  \r\n\r\n redegørelse indeholdende de bemærkninger, som den stedfundne gennemgang af  \r\n\r\n valgbogsudskrifterne har givet ministeriet anledning til. </P>  \r\n\r\n<P>1) Ved Indenrigsministeriets bekendtgørelse nr. 573 af 1. september 1987  \r\n\r\n fik valgbestyrelserne mulighed for at beslutte, at kandidaternes navne på  \r\n\r\n<B>stemmesedlen</B> skal anføres i 2 eller flere lodrette kolonner. Det  \r\n\r\n oplyses, at 2 valgbestyrelser ved dette valg har benyttet muligheden for at  \r\n\r\n fremstille stemmesedler med kandidaternes navne anført i 2 kolonner mod 6  \r\n\r\n valgbestyrelser ved valget i 1987. Herudover har stemmesedlerne stort set  \r\n\r\n haft en ensartet udformning. </P>  \r\n\r\n<P>Det anføres i redegørelsen, at der ved dette valg kun er få stemmesedler,  \r\n\r\n der er behæftet med fejl. Herom anføres følgende: &#187;På stemmesedlen for  \r\n\r\n Bornholms Amts 1. kreds, Rønne, er rækkefølgen forkert (byttet om) for 2  \r\n\r\n kandidater for henholdsvis De Grønne og Danmarks Kommunistiske Parti. På  \r\n\r\n stemmesedlen for Ribe Amts 4. kreds, Grindsted, er der foretaget en  \r\n\r\n nummerering af hvert partis kandidater. Endelig er på stemmesedlen fra Århus  \r\n\r\n Amts 7. kreds, Hammel, en af kandidaterne for Det Konservative Folkeparti  \r\n\r\n placeret forkert i rækkefølgen og anført med forkert skrifttype.&#171; Det  \r\n\r\n kan i denne forbindelse oplyses, at der ved valget i 1987 var fejl i  \r\n\r\n stemmesedlerne i 24 opstillingskredse. </P>  \r\n\r\n<P>2) Om <B>valgbøgerne</B> oplyses det i redegørelsen, at der ved dette valg  \r\n\r\n er anvendt samme slags valgbøger som ved valget i 1987. Københavns Kommune  \r\n\r\n har for de 16 opstillingskredse i kommunen også ved dette valg fremstillet  \r\n\r\n særlige valgbøger, der afviger fra den valgbog, Indenrigsministeriet har  \r\n\r\n fremstillet, og som anvendes af de øvrige valgbestyrelser. Når den nye  \r\n\r\n folketingsvalglov træder i kraft 1. juli 1988, vil Indenrigsministeriet  \r\n\r\n udarbejde nye regler om valgbøger, der bl.a. skal sikre, at alle  \r\n\r\n valgbestyrelser følger samme regler med hensyn til valgbogens indhold og  \r\n\r\n udformning. </P>  \r\n\r\n<P>3) Om <B>valgbogsafskrifterne</B> anføres det i redegørelsen, at  \r\n\r\n Indenrigsministeriet atter ved dette valg har tilladt, at der i stedet for  \r\n\r\n afskrift af valgbogen kan indsendes en tydelig fotokopi. Dette har 66  \r\n\r\n valgbestyrelser benyttet sig af, mens 21 valgbestyrelser har indsendt  \r\n\r\n egentlige afskrifter. I den nye folketingsvalglov er udtrykkelig fastsat, at  \r\n\r\n valgbestyrelserne kan indsende en fotokopi af valgbogen. </P>  \r\n\r\n<P>4) Gennemgangen af valgbøgerne har givet Indenrigsministeriet anledning  \r\n\r\n til bemærkninger om forskellige <B>fejl eller mangler ved valgbøgernes  \r\n\r\n førelse.</B> Kun en af disse er dog af en sådan karakter, at den har givet  \r\n\r\n udvalget anledning til særlige bemærkninger herom. I redegørelsen om  \r\n\r\n folketingsvalget har Indenrigsministeriet oplyst følgende: &#187;I et enkelt  \r\n\r\n tilfælde, der vedrørte Københavns Amts 6. kreds, Gladsaxe, var der en så  \r\n\r\n væsentlig uoverensstemmelse mellem de anførte stemmetal for Socialistisk  \r\n\r\n Folkeparti, at det var nødvendigt at bede valgbestyrelsens formand komme til  \r\n\r\n møde i Indenrigsministeriet og fremlægge dokumentation for, hvilket af de  \r\n\r\n anførte tal der var korrekt. På side 40 i valgbogen var Socialistisk  \r\n\r\n Folkepartis samlede stemmetal angivet til 6.961, mens det på side 54 var  \r\n\r\n angivet til 7.239, dvs. en difference på 278 stemmer. Sammenligningen på side  \r\n\r\n 48 med antal vælgere, der ifølge valglisterne havde afgivet stemme, såvel som  \r\n\r\n stemmeseddelregnskabet på side 49-50 passede med stemmetallet på 6.961.  \r\n\r\n Valgbestyrelsens formand fremlagde dokumentation, der viste, at stemmetallet  \r\n\r\n 7.239 var det korrekte. Differencen på 278 svarede til antallet af  \r\n\r\n partistemmer afgivet for Socialistisk Folkeparti på afstemningsstedet i  \r\n\r\n Buddinge. Ved en fejltagelse var dette tal ikke blevet medregnet ved  \r\n\r\n opgørelsen af stemmetallene på side 40-48. På mødet i Indenrigsministeriet,  \r\n\r\n der fandt sted lørdag den 14. maj 1988, oplyste formanden for  \r\n\r\n valgbestyrelsen, at der var yderligere fejl i de opgivne tal i valgbogen,  \r\n\r\n idet stemmetallet for Det Konservative Folkeparti var angivet med 8 for meget  \r\n\r\n såvel på side 40 som på side 53. Denne fejl, der også vedrørte  \r\n\r\n afstemningsstedet i Buddinge, kunne ikke konstateres ved Danmarks Statistiks  \r\n\r\n gennemgang af valgbogen, idet fejlen var indeholdt i tallene på såvel side  \r\n\r\n 40-48 og side 49-50 som på side 53.&#171; </P>  \r\n\r\n<P>I den skriftlige redegørelse, som valgbestyrelsens formand den 16. maj  \r\n\r\n 1988 sendte til Indenrigsministeriet om årsagen til, at de anførte fejl i  \r\n\r\n valgbogen kunne forekomme (bilag 1), er henvist til et utilstrækkeligt  \r\n\r\n edb-program, der tillod, at nævnte fejl kunne opstå, og til en tastefejl samt  \r\n\r\n til, at valgbogen efterfølgende beklageligvis ikke blev færdiggjort ved en  \r\n\r\n manuel test af de anførte tal. </P>  \r\n\r\n<P>Udvalget skal i den anledning oplyse, at konstateringen af en tilsvarende  \r\n\r\n fejl i Frederiksborg Amts 4. kreds, Frederiksværk, i 1984 medførte, at det  \r\n\r\n daværende udvalg i betænkningen udtrykte en stærk beklagelse over, at den  \r\n\r\n ansvarlige valgbestyrelse havde undladt at udføre de foreskrevne  \r\n\r\n kontrolforanstaltninger, hvorved fejlene ville have været opdaget. </P>  \r\n\r\n<P>Udvalget udtrykker sin beklagelse over, at man ikke har fulgt de  \r\n\r\n kontrolprocedurer, der er påbudt. Udvalget tager til efterretning, at  \r\n\r\n valgbestyrelsen i Københavns Amtskreds, 6. kreds, Gladsaxe, har meddelt, at  \r\n\r\n man ved hjælp af en strammere kontrolprocedure vil drage omsorg for, at  \r\n\r\n sådanne fejl ikke skulle kunne forekomme i fremtiden. </P>  \r\n\r\n<P>5) Ministeriet har dernæst blandt <B>de valgbøgerne tilførte  \r\n\r\n bemærkninger</B> vedrørende valgets forberedelse og afholdelse særlig henledt  \r\n\r\n opmærksomheden på følgende: </P>  \r\n\r\n<P>Af valgbogen for Frederiksborg Amts 3. kreds, Hillerød, fremgår, at en  \r\n\r\n vælger på Hillerødsholmskolen har afgivet stemme på en andens valgkort.  \r\n\r\n Politianmeldelse vil blive indgivet. </P>  \r\n\r\n<P>Af valgbogen for Roskilde Amts 2. kreds, Køge, fremgår, at en vælger på  \r\n\r\n Greve afstemningssted har afgivet stemme på en andens valgkort.  \r\n\r\n Valgbestyrelsen har efter det oplyste ikke i dette tilfælde fundet  \r\n\r\n tilstrækkeligt grundlag til at indgive politianmeldelse. </P>  \r\n\r\n<P>Af valgbogen for Storstrøms Amts 5. kreds, Maribo, fremgår, at 2  \r\n\r\n stemmesedler fra afstemningsområderne Rørbæk og Sakskøbing er lagt i forkerte  \r\n\r\n stemmekasser. Disse 2 afstemningsområder har fælles afstemningssted  \r\n\r\n beliggende i Sakskøbing afstemningsområde. Indenrigsministeriet har i  \r\n\r\n skrivelse af 25. maj 1988 gjort Sakskøbing Byråd opmærksom på, at det ikke er  \r\n\r\n i overensstemmelse med folketingsvalgloven, at 2 afstemningsområder har samme  \r\n\r\n afstemningssted, hvorfor byrådet enten må træffe beslutning om sammenlægning  \r\n\r\n af de 2 afstemningsområder eller om etablering af et selvstændigt  \r\n\r\n afstemningssted i Rørbæk afstemningsområde. Udvalget erklærer sig enigt med  \r\n\r\n ministeriet i dets tilkendegivelse. </P>  \r\n\r\n<P>Af valgbogen for Bornholms Amts 1. kreds, Rønne, fremgår, at en journalist  \r\n\r\n fra Danmarks Radio afprøvede muligheden for at få adgang til at stemme på  \r\n\r\n grundlag af en anden vælgers sygesikringsbevis. Valgbestyrelsen har efter det  \r\n\r\n oplyste ikke i dette tilfælde fundet tilstrækkeligt grundlag til at indgive  \r\n\r\n politianmeldelse. Et <B>flertal</B> (udvalget med undtagelse af  \r\n\r\n Fremskridtspartiets medlemmer) har taget dette til efterretning samt taget  \r\n\r\n til efterretning, at den pågældende efter det oplyste ikke har afgivet  \r\n\r\n stemme. Et <B>mindretal</B> (Fremskridtspartiets medlemmer af udvalget)  \r\n\r\n udtaler, at journalisten fra Danmarks Radio ifølge de givne oplysninger har  \r\n\r\n begået forsætlig overtrædelse af valgloven, og at valgbestyrelsens manglende  \r\n\r\n opfølgning af sagen misbilliges. </P>  \r\n\r\n<P>Af valgbøgerne for Fyns Amts 1.-3. kreds, Odense, fremgår, at Lis Noer  \r\n\r\n Holmberg (valgt som medlem af Folketinget for Fyns Amtskreds) og Eigil  \r\n\r\n Bramsen har klaget over fremgangsmåden ved stemmeafgivning i eget hjem. Der  \r\n\r\n henvises til den nedenfor i afsnit B under nr. 6 omtalte klage. </P>  \r\n\r\n<P>Af valgbogen for Sønderjyllands Amts 2. kreds, Åbenrå, fremgår, at en  \r\n\r\n vælger har klaget over ophængning af valgplakater i et vindue nær indgangen  \r\n\r\n til Rødekro afstemningssted. Der henvises til en tilsvarende klage over  \r\n\r\n valgplakater ved et afstemningssted i Sønderborg, der omtales nedenfor i  \r\n\r\n afsnit B under nr. 5. </P>  \r\n\r\n<P>6) Under omtalen af Indenrigsministeriets redegørelse skal endelig til  \r\n\r\n sidst nævnes, at ministeriet som sædvanlig har givet en oversigt over <B>de  \r\n\r\n ugyldige stemmer. </B></P>  \r\n\r\n<P>Det fremgik heraf, at der var optalt 18.222 blanke og 5.300 andre ugyldige  \r\n\r\n stemmer. Det kan hertil føjes, at antallet af blanke stemmer i 1981 var  \r\n\r\n 15.289, i 1984 19.731 og i 1987 20.289, og at antallet af andre ugyldige  \r\n\r\n stemmer i 1981 var 4.592, i 1984 4.992 og i 1987 6.355. </P>  \r\n\r\n<P>Det fremgik endvidere af oversigten, at blandt de 5.300 andre ugyldige  \r\n\r\n stemmer faldt en meget stor del i 3 hovedgrupper, nemlig 683 (mod forrige  \r\n\r\n gang 934), der var påført 2 eller flere kryds, 1.410 (mod forrige gang  \r\n\r\n 1.565), der var forsynet med påskrift eller andet særpræg, og endelig 1.788  \r\n\r\n brevstemmer, der var ugyldige af forskellige grunde (antallet var sidste gang  \r\n\r\n 2.155). </P>  \r\n\r\n<P>B. Som tidligere anført foreligger der 9 klager og 2 henvendelser fra  \r\n\r\n valgbestyrelser vedrørende valghandlingen. </P>  \r\n\r\n<P>i. Generelt om spørgsmålet om gennemførelse af ekstra fintællinger, jf. de  \r\n\r\n under 1-4 nævnte klager: </P>  \r\n\r\n<P>I de 4 klager, der omtales nedenfor under nr. 1-4, er der anmodet om en  \r\n\r\n fornyet fintælling af stemmer afgivet på henholdsvis et bestemt parti i en  \r\n\r\n bestemt amtskreds, samtlige stemmer afgivet på landsplan og samtlige stemmer  \r\n\r\n afgivet i en bestemt storkreds. Som begrundelse er anført dels en lille  \r\n\r\n stemmeforskel mellem 2 kandidater sammenholdt med usikkerhed om, hvorvidt man  \r\n\r\n i hele amtskredsen har fulgt folketingsvalglovens regler om henførelse af  \r\n\r\n stemmer til henholdsvis partistemmer og personlige stemmer, <B>dels</B> at et  \r\n\r\n parti kun manglede 1.283 stemmer i at blive repræsenteret sammenholdt med de  \r\n\r\n stemmeforskydninger i partiets favør, der skete efter valgnatten i  \r\n\r\n forbindelse med fintællingen, og <B>dels</B> igen usikkerhed om, hvorvidt man  \r\n\r\n i hele storkredsen har fulgt folketingsvalglovens regler om henførelse af  \r\n\r\n stemmer til henholdsvis personlige stemmer og partistemmer. </P>  \r\n\r\n<P>Inden omtalen af de enkelte klager skal derfor kort redegøres for  \r\n\r\n tidligere udvalgs overvejelser i tilfælde, hvor der er anmodet om fornyet  \r\n\r\n fintælling. Mens den nye folketingsvalglov, der træder i kraft den 1. juli  \r\n\r\n 1988, indeholder en udtrykkelig hjemmel for Folketinget til at påbyde en  \r\n\r\n valgbestyrelse at foretage en omtælling af afgivne stemmer, er spørgsmålet  \r\n\r\n ikke reguleret i den nugældende valglov, der alene omtaler Folketingets  \r\n\r\n kompetence til at erklære valget i en opstillingskreds for ugyldigt. Dette  \r\n\r\n førte i 1984 til den antagelse, at hverken Folketinget eller  \r\n\r\n Indenrigsministeriet kan give et sådant påbud til valgbestyrelserne  \r\n\r\n (Folketingstidende 1983-84 (2. saml.), tillæg B sp. 71 ff.). </P>  \r\n\r\n<P>Det midlertidige Udvalg til Prøvelse af Valgene har dog tidligere i  \r\n\r\n enkelte tilfælde selv foretaget en optælling/gennemgang af stemmesedler: </P>  \r\n\r\n<P>I 1953 var der således kun 1 stemmes forskel mellem 2 kandidater for  \r\n\r\n Venstre i Københavns Amtskreds, og udvalget foretog derefter en gennemgang af  \r\n\r\n samtlige stemmer afgivet på Venstre og dette partis kandidater i amtet samt  \r\n\r\n af samtlige kasserede stemmesedler i amtet. Gennemgangen førte til en  \r\n\r\n korrektion af stemmetallene, men medførte ikke ændring af kandidaternes  \r\n\r\n rækkefølge (Folketingstidende 1953-54, forhandlingerne sp. 24). </P>  \r\n\r\n<P>I 1964 opnåede partiet De Uafhængige lige mange stemmer i Århus og Vejle  \r\n\r\n Amtskredse, og Indenrigsministeriet foretog derefter lodtrækning mellem disse  \r\n\r\n uden at have en direkte lovhjemmel dertil, således som det nu er tilfældet.  \r\n\r\n Spørgsmålet om en eventuel fornyet optælling eller revision af partiernes  \r\n\r\n stemmer i de 2 amtskredse, og om den eventuelt også skulle omfatte de øvrige  \r\n\r\n partiers stemmer i de 2 amtskredse, gav herefter anledning til dybtgående  \r\n\r\n overvejelser og meget delte meninger i det daværende Udvalg til Prøvelse af  \r\n\r\n Valgene. Overvejelserne resulterede i, at udvalget besluttede, at man måtte  \r\n\r\n støtte sig på den foreliggende fintælling og nøjes med at foretage en  \r\n\r\n revision af De Uafhængiges stemmer i de 2 amtskredse, hvilket medførte en  \r\n\r\n overvægt på 3 stemmer for den amtskreds, der havde vundet lodtrækningen  \r\n\r\n (Folketingstidende 1964-65, forhandlingerne sp. 30). </P>  \r\n\r\n<P>I 1984, hvor kun 16 stemmer var afgørende for mandatfordelingen, opstod  \r\n\r\n der usikkerhed om valgresultatet på grund af registreringsfejl i valgbogen  \r\n\r\n for en opstillingskreds i Frederiksborg Amt, hvorved liste A fejlagtigt var  \r\n\r\n tildelt 100 stemmer for meget i et afstemningsområde og 10 stemmer for lidt i  \r\n\r\n et andet. Dette medførte, at et mandat forholdsvis kort tid før Folketingets  \r\n\r\n sammentræden måtte overføres fra Socialdemokratiet til Venstre. Udvalget  \r\n\r\n overvejede i den anledning, hvorvidt man skulle søge gennemført en fornyet  \r\n\r\n gennemgang af samtlige valgbøger med henblik på at konstatere, om denne type  \r\n\r\n fejl var forekommet andre steder, men udvalget afstod fra dette. Da der  \r\n\r\n imidlertid herefter desuden - ikke mindst på grund af udtalelser fra en  \r\n\r\n valgbestyrelsesformand - blev rejst tvivl om, hvorvidt brevstemmesedler blev  \r\n\r\n undergivet en ensartet bedømmelse på landsplan, besluttede udvalget at  \r\n\r\n foretage en fornyet bedømmelse af samtlige afgivne brevstemmesedler ved  \r\n\r\n valget i Danmark. Af de i alt 120.000 brevstemmesedler medførte gennemgangen  \r\n\r\n overførsel af ca. 800 stemmer fra een kategori til en anden, men på trods af  \r\n\r\n den oprindelige lille stemmeforskel medførte dette ingen ændring i  \r\n\r\n mandatfordelingen eller kandidatudvælgelsen. Der skete dog enkelte ændringer  \r\n\r\n i stedfortræderrækkefølgen i de lavere stedfortrædernumre. På grund af de  \r\n\r\n meget omfattende kontrolprocedurer, det var nødvendigt at følge, bl.a. for at  \r\n\r\n sikre, at der ikke skete sammenblanding af materiale fra forskellige  \r\n\r\n opstillingskredse/afstemningsområder, medførte gennemgangen en udskydelse af  \r\n\r\n godkendelsen af samtlige valg på 13 dage (Folketingstidende 1983-84 (2.  \r\n\r\n saml.), tillæg B sp. 9 og 47, forhandlingerne sp. 26). </P>  \r\n\r\n<P>Som nævnt i udvalgsbetænkningen fra 1981 (Folketingstidende 1980-81 (2.  \r\n\r\n saml.), tillæg A sp. 8) har hovedprincippet gennem årene imidlertid været, at  \r\n\r\n de skiftende udvalg har fastholdt, at de af valgbestyrelserne trufne  \r\n\r\n afgørelser og optællinger skulle stå ved magt. </P>  \r\n\r\n<P>Dette skete f.eks. i 1945, hvor en kandidats anmodning om fornyet  \r\n\r\n bedømmelse af stemmesedlerne var begrundet i, at den valgte kun havde opnået  \r\n\r\n 24 stemmer mere end han. Anmodningen blev afvist med henvisning til, at der  \r\n\r\n ikke var fremført nærmere oplysninger om begåede fejl, kun en formodning om,  \r\n\r\n at en fornyet bedømmelse eventuelt kunne give et andet resultat, og det  \r\n\r\n tilføjedes, &#187;at man ikke inden for udvalget nærede tvivl om de  \r\n\r\n pågældende valgbestyrelsers upartiskhed og gode vilje til at foretage en  \r\n\r\n rigtig optælling&#171;. (Folketingstidende 1945-46 (2. saml.),  \r\n\r\n forhandlingerne sp. 419). </P>  \r\n\r\n<P>I 1966 drøftede udvalget spørgsmålet om en gennemgang af de ugyldige  \r\n\r\n stemmer i Sorø og Maribo Amtskredse, idet Socialistisk Folkeparti i  \r\n\r\n førstnævnte amtskreds havde opnået et tillægsmandat for 5.347 stemmer eller  \r\n\r\n kun 6 stemmer mere, end partiet opnåede i Maribo Amtskreds. Da antallet af  \r\n\r\n ugyldige stemmer imidlertid var beskedent og en ændring derfor næppe kunne  \r\n\r\n forventes, afstod udvalget fra en nærmere gennemgang af disse. </P>  \r\n\r\n<P>I 1973 blev der på baggrund af udformningen af den stemmeseddel, der blev  \r\n\r\n brugt i Randerskredsen, og som et enigt udvalg fandt var i strid med  \r\n\r\n folketingsvalgloven, rejst tvivl om den rette fordeling af 1.114 personlige  \r\n\r\n stemmer mellem 2 socialdemokratiske kandidater og dermed om, hvilke  \r\n\r\n kandidater fra det pågældende parti der havde opnået valg. Som følge heraf  \r\n\r\n blev der fremsat selvstændige indstillinger i udvalgsbetænkningen dels fra FP  \r\n\r\n om afholdelse af omvalg i Århus Amtskreds, dels fra DKP og DR om at pålægge  \r\n\r\n Indenrigsministeriet at foretage en ændret opgørelse af stemmetallene i Århus  \r\n\r\n Amtskreds, således at de personlige stemmer, hvorom der kunne være tvivl,  \r\n\r\n blev henført til partistemmer. Indstillingerne blev forkastet og valget  \r\n\r\n godkendt på grundlag af de af valgbestyrelsen meddelte tal.  \r\n\r\n (Folketingstidende 1973-74 (2. saml.), tillæg B sp. 1, forhandlingerne sp. 17  \r\n\r\n ff.). </P>  \r\n\r\n<P>I 1977 forelå en valgklage i anledning af en stemmeforskel på 12 mellem 2  \r\n\r\n kandidater fra partiet Venstre. Klagen blev afvist af et flertal af udvalgets  \r\n\r\n medlemmer (udvalget med undtagelse af V og DKP), idet det anførtes, &#187;at  \r\n\r\n de af valgbestyrelserne trufne afgørelser så vidt muligt bør fastholdes, idet  \r\n\r\n en modsat praksis let kunne medføre unødig usikkerhed hos valgbestyrelserne  \r\n\r\n rundt i landet og det desuden ville skabe uheldigt præcedens, hvis  \r\n\r\n Folketinget skulle påtage sig efterkontrol, hver gang der forekommer en  \r\n\r\n mindre stemmedifference&#171;. (Folketingstidende 1976-77 (2. saml.),  \r\n\r\n forhandlingerne sp. 16). </P>  \r\n\r\n<P>Også i 1979 forekom en lille stemmeforskel (33) mellem 2 kandidater fra  \r\n\r\n Det Konservative Folkeparti. En anmodning om en ekstra fintælling, der  \r\n\r\n foruden i den lille stemmeforskel blev begrundet med en ifølge klagerne  \r\n\r\n herskende usikkerhed om, hvorvidt en stemme var en listestemme eller en  \r\n\r\n personlig stemme, f.eks. når der var sat kryds ved både partiet og en  \r\n\r\n kandidat, blev dog ikke imødekommet i udvalget, der henholdt sig til  \r\n\r\n flertalsudtalelsen fra 1977 (Folketingstidende 1979-80 (2. saml.),  \r\n\r\n forhandlingerne sp. 60). </P>  \r\n\r\n<P>I 1981 blev der fremsat anmodning om, at der &#187;af en anden og central  \r\n\r\n instans&#171; skulle foretages en ekstra fintælling af samtlige stemmer  \r\n\r\n afgivet på partierne Venstre og Socialistisk Folkeparti samt af blanke og  \r\n\r\n andre ugyldige stemmer. Som begrundelse herfor henvistes til den store  \r\n\r\n forskel i stemmetal, der fremkom i flere amtskredse ved fintællingen i  \r\n\r\n forhold til valgnattens foreløbige tal, den tilsyneladende uensartede  \r\n\r\n godkendelsespraksis, hvad angik brevstemmer, samt til, at kun 93 stemmer i  \r\n\r\n landsresultatet var afgørende for, om det yderste tillægsmandat tilfaldt  \r\n\r\n Socialistisk Folkeparti eller Venstre. Ønsket mødte ikke tilslutning hos et  \r\n\r\n flertal i udvalget, der henviste til betænkelighederne ved at foranstalte en  \r\n\r\n landsomfattende gennemgang af 2 partiers stemmetal, til, at hele valgloven  \r\n\r\n bygger på, at vurdering og optælling af stemmesedlerne foretages af de  \r\n\r\n stedlige valgbestyrelser, og til den forsinkelse af godkendelsen af samtlige  \r\n\r\n 175 valg, en landsomfattende ekstra fintælling ville medføre. Heller ikke  \r\n\r\n efter at anmodningen i udvalget blev begrænset til ønske om en ekstra  \r\n\r\n fintælling af alle brevstemmer og alle ugyldige stemmer i hele landet, mødte  \r\n\r\n det tilstrækkelig tilslutning i udvalget (Folketingstidende 1981-82 (2.  \r\n\r\n saml.), tillæg A sp. 11). </P>  \r\n\r\n<P>Efter valget i 1981 anmodede endvidere Centrum-Demokraterne i Hvidovre om  \r\n\r\n en fornyet fintælling af samtlige stemmer afgivet på Centrum-Demokraterne i  \r\n\r\n Københavns Amtskreds på grund af en stemmeforskel mellem den sidst valgte  \r\n\r\n kandidat og 1. stedfortræder på 9 stemmer, hvor en mindre stemmeforskydning i  \r\n\r\n de personlige stemmer på grund af sideordnet opstilling kunne medføre en  \r\n\r\n ændring i kandidatudvælgelsen. Udvalget imødekom ikke anmodningen  \r\n\r\n (Folketingstidende 1981-82 (2. saml.), tillæg A sp. 12). </P>  \r\n\r\n<P>ii. De enkelte klager: </P>  \r\n\r\n<P>1-2) Med skrivelse af 20. maj 1988 har Indenrigsministeriet fremsendt  \r\n\r\n skrivelse af 15. maj 1988 fra Socialdemokratiet i Thistedkredsen ved  \r\n\r\n formanden, hr. Ralf Topp, hvori der anmodes om fornyet fintælling af de  \r\n\r\n stemmer, der er afgivet på Socialdemokratiet i Viborg Amtskreds. Som  \r\n\r\n begrundelse henvises for det første til, at der kun er 28 (efter den endelige  \r\n\r\n opgørelse (fintællingen) 27) stemmers forskel mellem den kandidat, der er  \r\n\r\n valgt som nr. 2 for Socialdemokratiet i Viborg Amtskreds, og den kandidat,  \r\n\r\n der blev 1. stedfortræder. Herudover anføres, at man efter det for  \r\n\r\n kredsformanden oplyste visse steder i amtskredsen ikke har fulgt  \r\n\r\n folketingsvalglovens regler om, hvorledes det afgøres, om en stemme skal  \r\n\r\n anses for partistemme eller en personlig stemme (folketingsvalglovens § 39,  \r\n\r\n stk. 3). </P>  \r\n\r\n<P>Med skrivelse af 20. maj 1988 fra Indenrigsministeriet er endvidere  \r\n\r\n fremsendt skrivelse fra borgmester K. E. Jensen, Morsø Kommune, med oplysning  \r\n\r\n om, at formanden for Socialdemokratiet på Mors, hr. Leif Toft, telefonisk har  \r\n\r\n klaget til borgmesteren over valgets opgørelse, idet valgbestyrelsen m.fl.  \r\n\r\n efter klagerens opfattelse under valgopgørelsen ikke har været opmærksom på  \r\n\r\n bestemmelserne i folketingsvalglovens § 39, stk. 3, litra a. </P>  \r\n\r\n<P>I anledning af disse klager har Indenrigsministeriet indhentet en  \r\n\r\n udtalelse over sagen fra samtlige 5 valgbestyrelser i Viborg Amtskreds. Det  \r\n\r\n fremgår af disse udtalelser, at alle valgbestyrelser ved fintællingen fuldt  \r\n\r\n ud har været opmærksom på bestemmelsen i folketingsvalglovens § 39, stk. 3,  \r\n\r\n og at man såvel i Thistedkredsen, hvor der allerede på valgaftenen havde  \r\n\r\n været forlydender om fejlfortolkninger, som i Morsøkredsen udtrykkeligt havde  \r\n\r\n indskærpet denne regel for de involverede personer ved fintællingens  \r\n\r\n påbegyndelse. Valgbestyrelsen i Kjellerupkredsen anfører, at fintællingen er  \r\n\r\n foretaget i overensstemmelse med folketingsvalglovens § 39, stk. 3, men at  \r\n\r\n der på grund af den store kreds af personer, der er involverede i  \r\n\r\n fintællingen, naturligvis kan opstå tvivl om fortolkningen af lovens  \r\n\r\n bestemmelser, og at det derfor ikke kan udelukkes, at en ny optælling  \r\n\r\n foretaget af en mindre personkreds kan medføre mindre korrektioner i  \r\n\r\n fordelingen af de 6.356 stemmer på Socialdemokratiet. Valgbestyrelsen for  \r\n\r\n Kjellerupkredsen vil derfor, såfremt Indenrigsministeriet finder det  \r\n\r\n fornødent, foranledige foretaget en fornyet grundig gennemgang af fordelingen  \r\n\r\n af de personlige stemmer og partistemmer på Socialdemokratiet. </P>  \r\n\r\n<P>På baggrund af de foreliggende udtalelser fra de 5 valgbestyrelser i  \r\n\r\n Viborg Amtskreds finder udvalget ikke anledning til at imødekomme anmodningen  \r\n\r\n om fornyet fintælling. Et mindretal (Fremskridtspartiets medlemmer af  \r\n\r\n udvalget) konstaterer dog, jf. de faktisk indgivne klager, at der på de  \r\n\r\n forskellige valgsteder kan herske tvivl vedrørende opgørelsen af de afgivne  \r\n\r\n stemmer i de tilfælde, hvor en vælger både har sat kryds ud for  \r\n\r\n partibetegnelsen og samtidig ud for en kandidats navn. Med begrundelse i de  \r\n\r\n indgivne klager vedrørende optællingsmåden opfordrer mindretallet til, at  \r\n\r\n reglerne fremover tydeliggøres over for de enkelte valgstyrere på en let  \r\n\r\n anskuelig måde. </P>  \r\n\r\n<P>3) Med skrivelse af 20. maj 1988 har Indenrigsministeriet fremsendt en  \r\n\r\n skrivelse fra <B>partiet Fælles Kurs,</B> hvori det fremsætter krav om  \r\n\r\n omtælling af stemmesedlerne ved det netop afholdte folketingsvalg. Som  \r\n\r\n begrundelse anføres, at der ved den endelige opgørelse af valget  \r\n\r\n (fintællingen) skete en overførsel af 39 stemmer i Jylland og 130 stemmer på  \r\n\r\n landsplan til Fælles Kurs i forhold til valgnattens resultat, og at Fælles  \r\n\r\n Kurs kun mangler 1.283 stemmer i Jylland for at opnå repræsentation i  \r\n\r\n Folketinget. Endvidere henvises til, at partiet Venstresocialisterne ved en  \r\n\r\n fornyet gennemgang af stemmesedlerne efter et tidligere folketingsvalg fik  \r\n\r\n tildelt yderligere 2.000 stemmer. </P>  \r\n\r\n<P>I anledning af klagen anfører Indenrigsministeriet, at der altid  \r\n\r\n forekommer visse forskydninger af stemmetallene ved fintællingen i forhold  \r\n\r\n til valgnattens resultat. Om overførslen af stemmer til Venstresocialisterne  \r\n\r\n anfører Indenrigsministeriet, at der formentlig sigtes til valget i 1968,  \r\n\r\n hvor Venstresocialisterne ved fintællingen dagen efter valgdagen fik tillagt  \r\n\r\n yderligere 197 stemmer, således at partiets samlede stemmetal blev 57.184,  \r\n\r\n mens 2 pct. af de afgivne gyldige stemmer udgjorde 57.093 stemmer. </P>  \r\n\r\n<P>Under henvisning til hidtidig praksis og det betydelige antal på 1.283  \r\n\r\n stemmer, som Fælles Kurs mangler i Jyllands område for at opnå repræsentation  \r\n\r\n i Folketinget, samt til, at der ikke foreligger oplysninger om fejl, har  \r\n\r\n udvalget ikke fundet, at anmodningen om fornyet fintælling bør imødekommes.  \r\n\r\n</P>  \r\n\r\n<P>4) Med skrivelse af 20. maj 1988 har Indenrigsministeriet fremsendt en  \r\n\r\n skrivelse af 13. maj 1988 fra hr. Mogens Camre, Bagsværd, der anmoder om, at  \r\n\r\n man i forbindelse med fintællingen af stemmerne i Vestre Storkreds - som han  \r\n\r\n går ud fra vil blive foretaget af Indenrigsministeriet - særligt vil være  \r\n\r\n opmærksom på, om de kriterier, der er lagt til grund for vurderingen af  \r\n\r\n upræcise stemmer - herunder om en stemme anses for en listestemme eller en  \r\n\r\n personlig stemme - er identiske i storkredsens københavnske henholdsvis  \r\n\r\n frederiksbergske del. </P>  \r\n\r\n<P>I anledning af henvendelsen har Indenrigsministeriet meddelt, at  \r\n\r\n kriterierne for afgørelse af, om en stemme skal betragtes som en personlig  \r\n\r\n stemme eller en listestemme (partistemme), er nøje angivet i  \r\n\r\n folketingsvalglovens § 39, stk. 3, hvorfor ministeriet må gå ud fra, at der  \r\n\r\n er anvendt samme kriterier i hele storkredsen, og at ministeriet ikke  \r\n\r\n foretager fintælling i forbindelse med opgørelsen af valget. </P>  \r\n\r\n<P>Udvalget kan henholde sig til Indenrigsministeriets udtalelse. Et  \r\n\r\n mindretal (Fremskridtspartiets medlemmer af udvalget) skal dog henvise til  \r\n\r\n sin udtalelse ovenfor under omtalen af klagerne 1-2. </P>  \r\n\r\n<P>5) Med skrivelse af 20. maj 1988 har Indenrigsministeriet fremsendt klage  \r\n\r\n fra hr. Lars G. S. Larsen, Sønderborg, over valgagitation ved indgangen til  \r\n\r\n et afstemningssted i Sønderborg, idet der ifølge klageren var anbragt  \r\n\r\n valgplakater lige uden for indgangsdøren til det bibliotek, hvor valgstedet  \r\n\r\n er beliggende. </P>  \r\n\r\n<P>Sønderborg Byråd har i skrivelse af 19. maj d.å. oplyst: </P>  \r\n\r\n<P>&#187;at indgangen til biblioteket, hvor valgstedet i distrikt 1 er  \r\n\r\n beliggende, vender ud imod en offentlig parkeringsplads og tilkørselsveje  \r\n\r\n hertil. Parkeringspladsen er anlagt i tilknytning til biblioteksbygningen.  \r\n\r\n Indgangen er beliggende 5-8 meter fra vejen til parkeringspladsen, og i  \r\n\r\n forbindelse med folketingsvalget den 10. maj 1988 var der ophængt/opstillet  \r\n\r\n plakater fra forskellige politiske partier på begge sider af vejen, </P>  \r\n\r\n<P>at valgstyrerne på valgstedet betragter de umiddelbare adgangsveje til  \r\n\r\n valglokalet som begyndende ved indgangen til biblioteket, og at de omhandlede  \r\n\r\n valgplakater således ikke er ophængt/opstillet ved de umiddelbare adgangsveje  \r\n\r\n til valglokalet, </P>  \r\n\r\n<P>at valgstyrerne i forbindelse med enhver valghandling vurderer  \r\n\r\n ophængningen/opstillingen af valgplakater ved valgstedet og i forbindelse med  \r\n\r\n folketingsvalget den 10. maj 1988 har accepteret den stedfundne  \r\n\r\n ophængning/opstilling.&#171; </P>  \r\n\r\n<P>Udvalget finder ikke grundlag for at kritisere valgbestyrelsens afgørelse,  \r\n\r\n men tager dens redegørelse til efterretning. </P>  \r\n\r\n<P>6) Indenrigsministeriet har ved skrivelse af 20. maj 1988 fremsendt en fra  \r\n\r\n sekretær fru Lis Noer Holmberg, Odense, modtaget klage af 5. maj 1988. Fru  \r\n\r\n Lis Noer Holmberg, der ved folketingsvalget var opstillet som kandidat for  \r\n\r\n Centrum-Demokraterne i alle opstillingskredse i Fyns Amtskreds, og som  \r\n\r\n opnåede valg, har klaget over tilrettelæggelsen af brevafstemningen i  \r\n\r\n ældreboligerne i Sanderumvangen i Odense Kommune. Stemmemodtagerne har ifølge  \r\n\r\n klageren oplyst over for en derboende vælger, at der ikke kunne stemmes  \r\n\r\n personligt ved brevafstemningen, der fandt sted onsdag den 27. april 1988,  \r\n\r\n ligesom stemmemodtagerne rejste tvivl om, hvorvidt Lis Noer Holmberg  \r\n\r\n opstillede til valget. Det er anført i klagen, at vælgerens stemmeafgivelse  \r\n\r\n herefter ikke blev som ønsket, og der er rejst spørgsmål om gyldigheden af  \r\n\r\n valget. </P>  \r\n\r\n<P>Med klagen er fulgt en række bilag, bl.a. 2 redegørelser fra Odense  \r\n\r\n skattevæsen, hvor de pågældende stemmemodtagere er ansat, en redegørelse fra  \r\n\r\n vælgerens søn, skrivelse fra valgbestyrelserne for Fyns Amts 1., 2. og 3.  \r\n\r\n opstillingskreds til klageren samt skrivelse fra valgbestyrelsen for 3.  \r\n\r\n opstillingskreds til vælgerens søn. </P>  \r\n\r\n<P>Det fremgår af valgbestyrelsens skrivelse af 11. maj 1988, at de  \r\n\r\n pågældende stemmemodtagere i anledning af klagen har oplyst, at de ikke  \r\n\r\n genkender den i klagen beskrevne situation, og at de har fulgt den procedure,  \r\n\r\n der er fastlagt i en af kommunens folkeregister udarbejdet vejledning for  \r\n\r\n indhentning af brevstemmer på institutionen til folketingsvalget 10. maj  \r\n\r\n 1988. Valgbestyrelsen har herefter ikke fundet grundlag for at foretage sig  \r\n\r\n videre i sagen. </P>  \r\n\r\n<P>Udvalget har ikke på baggrund af det modtagne materiale fundet grundlag  \r\n\r\n for at udtale, at de pågældende stemmemodtagere har handlet i strid med  \r\n\r\n gældende regler. </P>  \r\n\r\n<P>7) Med skrivelse af 20. maj 1988 har Indenrigsministeriet fremsendt en fra  \r\n\r\n hr. Ivan Jensen, Asperup, modtagen klage, hvori anføres, at handicappede i  \r\n\r\n kørestol ikke kan komme ind i stemmerummene på afstemningsstedet i Båring  \r\n\r\n Forsamlingshus og dermed ikke har mulighed for at foretage hemmelig  \r\n\r\n stemmeafgivning. Klageren har endvidere anført, at han derfor så sig nødsaget  \r\n\r\n til at aflevere blank stemmeseddel, og han er af den opfattelse, at der skal  \r\n\r\n ske omvalg for afstemningsstedets vedkommende. </P>  \r\n\r\n<P>I skrivelse af 16. maj 1988 til klageren har valgbestyrelsen anført, at  \r\n\r\n valgstedet i Båring Forsamlingshus er indrettet nøje i overensstemmelse med  \r\n\r\n reglerne i folketingsvalgloven, og at klageren efter det oplyste ikke har  \r\n\r\n udnyttet muligheden for at bede om fornøden hjælp til stemmeafgivningen,  \r\n\r\n hvilket der på dette afstemningssted ville have været gode muligheder for at  \r\n\r\n yde, bl.a. fordi der her er indrettet et særligt stemmerum for handicappede.  \r\n\r\n Valgbestyrelsen har derfor ikke kunnet acceptere klagen. </P>  \r\n\r\n<P>Udvalget tager valgbestyrelsens udtalelse til efterretning. </P>  \r\n\r\n<P>8) Med skrivelse af 25. maj 1988 har Indenrigsministeriet fremsendt klage  \r\n\r\n fra hr. Mogens Lund, Thisted, om en tilforordnet vælger, der var iført bluse  \r\n\r\n med påtrykt logo for &#187;Fred i Frihed - Værn om Danmark&#171;. </P>  \r\n\r\n<P>Efter Indenrigsministeriets opfattelse er det ikke i overensstemmelse med  \r\n\r\n bestemmelserne i folketingsvalglovens § 35, stk. 3, 3. pkt., jf. § 81, stk.  \r\n\r\n 1, 1. pkt., at en tilforordnet vælger under sin deltagelse i afviklingen af  \r\n\r\n afstemningen bærer tøj med et logo som det omhandlede synligt. </P>  \r\n\r\n<P>De nævnte bestemmelser i folketingsvalgloven er nærmere uddybet i  \r\n\r\n Indenrigsministeriets cirkulære nr. 174 af 27. oktober 1980 om valg til  \r\n\r\n Folketinget, idet der i cirkulæret (på side 8, højre spalte) bl.a. er anført  \r\n\r\n følgende: &#187;Derimod skal de personer, der deltager i valgets afvikling,  \r\n\r\n helt undlade at bære sådanne opfordringer (til at stemme på et bestemt parti  \r\n\r\n eller en bestemt kandidat) eller andre kendetegn, der angiver en tilknytning  \r\n\r\n til et bestemt parti eller lignende.&#171; </P>  \r\n\r\n<P>Udvalget kan tilslutte sig Indenrigsministeriets opfattelse og skal  \r\n\r\n udtrykke sin beklagelse over, at valgbestyrelsen har ladet det skete passere.  \r\n\r\n</P>  \r\n\r\n<P>9) Med skrivelse af 20. maj 1988 har Indenrigsministeriet fremsendt en fra  \r\n\r\n valgbestyrelsen for Københavns Amts 9. kreds, Rødovre, modtaget skrivelse af  \r\n\r\n 18. maj 1988 vedrørende folketingsvalglovens bestemmelser om, hvilke  \r\n\r\n brevstemmer der ikke kan tages i betragtning. </P>  \r\n\r\n<P>Som det fremgår af valgbestyrelsens skrivelse, bestemmer valglovens § 61,  \r\n\r\n stk. 2, at yderkuverten ikke må indeholde andet eller mere end eet følgebrev  \r\n\r\n og een konvolut, men ved dette valg blev der i kredsen modtaget ca. 10-15  \r\n\r\n brevstemmer, hvor der i yderkuverten også var medsendt de pågældendes  \r\n\r\n valgkort. Som en konsekvens af ovennævnte bestemmelse blev disse brevstemmer  \r\n\r\n vurderet til &#187;ikke at komme videre i betragtning&#171;. </P>  \r\n\r\n<P>Det fremgår endvidere af sagen, at det er valgbestyrelsens principielle  \r\n\r\n opfattelse, at brevstemmeomslag, der - ud over eet følgebrev og een konvolut  \r\n\r\n - indeholder den pågældende vælgers valgkort, bør tages i betragtning uanset  \r\n\r\n bestemmelsen i folketingsvalglovens § 61, stk. 2, 2. pkt. </P>  \r\n\r\n<P>Indenrigsministeriet har i fremsendelsesskrivelsen peget på, at den nye  \r\n\r\n folketingsvalglov indeholder en tilsvarende bestemmelse i § 65, stk. 2, nr.  \r\n\r\n 3. Indenrigsministeriet har endvidere udtalt, at man vil sørge for, at det  \r\n\r\n udtrykkeligt kommer til at fremgå af de nærmere regler om tilrettelæggelse og  \r\n\r\n gennemførelse af brevstemmeafgivning, der skal fastsættes i henhold til den  \r\n\r\n nye lovs § 63, at valgkort <B>ikke</B> må indlægges i brevstemmeomslaget  \r\n\r\n (yderkuverten). </P>  \r\n\r\n<P>Udvalget tager Indenrigsministeriets redegørelse til efterretning, men  \r\n\r\n skal henstille til ministeriet, at reglen i den nugældende § 61 tages op til  \r\n\r\n nærmere overvejelse. </P>  \r\n\r\n<P>10) Med skrivelse af 20. maj 1988 har Indenrigsministeriet fremsendt en  \r\n\r\n fra valgbestyrelsen for Sønderjyllands Amts 2. kreds, Åbenrå, modtaget  \r\n\r\n skrivelse af 19. maj 1988 vedrørende bedømmelse af en stemmeseddels  \r\n\r\n gyldighed. </P>  \r\n\r\n<P>Det fremgår af sagen, at det drejer sig om en stemmeseddel, der er  \r\n\r\n afmærket med ring om partibogstavet samt forsynet med kryds ud for en af  \r\n\r\n kandidaterne for det pågældende parti. Valgbestyrelsen har ifølge telefonisk  \r\n\r\n oplysning til Indenrigsministeriet kendt den pågældende stemmeseddel ugyldig  \r\n\r\n på grund af særpræg, jf. folketingsvalglovens § 37, stk. 3, nr. 3. </P>  \r\n\r\n<P>Indenrigsministeriet har tilsluttet sig den bedømmelse, der er anlagt af  \r\n\r\n valgbestyrelsen, hvilket udvalget kan tiltræde. </P>  \r\n\r\n<P>11) Med skrivelse af 26. maj 1988 har Indenrigsministeriet fremsendt en  \r\n\r\n efter klagefristens udløb - men inden udvalgets betænkningsafgivelse -  \r\n\r\n modtaget klage af 20. maj 1988 fra hr. Paul Bjergager Nielsen, Nyrupgård.  \r\n\r\n</P>  \r\n\r\n<P>Klageren hævder, at valgbestyrelsen uretmæssigt har afvist den af ham  \r\n\r\n indgivne anmeldelse som kandidat uden for partierne. Afvisningen er efter det  \r\n\r\n oplyste sket med den begrundelse, at en del af stillerne ikke kunne godkendes  \r\n\r\n som vælgere i opstillingskredsen. Klageren henviser herved til, at Roskilde  \r\n\r\n Kommune ved kommunevalget havde godkendt en person på hans liste, der var  \r\n\r\n hjemmehørende i København. Det oplyses endvidere af klageren, at han blev  \r\n\r\n ringet op og fik fortalt, at man havde kasseret 15 af hans stillere, og at  \r\n\r\n han havde mulighed for at skaffe 15 nye inden kl. 15.00, hvilket han meddelte  \r\n\r\n at han ikke havde mulighed for. </P>  \r\n\r\n<P>På side 30 i valgbogen for Roskilde Amts 1. kreds har valgbestyrelsen  \r\n\r\n indført følgende: &#187;Paul Bjergager Nielsen, Vestervænget 2, 1. th., 4000  \r\n\r\n Roskilde, indgav rettidigt kandidatanmeldelse om opstilling uden for  \r\n\r\n partierne. Af de 27 stillere kunne imidlertid kun 15 godkendes som vælgere i  \r\n\r\n opstillingskredsen. Kandidaten blev opfordret til at afhjælpe manglerne inden  \r\n\r\n den 2. maj kl. 15.00, men da dette ikke skete, blev anmeldelsen erklæret  \r\n\r\n ugyldig.&#171; </P>  \r\n\r\n<P>Udvalget henholder sig i dette tilfælde til valgbestyrelsens indførsel i  \r\n\r\n valgbogen. </P>  \r\n\r\n<P>16. <B>Indenrigsministeriets beregninger og opgørelser. </B></P>  \r\n\r\n<P>Det andet spørgsmål, udvalget skal behandle, er som nævnt under punkt 14  \r\n\r\n spørgsmålet om godkendelse af de af Indenrigsministeriet foretagne opgørelser  \r\n\r\n og beregninger. </P>  \r\n\r\n<P>1) Med skrivelse af 20. maj 1988 har Indenrigsministeriet fremsendt en fra  \r\n\r\n hr. Karsten Olesen, Virum, modtagen henvendelse om fortolkningen af  \r\n\r\n folketingsvalglovens § 43, stk. 1, nr. 2. </P>  \r\n\r\n<P>Karsten Olesen gør gældende, at der ved beregningen af det gennemsnitlige  \r\n\r\n antal gyldige stemmer pr. kredsmandat i et område skal ses bort fra stemmer  \r\n\r\n afgivet på et parti eller en kandidat uden for partierne i den eller de  \r\n\r\n amtskredse/storkredse inden for området, hvor det pågældende parti eller den  \r\n\r\n pågældende kandidat uden for partierne ikke har opnået kredsmandat. </P>  \r\n\r\n<P>Indenrigsministeriet har udtalt følgende: </P>  \r\n\r\n<P>&#187;Bestemmelsen i folketingsvalglovens § 43, stk. 1, nr. 2, blev indsat  \r\n\r\n i loven ved en lovændring i 1961 (lov nr. 208 af 16. juni 1961). Bestemmelsen  \r\n\r\n har stedse i overensstemmelse med sin ordlyd været fortolket og anvendt  \r\n\r\n således, at det gennemsnitlige antal gyldige stemmer pr. kredsmandat i et  \r\n\r\n område beregnes på grundlag af samtlige afgivne stemmer i området, inklusive  \r\n\r\n stemmer afgivet for partier og kandidater uden for partierne, der ikke har  \r\n\r\n opnået kredsmandat. Beregningerne indgår i det materiale, som  \r\n\r\n Indenrigsministeriet efter hvert valg i henhold til folketingsvalglovens § 53  \r\n\r\n skal tilstille Folketinget ved dets sammentræden. Henvendelsen giver ikke  \r\n\r\n Indenrigsministeriet anledning til yderligere bemærkninger.&#171; </P>  \r\n\r\n<P>Udvalget kan tilslutte sig Indenrigsministeriets fortolkning. </P>  \r\n\r\n<P>2) De af Indenrigsministeriet foretagne beregninger og opgørelser har ikke  \r\n\r\n i øvrigt givet udvalget anledning til særlige bemærkninger. </P>  \r\n\r\n<P>Det fremgår af den af Danmarks Statistik foretagne opgørelse, at der ved  \r\n\r\n valget er afgivet i alt 3.352.651 stemmer, heraf som nævnt 18.222 blanke og  \r\n\r\n 5.300 andre ugyldige stemmer. Stemmeprocenten har således været 85,7. </P>  \r\n\r\n<P>17. De valgte kandidater. </P>  \r\n\r\n<P>Det tredje spørgsmål, udvalget skal behandle, er som nævnt under punkt 14  \r\n\r\n spørgsmålet om godkendelse af de 175 kandidater, der har opnået valg. </P>  \r\n\r\n<P>Der har ikke over for udvalget været rejst tvivl om disse kandidaters  \r\n\r\n valgbarhed. </P>  \r\n\r\n<P>V. Udvalgets konklusion 18. Der afgives herefter følgende </P>  \r\n\r\n<P>Indstillinger </P>  \r\n\r\n<P>A. Vedrørende valget på Færøerne </P>  \r\n\r\n<P>Af udvalget: </P>  \r\n\r\n<P>1) Folketinget godkender det på Færøerne den 10. maj 1988 afholdte valg af  \r\n\r\n 2 medlemmer til Folketinget (valghandlingen), den af valgbestyrelsen  \r\n\r\n foretagne opgørelse og beregning over dette valg og de på den omdelte  \r\n\r\n valgkredsfortegnelse opførte 2 kandidater som valgte fra og med den 10. maj  \r\n\r\n 1988. </P>  \r\n\r\n<P>B. Vedrørende valget i Grønland </P>  \r\n\r\n<P>Af udvalget: </P>  \r\n\r\n<P>2) Folketinget godkender i henhold til forretningsordenens § 1, stk. 6, på  \r\n\r\n grund af den af rigsombudsmanden i Grønland foretagne foreløbige opgørelse af  \r\n\r\n det den 10. maj 1988 foretagne valg af 2 medlemmer til Folketinget de 2 på  \r\n\r\n den omdelte valgkredsfortegnelse opførte kandidater som valgte fra og med den  \r\n\r\n 10. maj 1988. </P>  \r\n\r\n<P>C. Vedrørende valget i Danmark </P>  \r\n\r\n<P>Af udvalget: </P>  \r\n\r\n<P>3) Folketinget godkender det i Danmark den 10. maj 1988 afholdte valg af  \r\n\r\n medlemmer til Folketinget (valghandlingen), de af Indenrigsministeriet med  \r\n\r\n skrivelse af 25. maj 1988 fremsendte beregninger og opgørelse af dette valg  \r\n\r\n og de på den omdelte valgkredsfortegnelse opførte 175 kandidater som valgte  \r\n\r\n fra og med den 10. maj 1988. </P>  \r\n\r\n<P>Henning Rasmussen (S) nfmd. <B>Svend Andersen (S) Baadsgaard (S) Torben  \r\n\r\n Lund (S) Klaus Hækkerup (S) Pia Gjellerup (S) Dorte Bennedsen (S) Ingerlise  \r\n\r\n Koefoed (SF) Leif Hermann (SF) Agerschou (SF) Lizzie Lichtenberg (KF)</B>  \r\n\r\n fmd. <B>Else Theill Sørensen (KF) Kai Dige Bach (KF) Pia Christmas-Møller  \r\n\r\n (KF) Elsebeth Kock-Petersen (V) Skrumsager Skau (V) Bente Juncker (CD)  \r\n\r\n Glønborg (KRF) Behnke (FP) Knud Lind (FP) Kirsten Lee (RV) </B></P>  \r\n\r\n<P>Bilag 1 </P>  \r\n\r\n<P>VALGBESTYRELSEN FOR KØBENHAVNS AMTS 6. OPSTILLINGSKREDS </P>  \r\n\r\n<P>Rådhuset, 2860 Søborg </P>  \r\n\r\n<P>Den 16. maj 1988 </P>  \r\n\r\n<P>Redegørelse vedrørende fejl i valgbogen for </P>  \r\n\r\n<P>folketingsvalget 10. maj 1988 Valgbestyrelsens formand, borgmester Ole  \r\n\r\n Andersen, afleverede lørdag den 14. maj 1988 rettelsesblade til siderne 40,  \r\n\r\n 43, 48, 50 og 53 i valgbogen til Indenrigsministeriets konsulent Anne Birte  \r\n\r\n Pade. </P>  \r\n\r\n<P>Som det vil fremgå af rettelsesbladene, er der rettet i to tal, parti C og  \r\n\r\n parti F på oversigtsskemaet side 40. De øvrige foretagne rettelser er afledte  \r\n\r\n af rettelsen af disse to tal. </P>  \r\n\r\n<P>Forklaringen på, at der således har været anført fejl vedrørende  \r\n\r\n valgstedet Buddinge, skal søges i det forhold, at Gladsaxe Kommune ved dette  \r\n\r\n valg havde nyindført at foretage beregningerne på en personal computer. En  \r\n\r\n kreds af kommuner har ønsket at modernisere beregningerne og har et  \r\n\r\n edb-program til dette formål under udarbejdelse. Ved udskrivelsen af dette  \r\n\r\n valg var programmet ikke færdigt. </P>  \r\n\r\n<P>Gladsaxe Kommune anvendte i stedet, må det nu erkendes, et edb-program,  \r\n\r\n som viste sig at være utilstrækkeligt, da det tillod, at nævnte fejl kunne  \r\n\r\n opstå, hvorved kun antallet af personlige stemmer på liste F er blevet  \r\n\r\n medregnet. Fejlene er således ikke sket ved den til grund liggende manuelle  \r\n\r\n fintælling, men ved indtastningen på PC-eren. </P>  \r\n\r\n<P>Det fejlagtigt indberettede personlige stemmetal på kandidat Carsten  \r\n\r\n Nielsen (liste C) kan kun skyldes en uforklarlig tastefejl. </P>  \r\n\r\n<P>Når fejlene blev indberettet, skyldes det, at valgbogen efter  \r\n\r\n udskrivningen beklageligvis ikke blev færdiggjort med en manuel test af de  \r\n\r\n anførte tal. </P>  \r\n\r\n<P>Valgbestyrelsen beklager meget at have afleveret en ufærdig valgbog  \r\n\r\n indeholdende fejl, som burde være korrigeret inden afleveringen. Ved hjælp af  \r\n\r\n en strammere kontrolprocedure vil der blive draget omsorg for, at sådanne  \r\n\r\n fejl ikke skulle kunne forekomme i fremtiden. </P>  \r\n\r\n<P>Med venlig hilsen </P>  \r\n\r\n<P>Ole Andersen </P>  \r\n\r\n<P>Formand for Valgbestyrelsen </P>  \r\n\r\n<P>Indenrigsministeriet </P>  \r\n\r\n<P>Christiansborg Slotsplads 1 </P>  \r\n\r\n<P>1218 København K. </P>  \r\n\r\n<P>Bilag 2 </P>  \r\n\r\n<P>To af udvalgets spørgsmål til indenrigsministeren </P>  \r\n\r\n<P>og dennes svar herpå </P>  \r\n\r\n<P>Spørgsmål 2: </P>  \r\n\r\n<P>Hvilke forhold vil have indflydelse på, om partiet Fælles Kurs ved en  \r\n\r\n fornyet fintælling passerer spærregrænsen? </P>  \r\n\r\n<P>Svar: </P>  \r\n\r\n<P>Ifølge folketingsvalglovens § 43 kræves, for at et parti kan komme i  \r\n\r\n betragtning ved fordeling af tillægsmandaterne, at mindst een af følgende 3  \r\n\r\n betingelser er opfyldt: </P>  \r\n\r\n<P>1. At partiet har opnået mindst 1 kredsmandat eller </P>  \r\n\r\n<P>2. inden for hvert af 2 af de 3 områder (Hovedstadens, Øernes og Jyllands  \r\n\r\n område) har opnået mindst lige så mange stemmer som det gennemsnitlige antal  \r\n\r\n gyldige stemmer, der i området er afgivet pr. kredsmandat, eller </P>  \r\n\r\n<P>3. i hele landet har opnået mindst 2 pct. af de afgivne gyldige stemmer.  \r\n\r\n</P>  \r\n\r\n<P>Fælles Kurs opnåede ikke noget kredsmandat. I Bornholms Amtskreds og  \r\n\r\n Nordjyllands Amtskreds var partiet tættest på et sådant mandat. 5.397 stemmer  \r\n\r\n skilte Fælles Kurs fra et kredsmandat i Bornholms Amtskreds og 8.467 stemmer  \r\n\r\n i Nordjyllands Amtskreds. </P>  \r\n\r\n<P>For så vidt angår den anden betingelse opnåede Fælles Kurs mindst lige så  \r\n\r\n mange stemmer som det gennemsnitlige antal gyldige stemmer, der blev afgivet  \r\n\r\n pr. kredsmandat i Øernes område. I Jyllands område manglede partiet 1.283  \r\n\r\n stemmer og i Hovedstadens område 15.272 stemmer. Hvis der således flyttes  \r\n\r\n 1.283 stemmer i Jyllands område eller 15.272 stemmer i Hovedstadens område  \r\n\r\n fra andre partier til Fælles Kurs, vil partiet opfylde betingelse 2. En  \r\n\r\n ændret fordeling af stemmerne kan dog betyde, at det udregnede  \r\n\r\n gennemsnitskrav ændres. </P>  \r\n\r\n<P>Hvad angår den tredje betingelse, mangler Fælles Kurs 3.320 stemmer i at  \r\n\r\n opnå 2 pct. af de afgivne gyldige stemmer. </P>  \r\n\r\n<P>Spørgsmål 3: </P>  \r\n\r\n<P>Indenrigsministeren bedes på grundlag af ministeriets erfaringer udarbejde  \r\n\r\n en udførlig gennemgang af, hvor stor sandsynligheden er for, at der ved en  \r\n\r\n fintælling vil blive afsløret så betydelige fejl igennem det nye  \r\n\r\n fintællingsresultat, at partiet Fælles Kurs kommer over spærregrænsen, f.eks.  \r\n\r\n fordi P-stemmer er blevet placeret i nabobunkerne med Q-stemmer eller  \r\n\r\n M-stemmer. </P>  \r\n\r\n<P>Svar: </P>  \r\n\r\n<P>Fra den første optælling, der foretages på afstemningsstederne på  \r\n\r\n valgaftenen, og til fintællingen, der foretages af valgbestyrelserne dagen  \r\n\r\n efter valgdagen, sker altid visse mindre forskydninger i stemmetallene. </P>  \r\n\r\n<P>Disse forskydninger hidrører ofte fra forskellig vurdering af tvivlsomme  \r\n\r\n stemmesedlers gyldighed. Det forekommer også ofte, at der ved den grundigere  \r\n\r\n gennemgang i forbindelse med fintællingen konstateres mindre  \r\n\r\n sammentællingsfejl i de foreløbige resultater. </P>  \r\n\r\n<P>Forskydningerne fra den første optælling til fintællingen ved  \r\n\r\n folketingsvalget den 10. maj 1988 er beskrevet i tabel 9 i Statistiske  \r\n\r\n Efterretninger nr. 6 af 26. maj 1988. </P>  \r\n\r\n<P>Indenrigsministeriet har intet erfaringsmateriale, der direkte belyser  \r\n\r\n sandsynligheden for, at en fornyet fintælling ændrer ved det valgresultat,  \r\n\r\n der er konstateret ved valgbestyrelsens fintælling. </P>  \r\n\r\n<P>Et vist fingerpeg kan dog hentes i erfaringerne fra kommunale valg, hvor  \r\n\r\n det af og til er forekommet, at der er blevet foretaget omtællinger efter den  \r\n\r\n første fintælling. Disse omtællinger giver efter de oplysninger, ministeriet  \r\n\r\n er i besiddelse af, sjældent anledning til, at der flyttes mere end ganske få  \r\n\r\n stemmer selv i store kommuner, hvor mange vælgere har afgivet stemme. </P>  \r\n\r\n<P>Det er sammenfattende Indenrigsministeriets vurdering, at sandsynligheden  \r\n\r\n for, at fornyede fintællinger skulle bringe partiet Fælles Kurs over  \r\n\r\n spærregrænsen, er forsvindende ringe, jf. herved besvarelsen af spørgsmål 2.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/06/1988"
        },
        {
            "displayName": "Accession",
            "displayValue": "19872BA00001"
        },
        {
            "displayName": "Entydig dokumentidentifikation",
            "displayValue": "CL004521"
        },
        {
            "displayName": "Dato for førstegangsindlæggelse",
            "displayValue": "09/06/1988"
        },
        {
            "displayName": "Dato for indlæggelse",
            "displayValue": "09/06/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}