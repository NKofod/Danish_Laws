{
    "id": 157461,
    "title": "Ankestyrelsens principafgørelse O-90-98 om kontanthjælp - åbent arbejdstilbud - rådighed for arbejdsmarked - arbejdsophør",
    "documentTypeId": "240",
    "isSagsforlobPeriodValid": true,
    "shortName": "KEN nr 9354 af 15/10/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-90-98 om kontanthjælp - åbent arbejdstilbud - rådighed for arbejdsmarked - arbejdsophør</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen havde ikke været berettiget til at standse udbetalingen af kontanthjælp til en ansøger, selv om han på grund af sin opførsel var blevet fyret fra et beskæftigelsestilbud.</p>\r\n   <p class=\"TekstGenerel\">Begrundelsen for afgørelsen var, at beskæftigelsestilbuddet ikke længere stod åbent.</p>\r\n   <p class=\"TekstGenerel\">Ankestyrelsen lagde til grund, at det er en forudsætning for udbetaling af kontanthjælp, at ansøger står til rådighed for arbejdsmarkedet, herunder deltager i beskæftigelsesfremmende foranstaltninger. Det er samtidig en forudsætning, at arbejdstilbuddet står åbent. Hvis der ikke er tale om et åbentstående arbejdstilbud, er der ikke hjemmel til at standse udbetalingen af kontanthjælp.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 40, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen aktiverede i slutningen af september 1997 ansøger i en plantage. Ansøger mødte meget ustabilt i tilbuddet, hvorfor kommunen den 1. oktober 1997 meddelte, at kontanthjælpen ville blive udbetalt ugevis, indtil der havde været stabilt fremmøde. Den 7. oktober 1997 standsede kommunen udbetalingen af kontanthjælp, da ansøger ikke var mødt i aktiveringstilbuddet i ugen inden.</p>\r\n<p>Ansøger mødte igen i aktiveringstilbuddet den 4. november 1997 og blev fyret den 13. november 1997. Fyringen var begrundet med, at han havde truet med at brænde skov, hus og materiale af. Kommunen standsede herefter fra 1. december 1997 for udbetalingen af kontanthjælp, idet kommunen ikke fandt, at ansøger stod til rådighed for arbejdsmarkedet.</p>\r\n<p>Ansøger klagede over afgørelsen til ankenævnet, der hjemviste sagen til fornyet behandling i kommunen, idet nævnet ikke fandt det tilstrækkeligt dokumenteret, at ansøger ikke stod til rådighed for arbejdsmarkedet. Der blev ved afgørelsen lagt vægt på, at ansøger efter det oplyste ikke havde et åbent arbejdstilbud.</p>\r\n<p>Kommunen genvurderede sin afgørelse og fastholdt sit afslag på kontanthjælp.</p>\r\n<p>Nævnet ændrede kommunens afgørelse. Nævnet fandt ikke, at der var hjemmel til at afslå udbetaling af kontanthjælp i forbindelse med ophør i utide af en beskæftigelsesfremmende foranstaltning, såfremt beskæftigelsestilbuddet ikke længere stod åbent.</p>\r\n<p>Nævnet fandt derfor, at ansøger var berettiget til kontanthjælp fra 1. december 1997 under forudsætning af, at han havde udnyttet sine arbejdsmuligheder. Under hensyn til det oplyste i sagen om baggrunden for arbejdsophøret, fandt nævnet, at hjælpen skulle ydes mod tilbagebetalingspligt  efter bistandslovens § 26, stk. 1, nr. 1.</p>\r\n<p>Sagen blev behandlet i principielt møde med henblik på afklaring af, om der, selv om et beskæftigelsestilbud ikke længere står åbent, kanvære særlige omstændigheder i forbindelse med kontanthjælpsmodta gerens ophør af den beskæftigelsesfremmende foranstaltning, der bevirker, at ansøger ikke vil være berettiget til kontanthjælp.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen lagde til grund, at det er en forudsætning for udbetaling af kontanthjælp, at ansøger står til rådighed for arbejdsmarkedet, herunder deltager i beskæftigelsesfremmende foranstaltninger. Det er samtidig en forudsætning, at arbejdstilbuddet står åbent. Hvis der ikke er tale om et åbentstående arbejdstilbud, er der ikke hjemmel til at standse udbetalingen af kontanthjælp.</p>\r\n<p>Ankestyrelsen fandt herefter, at kommunen ikke havde været berettiget til at standse udbetalingen af kontanthjælp til ansøger den 30. november 1997, da aktiveringstilbuddet ikke længere stod åbent.</p>\r\n<p>Ansøger havde derfor været berettiget til at få udbetalt kontanthjælp fra den 1. december 1997 under forudsætning af, at han havde stået til rådighed for arbejdsmarkedet.</p>\r\n<p>Ankestyrelsen fandt samtidig under henvisning til oplysningerne om omstændighederne omkring hans arbejdsophør, at hjælpen skulle ydes mod tilbagebetaling efter bistandslovens § 26, stk. 1, nr. 1.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980935425"
        },
        {
            "displayName": "Entydig dokumentidentifikation",
            "displayValue": "BS010247"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9354"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/10/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200458-98"
        },
        {
            "displayName": "Stikord",
            "displayValue": "O-90-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}