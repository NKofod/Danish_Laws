{
    "id": 129301,
    "title": "Beskæftigelse, synshal, lejet lokaler, stiftet selskab, medejer, drift af selvstændig virksomhed, samtidig fuldtidsbeskæftiget, bibeskæftigelse, videreførelse, dokumentation for ændringer, dagpengeret",
    "documentTypeId": "240",
    "isSagsforlobPeriodValid": true,
    "shortName": "KEN nr 10000 af 10/07/2009",
    "documentHtml": "<div class=\"bjelke\">Den fulde tekst</div><p class=\"Titel2\">Beskæftigelse, synshal, lejet lokaler, stiftet selskab, medejer, drift af selvstændig virksomhed, samtidig fuldtidsbeskæftiget, bibeskæftigelse, videreførelse, dokumentation for ændringer, dagpengeret</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet har i perioden fra 1. marts 2005 til 10. marts 2008 været fuldtidsansat som lønmodtager ved en bilsynsvirksomhed.</div>\r\n        </p>\r\n        <p class=\"Tekst2\">\r\n          <div>Medlemmet havde også et selskab XX ApS, som ejer en andel på 25 % af YY A/S. Medlemmet havde ejet andele af disse selskaber siden december 2007.</div>\r\n        </p>\r\n        <p class=\"Tekst2\">\r\n          <div>Medlemmet blev den 10. marts 2008 bortvist fra sin ansættelse ved bilsynsvirksomheden, idet medlemmet ansås for at have misligholdt sin ansættelsesaftale ved at starte egen virksomhed.</div>\r\n        </p>\r\n        <p class=\"Tekst2\">\r\n          <div>Direktoratet havde truffet afgørelse om, at medlemmet fra den 10. marts 2008 drev selvstændig virksomhed med XX ApS og YY A/S som hovedbeskæftigelse, ikke kunne anses for ophørt, og derfor ikke havde ret til dagpenge.</div>\r\n        </p>\r\n        <p class=\"Tekst2\">\r\n          <div>Det var oplyst, at der på tidspunktet for bortvisningen alene havde været indledende drøftelser med banker, advokat, revisor samt et byggefirma, og at der var blevet etableret et holdingselskab (XX ApS) og et driftsselskab (YY A/S).</div>\r\n        </p>\r\n        <p class=\"Tekst2\">\r\n          <div>Medlemmet havde deltaget i denne indledende beskæftigelse.</div>\r\n        </p>\r\n        <p class=\"Tekst2\">\r\n          <div>Medlemmet var registreret som bestyrelsesmedlem og direktør af YY A/S.</div>\r\n        </p>\r\n        <p class=\"Tekst2\">\r\n          <div>På baggrund af ejerskabsforholdene og direktørposten ansås medlemmet for at have afgørende indflydelse i YY A/S.</div>\r\n        </p>\r\n        <p class=\"Tekst2\">\r\n          <div>Idet medlemmet også havde deltaget i beskæftigelsen i selskabet, ansås medlemmet for at drive selvstændig virksomhed.</div>\r\n        </p>\r\n        <p class=\"Tekst2\">\r\n          <div>På baggrund af oplysningerne om beskæftigelse og medlemmets fuldtidsansættelse som lønmodtager ansås driften af selvstændig virksomhed for bibeskæftigelse.</div>\r\n        </p>\r\n        <p class=\"Tekst2\">\r\n          <div>Medlemmet havde i sin ansættelse som bilinspektør haft arbejdssted på 3 synshaller. De 3 synshaller har alle åbningstid mandag til torsdag 8-16 og fredag 8-15.30. Medlemmets lønmodtageransættelse ansås derfor for at være inden for normal arbejdstid.</div>\r\n        </p>\r\n        <p class=\"Tekst2\">\r\n          <div>Idet medlemmet havde haft lønmodtageransættelse samtidig med at virksomheden havde eksisteret, ansås det for sandsynliggjort, at beskæftigelsen i virksomheden til enhver tid kunne udføres uden for normal arbejdstid.</div>\r\n        </p>\r\n        <p class=\"Tekst2\">\r\n          <div>Medlemmet havde oplyst, at deltagerne i virksomheden var nødsaget til at sætte fart i de praktiske ting vedrørende virksomheden. Det var lykkedes at få lejet lokaler fra den 1. maj 2008, således at det var muligt at starte synsvirksomhed i YY A/S regi.</div>\r\n        </p>\r\n        <p class=\"Tekst2\">\r\n          <div>Der var ingen nærmere oplysninger om virksomhedens åbningstider eller om virksomhedens aktiviteter. Der var heller ikke oplysninger om, hvilke arbejdsopgaver medlemmet havde og fremover skulle have, ligesom der ikke var oplysninger om arbejdsopgaverne for virksomhedens øvrige deltagere og eventuelle ansatte.</div>\r\n        </p>\r\n        <p class=\"Tekst2\">\r\n          <div>Efter ankenævnets opfattelse var der derfor ikke grundlag for at tilsidesætte medlemmets oplysninger om virksomhedens virke i perioden fra den 10. marts 2008 til den 1. maj 2008.</div>\r\n        </p>\r\n        <p class=\"Tekst2\">\r\n          <div>Det blev derfor lagt til grund, at virksomheden i perioden fra den 10. marts 2008 og den 1. maj 2008 havde haft samme beskæftigelse, som under medlemmets lønmodtageransættelse, både for så vidt angik arten af opgaver som tidsmæssig placering og omfang.</div>\r\n        </p>\r\n        <p class=\"Tekst2\">\r\n          <div>Virksomheden ansås derfor for at være videreført som bibeskæftigelse med dagpengeret frem til den 1. maj 2008.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 9. juli 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">De anses for at drive selvstændig virksomhed med XX ApS og YY A/S.</p>\r\n      <p class=\"TekstV\">Virksomheden anses den 11. marts 2008 for bibeskæftigelse med dagpengeret.</p>\r\n      <p class=\"TekstV\">De har derfor ret til dagpenge fra den 11. marts 2008, hvis De opfylder de øvrige betingelser herfor.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 20. maj 2008.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De stiftede Deres selskab XX ApS den 3. december 2007,</p>\r\n        <p class=\"Liste1\"><span class=\"Liste1Nr\" id=\"\">–</span> XX ApS er medstifter og ejer 25 % af YY A/S, som blev stiftet den 5. december 2007,</p>\r\n        <p class=\"Liste1\"><span class=\"Liste1Nr\" id=\"\">–</span> De har siden stiftelsen været bestyrelsesmedlem og direktør i YY A/S ,</p>\r\n        <p class=\"Liste1\"><span class=\"Liste1Nr\" id=\"\">–</span> De har været fuldtidsansat lønmodtager som bilinspektør hos AA Bilsyn siden den 1. marts 2005,</p>\r\n        <p class=\"Liste1\"><span class=\"Liste1Nr\" id=\"\">–</span> Deres arbejdssteder var [vejnavne udeladt],</p>\r\n        <p class=\"Liste1\"><span class=\"Liste1Nr\" id=\"\">–</span> Synshallerne på [vejnavne udeladt] havde alle 3 åbningstid mandag til torsdag 8.00-16.00 og fredag 8.00-15.30,</p>\r\n        <p class=\"Liste1\"><span class=\"Liste1Nr\" id=\"\">–</span> De blev bortvist af AA Bilsyn den 10. marts 2008 på grund af misligholdelse af Deres ansættelseskontrakt med begrundelsen: ”start af egen virksomhed”, og</p>\r\n        <p class=\"Liste1\"><span class=\"Liste1Nr\" id=\"\">–</span> De søgte den 3. april 2008 om dagpenge fra den 11. marts 2008.</p>\r\n      </p>\r\n      <p class=\"TekstV\">Ankenævnet har også lagt til grund, at direktoratet har truffet afgørelse om, at De drev selvstændig virksomhed som hovedbeskæftigelse med XX ApS og YY A/S, at selskaberne betragtes som én samlet virksomhed, at De ikke kunne anses for ophørt med drift af selvstændig virksomhed, og at De ikke havde ret til dagpenge.</p>\r\n      <p class=\"TekstV\"><span class=\"Italic\">Drift af selvstændig virksomhed</span></p>\r\n      <p class=\"TekstV\">Afgørende indflydelse foreligger, hvis pågældende eller dennes ægtefælle alene eller sammen med nærmeste familie er indehaver af mindst 10 % af selskabskapitalen eller 10 % af selskabskapitalens stemmeværdi, og pågældende eller ægtefællen tillige er medlem af selskabets bestyrelse eller direktion.</p>\r\n      <p class=\"TekstV\">Ankenævnet finder, at De har afgørende indflydelse i YY A/S, idet De gennem Deres selskab XX ApS ejer af 25 % af YY A/S og De samtidig er bestyrelsesmedlem samt direktør i YY A/S.</p>\r\n      <p class=\"TekstV\">Beskæftigelse i et selskab, hvor pågældende har afgørende indflydelse, anses for selvstændig virksomhed.</p>\r\n      <p class=\"TekstV\">Det fremgår at YY A/S blev stiftet i december måned 2007, og at De gennem Deres holdingselskab XX ApS var medstifter, og at De fra starten var medlem af bestyrelse og var direktør.</p>\r\n      <p class=\"TekstV\">De har oplyst, at der i virksomheden har været indledende beskæftigelse med ”indledende drøftelser med banker, advokat, revisor samt et byggefirma”, og med forundersøgelser o.lign.</p>\r\n      <p class=\"TekstV\">Der er ikke dokumentation for, hvor meget der har været arbejdet, eller hvornår arbejdet har været udført.</p>\r\n      <p class=\"TekstV\">Det fremgår dog af Deres forklaringer til sagen, at der inden Deres bortvisning den 10. marts 2008, har været indledende beskæftigelse i virksomheden, og at De har været involveret i disse aktiviteter.</p>\r\n      <p class=\"TekstV\">Ankenævnet finder på denne baggrund, at De skal anses for at have været beskæftiget i YY A/S.</p>\r\n      <p class=\"TekstV\">Idet De har været beskæftiget i YY A/S, og samtidig har afgørende indflydelse i YY A/S, anses De for at drive selvstændig virksomhed med YY A/S.</p>\r\n      <p class=\"TekstV\"><span class=\"Italic\">Hovedbeskæftigelse eller bibeskæftigelse</span></p>\r\n      <p class=\"TekstV\">Et medlem, som driver selvstændig virksomhed anses for at drive virksomheden som hovedbeskæftigelse, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmet efter en konkret vurdering må anses for at drive virksomheden som hovedbeskæftigelse.</p>\r\n      </p>\r\n      <p class=\"TekstV\">Et medlem, som driver selvstændig virksomhed, anses for at drive virksomheden som bibeskæftigelse, hvis virksomheden ikke er hovedbeskæftigelse.</p>\r\n      <p class=\"TekstV\">De har været fuldtidsansat hos AA Bilsyn i perioden fra den 1. marts 2005 til den 10. marts 2008 som bilinspektør.</p>\r\n      <p class=\"TekstV\">Ankenævnet finder, at Deres drift af selvstændig virksomhed med YY A/S den 10. marts 2008 var bibeskæftigelse, idet De samtidig med driften havde været fuldtidsansat som lønmodtager.</p>\r\n      <p class=\"TekstV\"><span class=\"Italic\">Med eller uden dagpengeret</span></p>\r\n      <p class=\"TekstV\">Retten til dagpenge for et medlem, som driver selvstændig virksomhed som bibeskæftigelse, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.</p>\r\n      <p class=\"TekstV\">Deres arbejdssteder var på [vejnavne udeladt].</p>\r\n      <p class=\"TekstV\">Det fremgår af AA Bilsyns hjemmeside, at synshallerne på [vejnavne udeladt] alle har åbningstid mandag til torsdag 8-16 og fredag 8-15.30.</p>\r\n      <p class=\"TekstV\">De anses for i Deres lønmodtageransættelse som bilinspektør ved AA for at have arbejdstid samtidig med disse synshallers åbningstid, og anses dermed for at have været beskæftiget inden for normal arbejdstid i denne ansættelse.</p>\r\n      <p class=\"TekstV\">Idet De har haft Deres lønmodtageransættelse som bilinspektør samtidig med driften af YY A/S, anses det for sandsynliggjort, at beskæftigelsen virksomheden til enhver tid kan udføres uden for normal arbejdstid.</p>\r\n      <p class=\"TekstV\">Deres drift af selvstændig virksomhed med YY A/S var således den 10. marts 2008 selvstændig virksomhed som bibeskæftigelse med dagpengeret.</p>\r\n      <p class=\"TekstV\"><span class=\"Italic\">Videreførelsen af virksomheden efter den 10. marts 2008</span></p>\r\n      <p class=\"TekstV\">YY A/S skulle efter det oplyste begynde at drive synsvirksomhed. Denne virksomhed må i lighed med beskæftigelsen ved AA Bilsyn hovedsageligt eller i hvert fald i en vis udstrækning skulle udføres inden for normal arbejdstid.</p>\r\n      <p class=\"TekstV\">Virksomhedens drift vil derfor som udgangspunkt ikke kunne opfylde betingelserne om at blive udført ”til enhver tid uden for normal arbejdstid”.</p>\r\n      <p class=\"TekstV\">Der er imidlertid ingen nærmere oplysninger om virksomhedens åbningstider eller om virksomhedens aktiviteter. Der er heller ikke oplysninger om, hvilke arbejdsopgaver De havde og fremover skulle have, ligesom der ikke er oplysninger om arbejdsopgaverne for virksomhedens øvrige deltagere og eventuelle ansatte.</p>\r\n      <p class=\"TekstV\">De har oplyst, at deltagerne i virksomheden var nødsaget til at sætte fart i de praktiske ting vedrørende virksomheden. Det lykkedes at få lejet lokaler fra den 1. maj 2008, således at det var muligt at starte synsvirksomhed i YY A/S regi.</p>\r\n      <p class=\"TekstV\">Derudover er der ingen oplysninger om beskæftigelse i virksomheden i perioden fra den 10. marts 2008 til den 1. maj 2008.</p>\r\n      <p class=\"TekstV\">Efter ankenævnets opfattelse er der derfor ikke grundlag for at tilsidesætte Deres oplysninger om virksomhedens virke i perioden fra den 10. marts 2008 til den 1. maj 2008.</p>\r\n      <p class=\"TekstV\">Det lægges derfor til grund, at virksomheden i den periode har haft samme beskæftigelse, som under Deres lønmodtageransættelse, både for så vidt angår arten af opgaver som tidsmæssig placering og omfang.</p>\r\n      <p class=\"TekstV\">Virksomheden anses derfor for at være videreført som bibeskæftigelse med dagpengeret frem til den 1. maj 2008.</p>\r\n      <p class=\"TekstV\">De har således ret til dagpenge i perioden fra den 11. marts 2008 til den 1. maj 2008, forudsat De opfylder de øvrige betingelser herfor.</p>\r\n      <p class=\"TekstV\">Ankenævnet beklager den lange sagsbehandlingstid.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 58, stk. 1, nr. 2, litra 1 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> §§ 3, stk. 1 og 2, 5, 6, stk. 1, samt 8, stk. 1, 1. pkt. i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt oplysninger fra [webadresse udeladt]</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">ff</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Bold\">§ 58</span>. Efter forhandling med Beskæftigelsesrådet kan direktøren for Arbejdsdirektoratet fastsætte regler om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> …,</p>\r\n        <p class=\"Liste1\"><span class=\"Liste1Nr\" id=\"\">2)</span> retten til dagpenge for et medlem,</p>\r\n        <p class=\"Liste2\"><span class=\"Liste2Nr\" id=\"\">a)</span> som under ledighed har bibeskæftigelse ved selvstændig virksomhed, eller</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed</span></p>\r\n      <p class=\"TekstV\"><span class=\"Bold\">§ 3.</span> Beskæftigelse i et selskab, hvor pågældende har afgørende indflydelse, jf. stk. 2, 4 og 5, anses for selvstændig virksomhed.</p>\r\n      <p class=\"TekstV\"><span class=\"Italic\">Stk. 2.</span> Afgørende indflydelse foreligger, hvis pågældende eller dennes ægtefælle alene eller sammen med nærmeste familie, jf. stk. 3, er indehaver af</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> mindst 50 % af selskabskapitalen,</p>\r\n        <p class=\"Liste1\"><span class=\"Liste1Nr\" id=\"\">2)</span> mindst 50 % af selskabskapitalens stemmeværdi,</p>\r\n        <p class=\"Liste1\"><span class=\"Liste1Nr\" id=\"\">3)</span> en bestemmende andel af selskabets kapital,</p>\r\n        <p class=\"Liste1\"><span class=\"Liste1Nr\" id=\"\">4)</span> en bestemmende andel af stemmerne i selskabet, eller</p>\r\n        <p class=\"Liste1\"><span class=\"Liste1Nr\" id=\"\">5)</span> mindst 10 % af selskabskapitalen eller 10 % af selskabskapitalens stemmeværdi, og pågældende eller ægtefællen tillige er medlem af selskabets bestyrelse eller direktion.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 5.</span> Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmet efter en konkret vurdering må anses for at drive virksomheden som hovedbeskæftigelse.</p>\r\n      </p>\r\n      <p class=\"TekstV\"><span class=\"Bold\">§ 6.</span> Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 8.</span> Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid. Medlemmet skal bl.a. oplyse a-kassen om:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arten og omfanget af virksomheden.</p>\r\n        <p class=\"Liste1\"><span class=\"Liste1Nr\" id=\"\">2)</span> Ansat arbejdskraft.</p>\r\n        <p class=\"Liste1\"><span class=\"Liste1Nr\" id=\"\">3)</span> Egen og eventuel ægtefælles eller medejers arbejdsindsats. Herunder om der er aftale om fast deling af arbejdet mellem ægtefæller eller medejere.</p>\r\n        <p class=\"Liste1\"><span class=\"Liste1Nr\" id=\"\">4)</span> Virksomhedens omsætning og indtjening.</p>\r\n      </p>\r\n      <p class=\"TekstV\"><span class=\"Italic\">Stk. 2</span>. Vurderingen efter stk. 1 skal ske på grundlag af alt arbejdet i virksomheden. Det gælder dog ikke, hvis en del af arbejdet udføres af ansat arbejdskraft, ægtefælle eller medejere, og der er aftalt fast deling af arbejdet.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2009"
        },
        {
            "displayName": "Accession",
            "displayValue": "W20091000025"
        },
        {
            "displayName": "Entydig dokumentidentifikation",
            "displayValue": "BE003892"
        },
        {
            "displayName": "Dato for indlæggelse",
            "displayValue": "29/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10000"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "10/07/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100257-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}