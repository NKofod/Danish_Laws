{
    "id": 206328,
    "title": "Pressenævnets kendelse i sag nr. 2018-80-0153",
    "documentTypeId": "240",
    "isSagsforlobPeriodValid": true,
    "shortName": "KEN nr 10102 af 17/12/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0153</p>\r\n<div class=\"Resume\">\r\n   <p class=\"TekstGenerel\">Fyens Stiftstidende får ikke kritik for omtale af sigtelser ved demonstration</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede på egne vegne og på vegne af et parti over artiklen ”Demonstration i Vollsmose: Seks anholdt for racisme”. Personen mente, at Fyens Stiftstidende bragte oplysninger, der gør det muligt at identificere ham i en straffesag. Klagen angik også spørgsmålet om ukorrekte oplysninger og manglende forelæggelse. Pressenævnet fandt, at Fyens Stiftstidendes omtale ikke førte til identifikation af personen, og at mediet kort tid efter offentliggørelsen af artiklen af egen drift ændrede en forkert beskrivelse af de faktiske omstændigheder, der var bragt på baggrund af oplysninger fra Fyns Politi. Pressenævnet fandt ikke grundlag for at udtale kritik af Fyens Stiftstidende</p>\r\n</div>\r\n<p>[Klager] har på egne vegne og på vegne af [Partiet] klaget til Pressenævnet over artiklen <span class=\"Italic\">”Demonstration i Vollsmose: Seks anholdt for racisme”</span>, der blev bragt på Fyens Stiftstidendes hjemmeside fyens.dk den 8. juli 2018, idet de mener, at god presseskik er tilsidesat.</p>\r\n<p>\r\n</p>\r\n<p>[Klager] har på egne vegne klaget over, at Fyens Stiftstidende har bragt oplysninger, der gør det muligt at identificere ham i den omtalte straffesag.</p>\r\n<p>\r\n</p>\r\n<p>[Klager] har på egne vegne og på vegne af [Partiet] desuden klaget over, at Fyens Stiftstidende har bragt ukorrekte oplysninger samt over manglende forelæggelse.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Fyens Stiftstidende bragte 8. juli 2018 artiklen <span class=\"Italic\">”Demonstration i Vollsmose: Seks anholdt for racisme”</span> på deres hjemmeside fyens.dk med underrubrikken:</p>\r\n<p>\r\n</p>\r\n<p>”Politiet måtte søndag eftermiddag skride ind over for medlemmer af islamfjendsk parti, som ved købmand uddelte flyers med det, ordensmagten vurderede var med racistisk indhold. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”Seks personer med tilknytning til et islamfjendsk politisk parti blev søndag eftermiddag sigtet for overtrædelse af straffelovens racismeparagraf.</p>\r\n<p>Det bekræfter Fyns Politi over for fyens.dk.</p>\r\n<p>Partiet [Partiet], som ifølge dets hjemmeside vil have muslimer til at forlade Danmark, havde på forhånd anmeldt og fået tilladelse af politiet til at holde en demonstration ved Spar-købmanden i Slåenhaven i Vollsmose.</p>\r\n<p>Da det ifølge Fyns Politi ikke var spændende nok spurgte de fremmødte partimedlemmer, om de måtte holde demonstrationer andre steder i Vollsmose, men det fik de nej til af politiet. Alligevel tog de trods afslaget til Bøgetorvet i Vollsmose, hvorfra de blev bortvist af politiet.</p>\r\n<p>- I forbindelse med demonstrationen i Slåenhaven delte de flyers ud, og indholdet i dem skønner vi er en overtrædelse af racismeparagraffen 266b. Det blev de sigtet for, ligesom de blev bedt om ikke at dele flere flyers ud, siger Kenneth Taanquist.</p>\r\n<p>Nu er det op til Anklagemyndigheden at vurdere, hvad der videre skal ske med de seks sigtede personer. ”</p>\r\n<p>\r\n</p>\r\n<p>Mellem overskrift og rubrik var der indsat et nærbillede af en politibil. Til billedet var der indsat følgende tekst:</p>\r\n<p>\r\n</p>\r\n<p>”Fyns Politi måtte søndag gribe ind over for en demonstration i Vollsmose. Seks personer er nu sigtet for at have delt flyers ud med racismeindhold. Arkivfoto: [Fotograf]. ”</p>\r\n<p>\r\n</p>\r\n<p>Efterfølgende er artiklens titel blevet ændret til <span class=\"Italic\">”Demonstration i Vollsmose: Seks sigtet for racisme”</span>, men med enslydende underrubrik og indhold.</p>\r\n<p>\r\n</p>\r\n<p>Artiklen blev desuden bragt med overskriften <span class=\"Italic\">”Demonstration i Vollsmose: Seks sigtet for racisme”</span> og enslydende indhold i den trykte udgave af Fyens Stiftstidende, den 11. juli 2018 på side 2, sektion 2.</p>\r\n<p>\r\n</p>\r\n<p>Klagernes klage er modtaget i Pressenævnet den 9. juli 2018.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Yderligere oplysninger:</span>\r\n</p>\r\n<p>Ved søgning på Google på Fyens Stiftstidendes artikels oprindelige overskrift ”<span class=\"Italic\">Demonstration i Vollsmose: Seks anholdt for racisme” </span>fremkommer link til den redigerede artikel med overskriften <span class=\"Italic\">”Demonstration i Vollsmose: Seks sigtet for racisme” </span>som øverste søgeresultat. Følges linket til den redigerede artikel på fyens.dk fremgår følgende af browserens adressefelt: https://www.fyens.dk/odense/Demonstration-i-Vollsmose-Seks-sigtet-for-racisme/artikel/3269242.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">God Presseskik</span>\r\n</p>\r\n<p>Klagerne har indledningsvis anført, at det er vigtigt – især i en retsreportage – at der sikres korrekt information, og at begge parter høres.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Retsreportage</span>\r\n</p>\r\n<p>[Klager] har på egne vegne klaget over, at han er blevet identificeret i en straffesag, der alene kan medføre bødestraf, på et særdeles tidligt tidspunkt. [Klager] har oplyst, at han og de øvrige sigtede i den omtalte sag, kan identificeres, når den påklagede artikel fra Fyens Stiftstidende sammenholdes med videoer fra Facebook. [Klager] henviser i den forbindelse til en video, der er uploadet på [Partiet]s Facebook-side.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Korrekt information og forelæggelse</span>\r\n</p>\r\n<p>[Klager] har på egne vegne og på vegne af [Partiet] anført, at det er usandt, når Fyens Stiftstidende skriver, at seks personer blev anholdt, idet ingen personer blev anholdt. [Klager] har i forlængelse heraf anført, at overskriften efterfølgende er blevet rettet, men at det fortsat fremgår af webadressen på artiklen, og ved søgning på Google, at seks personer blev anholdt.</p>\r\n<p>\r\n</p>\r\n<p>Klagerne har desuden anført, at det er usandt, at medlemmer af [Partiet] demonstrerede i Bøgeparken eller på Bøgetorvet, men at de opholdt sig på Bøgetorvet i cirka tre minutter uden at demonstrere. Det er usandt, at de blev bortvist, men at de blev omringet af kriminelle muslimer, som politiet på ingen måde havde hverken evne eller vilje til at stoppe. [Klager] har i den forbindelse henvist til en video, der er uploadet på [Partiet]s Facebook-side.</p>\r\n<p>\r\n</p>\r\n<p>Klagerne har oplyst, at det er usandt, at [Partiet] blev nægtet tilladelse til deres demonstration, idet en demonstration ikke kræver tilladelse. De fik gentagne gange påbud om, at de ikke måtte demonstrere, hver gang de anmeldte et nyt sted i Vollsmose. Da de gik i gang med en demonstration ved Fyrreparken, fik de et påbud efter politilovens § 7, selvom denne bestemmelse slet ikke finder anvendelse, fordi demonstrationen var gået i gang.</p>\r\n<p>\r\n</p>\r\n<p>Klagerne har afslutningsvis oplyst, at hverken [Partiet] eller de enkelte demonstrationsdeltagere – herunder [Klager] – er blevet hørt af Fyens Stiftstidende.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2.</span> <span class=\"Bold\">Fyens Stiftstidendes synspunkter</span></p>\r\n<p>\r\n   <span class=\"Italic\">God presseskik</span>\r\n</p>\r\n<p>Fyens Stiftstidende har afvist at have overtrådt de vejledende regler om god presseskik i forbindelse med omtalen af en demonstration gennemført af partiet [Partiet].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Retsreportage</span>\r\n</p>\r\n<p>Fyens Stiftstidende har desuden oplyst, at [Klager] ikke er direkte identificeret i artiklen. Selv såfremt [Klager] havde været identificeret i artiklen, ville dette ikke være en overtrædelse af C. 6 i de vejledende regler om god presseskik, hvoraf det fremgår, at en retsreportage i videst muligt omfang skal følge en klar, saglig linje ved afgørelse af, i hvilke tilfælde navne på de implicerede omtales.</p>\r\n<p>\r\n</p>\r\n<p>Fyens Stiftstidende har desuden henvist til Jysk Fynske Mediers etiske regelsæt, hvoraf det fremgår, at navnet nævnes på dømte ved en ved en dom på minimum et års ubetinget fængsel, men med følgende tilføjelse ”vi nævner navne på personer, der bærer ”gyldne kæder”, selvom de ikke er domfældte, og selvom de får en dom på under et års ubetinget fængsel. Chefredaktionen konsulteres, inden navn offentliggøres. ” Fyens Stiftstidende har i forlængelse heraf anført, at risikoen for at blive identificeret som partileder under en demonstration, vel må regnes som en naturlig konsekvens af at stå i spidsen for et parti, som gerne vil gøre sig gældende i offentligheden og søge vælgernes opbakning.</p>\r\n<p>\r\n</p>\r\n<p>Fyens Stiftstidende har oplyst, at selvom navnet på [Klager] havde været bragt i den påklagede artikel, så havde dette hverken været i strid med Fyens Stiftstidendes egne regler eller de vejledende regler for god presseskik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Korrekt information og forelæggelse</span>\r\n</p>\r\n<p>Fyens Stiftstidende har desuden oplyst, at oplysningerne om de seks personer, som blev sigtet for overtrædelse af racismeparagraffen, stammer fra Fyens Politi. Fyens Stiftstidende har oplyst, at de sædvanligvis har tiltro til de oplysninger, som Fyens Stiftstidende modtager fra Fyns Politis vagtchefer under de daglige rundringninger, men at Fyens Stiftstidende selvfølgelig spørger nærmere ind til begivenheder i tvivlstilfælde, hvilket også skete i dette tilfælde. I første omgang havde vagtchefen oplyst, at seks personer var blevet anholdt, hvilket fremgår af den første udgave af den påklagede artikel. Efter et opfølgende interview med Fyns Politi blev artiklen cirka en halv time senere rettet til, således det fremgår, at de seks personer er sigtet, men ikke anholdt.</p>\r\n<p>\r\n</p>\r\n<p>For så vidt angår oplysningen om, at demonstranterne blev bortvist fra Bøgetorvet, har Fyens Stiftstidende oplyst, at også disse oplysninger stammer fra Fyns Politi. Fyens Stiftstidende har oplyst, at [Partiet] den pågældende dag forsøgte sig med at anmelde demonstration flere forskellige steder i Vollsmose for hver gang at blive mødt med et påbud fra Fyns Politi. Fyens Stiftstidende anser på den baggrund oplysningen om bortvisning for en korrekt gengivelse af begivenhederne, idet et påbud om ikke at måtte demonstrere, er at regne for en bortvisning.</p>\r\n<p>\r\n</p>\r\n<p>Fyens Stiftstidende har desuden anført, at eftersom identiteten på de seks sigtede personer ikke offentliggøres, har Fyns Stiftstidende ikke haft mulighed for – og ej heller fundet anledning til – at opsøge de pågældende med henblik på at få en kommentar til sigtelsen.</p>\r\n<p>\r\n</p>\r\n<p>Afslutningsvis har Fyens Stiftstidende oplyst, at det fra redaktionens side var en bevidst prioritering ikke at gøre mere ud af omtalen af demonstrationen, ligesom Fyens Stiftstidende efterfølgende har undladt af skrive om, at [Klager] har forsøgt at få nedlagt navneforbud på sig selv og et mindre antal relateret til [Partiet], men at retten ikke mente, der var grundlag herfor.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jesper Rothe, Jørn Mikkelsen, Ulrik Holmstrup og Marlene Borst Hansen.</p>\r\n<p>\r\n</p>\r\n<p>Pressenævnet bemærker, at spørgsmålet om, hvorvidt Fyens Stiftstidendes interne retningslinjer er tilsidesat, falder uden for nævnets kompetence. Klagen behandles i forhold til de vejledende regler for god presseskik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">- Retsreportage</span>\r\n</p>\r\n<p>[Klager] har på egne vegne klaget over, at Fyens Stiftstidende har identificeret ham ved at nævne tid og sted for en demonstration samt partiets navn.</p>\r\n<p>\r\n</p>\r\n<p>Det følger af de vejledende regler for god presseskik, at der i videst muligt omfang skal følges en klar saglig linje ved afgørelsen af, hvilke sager der omtales, og i hvilke tilfælde navne på de implicerede nævnes. En sigtets eller tiltalts navn eller anden identificering bør udelades, når ingen almen interesse taler herfor, jf. punkt C. 6.</p>\r\n<p>\r\n</p>\r\n<p>Pressenævnet finder, at Fyens Stiftstidendes angivelse af, at der er tale om medlemmer fra partiet [Partiet], som [Klager]s er partileder af, ikke kan tjene til identificering af [Klager] som en af de sigtede, medmindre man i forvejen havde kendskab til, at [Klager] var blandt de deltagende i demonstrationen. Nævnet udtaler derfor ikke kritik af omtalen. Det forhold, at [Klager] kan identificeres via et videoklip på [Partiet]s egen Facebooks-side, kan ikke føre til andet resultat.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">- Korrekt information og forelæggelse</span>\r\n</p>\r\n<p>[Klager] har på egne vegne og på vegne af [Partiet] klaget over, at Fyens Stiftstidendes artikel giver et misvisende billede af, hvad der foregik til demonstrationen, idet [Partiet] ikke demonstrerede på Bøgetorvet, men kun opholdte sig på stedet, ligesom deltagerne i demonstrationen ikke blev nægtet tilladelse til demonstration eller bortvist fra stedet. Klagerne har desuden klaget over manglende forelæggelse.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte, herunder ved forelæggelse for den, der kan være krænket, jf. punkterne A. 1 og A. 3. </p>\r\n<p>\r\n</p>\r\n<p>Det fremgår blandt andet af artiklen, at:</p>\r\n<p>\r\n</p>\r\n<p>”Partiet [Partiet], som ifølge dets hjemmeside vil have muslimer til at forlade Danmark, havde på forhånd anmeldt og fået tilladelse af politiet til at holde en demonstration ved Spar-købmanden i Slåenhaven i Vollsmose.</p>\r\n<p>Da det ifølge Fyns Politi ikke var spændende nok spurgte de fremmødte partimedlemmer, om de måtte holde demonstrationer andre steder i Vollsmose, men det fik de nej til af politiet. Alligevel tog de trods afslaget til Bøgetorvet i Vollsmose, hvorfra de blev bortvist af politiet. ”</p>\r\n<p>\r\n</p>\r\n<p>Som sagen er oplyst for Pressenævnet, lægger nævnet til grund, at Fyens Stiftstidende har bragt oplysningerne i artiklen på baggrund af oplysninger fra Fyns Politi – hvilket klart fremgår af artiklen –  og at Fyens Stiftstidende ved et interview med Fyns Politi har indhentet yderligere oplysninger om episoden.</p>\r\n<p>\r\n</p>\r\n<p>Det er ubestridt, at medlemmer fra partiet [Partiet], herunder [Klager], har deltaget i en demonstration i Vollsmose, og at en række deltagere blev sigtet for overtrædelse af racismeparagraffen i forbindelse med uddeling af flyers. Det er desuden ubestridt, at medlemmer af [Partiet] i forbindelse med demonstrationen opholdt sig på Bøgetorvet i Vollsmose. På baggrund heraf finder Pressenævnet ikke anledning til at udtale kritik af Fyens Stiftstidendes formulering. Efter en samlet vurdering finder nævnet heller ikke grundlag for at kritisere Fyens Stiftstidende for ikke at have foretaget yderligere bestræbelser på at kontrollere de oplysninger, som Fyens Stiftstidende modtog fra Fyns Politi.</p>\r\n<p>\r\n</p>\r\n<p>For så vidt angår brug af ordet ”anholdt” finder Pressenævnet – og som erkendt af Fyens Stiftstidende – at Fyens Stiftstidende ved brug af ordet ”anholdt” i stedet for ”sigtet” anvendte en forkert beskrivelse af de faktiske omstændigheder. Under hensyntagen til at Fyens Stiftstidende efter det oplyste rettede fejlen af egen drift cirka en halv time, efter artiklen blev bragt på fyens.dk og at artiklen med overskriften <span class=\"Italic\">”Demonstration i Vollsmose: Seks anholdt for racisme”</span> ikke blev bragt i den trykte udgave af Fyens Stiftstidende, finder nævnet ikke tilstrækkeligt grundlag for at udtale kritik af forholdet.</p>\r\n<p>\r\n</p>\r\n<p>Afgjort den 17. december 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2018"
        },
        {
            "displayName": "Accession",
            "displayValue": "W20181010225"
        },
        {
            "displayName": "Entydig dokumentidentifikation",
            "displayValue": "AA011205"
        },
        {
            "displayName": "Dato for indlæggelse",
            "displayValue": "22/12/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10102"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "17/12/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0153"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}