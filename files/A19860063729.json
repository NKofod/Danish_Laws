{
    "id": 59260,
    "title": "Bekendtgørelse af lov om familiefideikommissers overgang til fri ejendom ",
    "documentTypeId": "30",
    "isSagsforlobPeriodValid": false,
    "shortName": "LBK nr 637 af 15/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om familiefideikommissers  \r\n\r\n overgang til fri ejendom </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 139 af 1. maj 1954 om  \r\n\r\n familiefideikommissers overgang til fri ejendom med de ændringer, der følger  \r\n\r\n af lov nr. 212 af 13. maj 1981, § 7. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Familiefideikommisser, som ikke er afløst i  \r\n\r\n medfør af lov nr. 563 af 4. oktober 1919 om lens, stamhuses og  \r\n\r\n fideikommisgodsers samt de herhen hørende fideikommiskapitalers overgang til  \r\n\r\n fri ejendom, overgår i overensstemmelse med de nedenfor fastsatte  \r\n\r\n bestemmelser til fri ejendom ved nærværende lovs ikrafttræden (jfr. dog § 6,  \r\n\r\n stk. 3). </P>  \r\n\r\n<P CLASS=STK> <I>Stk. 2. </I> Loven finder ikke anvendelse på  \r\n\r\n familiefideikommisser, der udelukkende består af løsøre. </P>  \r\n\r\n<P CLASS=STK> <I>Stk. 3. </I> For de familiefideikommissers vedkommende, der  \r\n\r\n tildels består af løsøre, overlades det til besidderens afgørelse, om denne  \r\n\r\n del af fideikommisset skal overgå til fri ejendom. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved familiefideikommis forstås en formue, om  \r\n\r\n hvilken det er bestemt, at den skal nedarves i en bestemt familie, således at  \r\n\r\n den efter visse arvegangsregler tilfalder flere ved opretterens død ufødte  \r\n\r\n personer efter hinanden. </P>  \r\n\r\n<P CLASS=STK> <I>Stk. 2. </I> Har opretteren bestemt, at formuen efter et  \r\n\r\n vist antal generationers brugs- eller rentenydelsesret skal anvendes til et  \r\n\r\n almennyttigt formål, til oprettelse af en stiftelse eller et legat, eller  \r\n\r\n tilfalde allerede eksisterende stiftelser eller legater, bliver formuen,  \r\n\r\n medmindre det må antages at være i strid med opretterens vilje, at anvende  \r\n\r\n til det angivne formål med forbehold af de ved lovens ikrafttræden aktuelle  \r\n\r\n brugs- og rentenydelsesrettigheder og af tilsvarende rettigheder, som senere  \r\n\r\n i henhold til opretterens bestemmelse måtte opstå for personer, der var i  \r\n\r\n live ved lovens ikrafttræden, eller for børn af personer, der har overlevet  \r\n\r\n dette tidspunkt. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det påhviler enhver familiefideikommisbesidder  \r\n\r\n eller den for fideikommisset anordnede særlige bestyrelse eller  \r\n\r\n administration inden den 1. oktober 1954 til overformynderiet at indsende  \r\n\r\n forslag til genemførelse af familiefideikommissets overgang til fri ejendom i  \r\n\r\n overensstemmelse med bestemmelserne i denne lov. Dette forslag bliver at  \r\n\r\n lægge til grund for den i § 6 omhandlede deling af familiefideikommisset,  \r\n\r\n medmindre overformynderiet skønner, at der måtte være rimelig grund til at  \r\n\r\n fravige det. </P>  \r\n\r\n<P CLASS=STK> <I>Stk. 2. </I> I de tilfælde, der er nævnt i § 6, stk. 3,  \r\n\r\n indsendes forslag til gennemførelse af familiefideikommissets overgang til  \r\n\r\n fri ejendom til justitsministeriet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Såfremt der ved familiefideikommissets overgang  \r\n\r\n til fri ejendom til nydelsen af dette er knyttet forpligtelse til udredelse  \r\n\r\n af legat, enkepension, vedligeholdelse af gravsted eller andre ydelser, skal  \r\n\r\n opfyldelsen af disse forpligtelser sikres på en af justitsministeren godkendt  \r\n\r\n måde. Det påhviler fideikommisbesidderen eller fideikommissets bestyrelse i  \r\n\r\n forbindelse med det i § 3 omhandlede forslag at tilbyde sådan sikkerhed. </P>  \r\n\r\n<P CLASS=STK> <I>Stk. 2. </I> Justitsministeren foretager herefter ved  \r\n\r\n bekendtgørelse i Statstidende og eventuelt på anden hensigtsmæssig måde med  \r\n\r\n et varsel af 6 måneder og med angivelse af, hvilke rettigheder der er oplyst  \r\n\r\n for justitsministeren, indkaldelse af eventuelle andre rettighedshavere med  \r\n\r\n opfordring til at anmelde og bevisliggøre deres krav. </P>  \r\n\r\n<P CLASS=STK> <I>Stk. 3. </I> Undladelse af rettidig anmeldelse medfører, at  \r\n\r\n der ved tilvejebringelsen af den i stk. 1 omhandlede sikkerhed bortses fra  \r\n\r\n sådanne krav. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Familiefideikommissets værdi opgøres på  \r\n\r\n tidspunktet for lovens ikrafttræden med fradrag af de i § 4 omhandlede  \r\n\r\n forpligtelser. For værdiansættelsen gælder reglerne for opgørelse til  \r\n\r\n formueskat. Værdien af ikke-formueskattepligtigt løsøre ansættes til  \r\n\r\n salgsværdien. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når det i § 3 omhandlede afløsningsgrundlag er  \r\n\r\n tilvejebragt, og den i § 8 omhandlede afgift er indbetalt, udleveres 3/5 af  \r\n\r\n restværdien af familiefideikommisset til den ved lovens ikrafttræden værende  \r\n\r\n besidder til fri rådighed. Af de resterende 2/5 nyder han indtægten for sin  \r\n\r\n livstid, således at denne del af formuen ved hans død udleveres til fri  \r\n\r\n rådighed til den person, som ifølge den for familiefideikommisset gældende  \r\n\r\n successionsorden ville have været berettiget til at tiltræde besiddelsen,  \r\n\r\n hvis ikke fideikommisset var overgået til fri ejendom. </P>  \r\n\r\n<P CLASS=STK> <I>Stk. 2. </I> Såfremt den indtægt, en besidder af et  \r\n\r\n familiefideikommis eller en del af dette oppebærer af fideikommisset, ikke  \r\n\r\n overstiger 100 kr. om året, overgår hele fideikommissets formue eller hele  \r\n\r\n den del, hvoraf han oppebærer indtægten, til besidderens fri rådighed.  \r\n\r\n Overstiger indtægten vel 100 kr., men ikke 400 kr. om året, kan  \r\n\r\n justitsministeren med samtykke af den nuværende nærmeste successor træffe  \r\n\r\n tilsvarende bestemmelse. </P>  \r\n\r\n<P CLASS=STK> <I>Stk. 3. </I> Er familiefideikommisset eller en del af dette  \r\n\r\n endnu ikke i henhold til successionsordenen overgået til en ved opretterens  \r\n\r\n død ufødt person, udsættes ophævelsen af fideikommisset eller af den  \r\n\r\n pågældende del af dette, indtil en sådan succession har fundet sted, og de  \r\n\r\n ovenfor fastsatte regler finder da tilsvarende anvendelse. Såfremt den  \r\n\r\n pågældende person overfor den nærmest foregående besidder har meddelt afkald  \r\n\r\n på sin ret til selv at tiltræde besiddelsen efter denne, indgår den del af  \r\n\r\n fideikommisset, som ellers ville være tilfaldet afkaldgiveren til fri  \r\n\r\n rådighed, i den tidligere besidders dødsbo. Afkaldet skal opfylde de i  \r\n\r\n arveforordningen af 21. maj 1845 § 14 opstillede betingelser og medfører  \r\n\r\n ikke, at den del af fideikommisset, som skulle forblive båndlagt, kan komme  \r\n\r\n til udbetaling før afkaldgiverens død. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Forsåvidt angår familiefideikommisser eller dele  \r\n\r\n af sådanne, som i henhold til fundatsmæssig bestemmelse endnu ikke er trådt i  \r\n\r\n kraft, finder de i nærværende lov fastsatte regler tilsvarende anvendelse,  \r\n\r\n således at den person betragtes som besidder, der efter fundatsens indhold  \r\n\r\n ville have tiltrådt fideikommisset, såfremt dette allerede var trådt i kraft.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved overgang af et familiefideikommis til fri  \r\n\r\n ejendom betales en afgift til statskassen på 21/2 pct. af fideikommissets  \r\n\r\n værdi, ansat efter reglerne for opgørelse til formueskat. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De af justitsministeren i henhold til §§ 3, 4 og  \r\n\r\n 6 trufne afgørelser kan inden 2 måneder fra afgørelsens dato indbringes for  \r\n\r\n et særligt nævn bestående af 3 medlemmer. Nævnets formand skal være en af  \r\n\r\n Højesteret valgt dommer, 1 medlem vælges af justitsministeren og 1 af  \r\n\r\n besidderen af det pågældende fideikommis. Stk. 2. Udgifterne ved nævnets  \r\n\r\n virksomhed - herunder vederlaget til nævnets medlemmer - udredes af  \r\n\r\n statskassen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Undlader besidderen af et familiefideikommis  \r\n\r\n eller dettes bestyrelse at indgive det i § 3 foreskrevne forslag, bliver  \r\n\r\n fideikommisset af justitsministeren at sætte under administration af en eller  \r\n\r\n flere dertil beskikkede personer, der med bindende virkning for besidderen  \r\n\r\n kan foretage de dispositioner, der er nødvendige til gennemførelse af  \r\n\r\n fideikommissets overgang til fri ejendom i overensstemmelse med  \r\n\r\n bestemmelserne i denne lov. </P>  \r\n\r\n<P CLASS=STK> <I>Stk. 2. </I> Vederlaget for administrationen bliver at  \r\n\r\n udrede af den del af fideikommisset, som udleveres besidderen til fri  \r\n\r\n rådighed. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Det påhviler banker, sparekasser og andre, der  \r\n\r\n bestyrer formuer, som omfattes af denne lovs bestemmelser, inden den 1.  \r\n\r\n august 1954 at indgive meddelelse herom til overformynderiet med oplysning om  \r\n\r\n de enkelte besidderes navne og adresser, samt iøvrigt at meddele sådanne  \r\n\r\n oplysninger, som begæres af justitsministeren med henblik på formuernes  \r\n\r\n overgang til fri ejendom. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Tvivlsspørgsmål om, hvorvidt en formue omfattes  \r\n\r\n af denne lov, afgøres af justitsministeren, hvis afgørelse inden 2 måneder  \r\n\r\n fra afgørelsens dato kan indbringes for domstolene. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Transporter af værdipapirer, der finder sted i  \r\n\r\n anledning af overgangen af et familiefideikommis til fri ejendom, er  \r\n\r\n stempelfri. Tinglysning af transporter på pantebreve i fast ejendom kan ske  \r\n\r\n uden erlæggelse af tinglysningsafgifter eller andre afgifter til det  \r\n\r\n offentlige. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Kontrollen med de midler, som i medfør af § 6,  \r\n\r\n stk. 1, undergives en fideikommisbesidders livsvarige brugs- eller  \r\n\r\n rentenydelsesret, samt med de i § 6, stk. 3, omhandlede formuer henlægges til  \r\n\r\n justitsministeren og udøves efter tilsvarende regler, som gælder om de i  \r\n\r\n henhold til § 4 i lov nr. 563 af 4. oktober 1919 henlagte successorfonds.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Den i lov nr. 6 af 23. januar 1931 om  \r\n\r\n lenskontrollen § 3 fastsatte årlige afgift forhøjes fra og med kalenderåret  \r\n\r\n 1955 fra 15 øre til 30 øre af hver 1000 kr. af de kontrollerede formuer. </P>  \r\n\r\n<P CLASS=STK> <I>Stk. 2. </I> Samme afgift bliver at erlægge af de ovenfor i  \r\n\r\n § 6, stk. 1 og 3, nævnte midler. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Den en fideikommisbesidder som sådan påhvilende  \r\n\r\n skattepligt i henhold til lovgivningen om indkomst- og formueskat vedbliver  \r\n\r\n at bestå for den del af det tidligere fideikommis, der ikke er udleveret til  \r\n\r\n fri rådighed. </P>  \r\n\r\n<P CLASS=STK> <I>Stk. 2. </I> Bestemmelserne i lov nr. 147 af 10. april 1922  \r\n\r\n om afgift af arv og gave §§ 4 og 6 om afgift ved succession i fideikommisser  \r\n\r\n kommer til anvendelse, når de i stk. 1 omhandlede midler udleveres til fri  \r\n\r\n rådighed. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Denne lov træder i kraft den 1. maj 1954. </P>  \r\n\r\n<P>---- </P>  \r\n\r\n<P>Lov nr. 212 af 13. maj 1981 indeholder følgende bestemmelser: </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Loven træder i kraft den 1. oktober 1981. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Loven gælder ikke for Færøerne og Grønland, men  \r\n\r\n ved kgl. anordning kan § 1 og § 3 sættes i kraft for Færøerne og § 1 og § 6  \r\n\r\n for Grønland med de afvigelser, som de særlige henholdsvis færøske og  \r\n\r\n grønlandske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 15. september  \r\n\r\n 1986 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Jens Møller </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/1986"
        },
        {
            "displayName": "Accession",
            "displayValue": "A19860063729"
        },
        {
            "displayName": "Entydig dokumentidentifikation",
            "displayValue": "CM018212"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "637"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "15/09/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "justitsmin. 2.kt. j.nr. 1986-4501-33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}