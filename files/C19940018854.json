{
    "id": 53998,
    "title": "Skrivelse om orientering om ændring af Socialministeriets bekendtgørelse om delpension til personer med indtægt ved selvstændig erhvervsvirksomhed m.fl., bekendtgørelse om delpension og cirkulære om delpension. ",
    "documentTypeId": "200",
    "isSagsforlobPeriodValid": false,
    "shortName": "SKR nr 188 af 26/10/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om orientering om ændring af  \r\n\r\n Socialministeriets bekendtgørelse om delpension til personer med indtægt ved  \r\n\r\n selvstændig erhvervsvirksomhed m.fl., bekendtgørelse om delpension og  \r\n\r\n cirkulære om delpension. </H1>  \r\n\r\n<P></P>  \r\n\r\n<BR>  \r\n\r\n<P>Som følge af vedtagelse af lov nr. 449 af 1. juni 1994 om ændring af lov  \r\n\r\n om delpension (Ændringer som følge af indførelse af delefterløn m.v.), der  \r\n\r\n træder i kraft den 1. januar 1995, ændres Socialministeriets bekendtgørelse  \r\n\r\n om delpension til personer med indtægt ved selvstændig erhvervsvirksomhed  \r\n\r\n m.fl., bekendtgørelse om delpension og cirkulære om delpension i  \r\n\r\n overensstemmelse hermed. Der henvises til Socialministeriets  \r\n\r\n orienteringsskrivelse af 26. maj 1994, hvori de nævnte ændringer i lov om  \r\n\r\n delpension er beskrevet. </P>  \r\n\r\n<P>Bekendtgørelserne og cirkulæret træder i kraft den 1. januar 1995. Der  \r\n\r\n henvises dog til overgangsbestemmelsen, der er beskrevet under pkt. 1. Kopi  \r\n\r\n af korrektureksemplarer af bekendtgørelserne og cirkulæret er vedlagt til  \r\n\r\n orientering. </P>  \r\n\r\n<P CLASS=PUNKT> <B>1.</B> Bekendtgørelse om delpension til personer med  \r\n\r\n indtægt ved selvstændig erhvervsvirksomhed m.fl. </P>  \r\n\r\n<P>Reglerne for de selvstændige erhvervsdrivende ændres, således at de  \r\n\r\n bringes i overensstemmelse med de ændringer, der er sket som følge af  \r\n\r\n vedtagelse af de nævnte ændringer i lov om delpension. </P>  \r\n\r\n<P>Dette betyder, at </P>  \r\n\r\n<P>- basisbeløbet nedsættes til 82 pct. af det maksimale beløb, der kan  \r\n\r\n udbetales i sygedagpenge, jfr. § 5, </P>  \r\n\r\n<P>- reglen om nedsættelse af delpensionen efter 2 1/2 år ophæves, </P>  \r\n\r\n<P>- reglen om, at delpensionen ved den første delpensionsberegning ikke kan  \r\n\r\n overstige 90 pct. af forskellen mellem indtægten før og efter overgang til  \r\n\r\n delpension ophæves, herunder reglerne om fastsættelse og regulering af den  \r\n\r\n årlige indtægt efter overgang til delpension, </P>  \r\n\r\n<P>- reglerne om årlig fastsættelse af delpensionen hver 1. oktober på  \r\n\r\n grundlag af modtagerens seneste årlige selvstændige erhvervsindtægt ophæves  \r\n\r\n og erstattes af en bestemmelse om, at selvstændige erhvervsdrivende hver 1.  \r\n\r\n oktober skal godtgøre, at arbejdstiden årligt udgør en gennemsnitlig ugentlig  \r\n\r\n arbejdstid på 18 1/2 time, jf. § 11 i bekendtgørelse om delpension. </P>  \r\n\r\n<P>Ved kommunens vurdering af om arbejdstidsbetingelsen fortsat er opfyldt,  \r\n\r\n anvendes samme fremgangsmåde som ved vurderingen i forbindelse med overgang  \r\n\r\n til delpension og vurderingen efter den første 6-måneders periode, jf. § 4,  \r\n\r\n stk. 2, i bekendtgørelse om delpension til personer med indtægt ved  \r\n\r\n selvstændig erhvervsvirksomhed m.fl. og § 10 i bekendtgørelse om delpension  \r\n\r\n samt pkt. 33-36 i Socialministeriets vejledning af 26. februar 1992 om  \r\n\r\n delpension. </P>  \r\n\r\n<P>Det tilføjes, at den seneste årlige indtægt inden overgang til delpension  \r\n\r\n efter bekendtgørelsens § 2, stk. 1, nr. 6, automatisk nedsættes som følge af,  \r\n\r\n at basisbeløbet nedsættes. </P>  \r\n\r\n<P>Overgangsbestemmelsen i bekendtgørelsens § 6 svarer til de  \r\n\r\n overgangsregler, der er fastsat i lov nr. 449 af 1. juni 1994 om delpension.  \r\n\r\n Der henvises til Socialministeriets orienteringsskrivelse af 26. maj 1994.  \r\n\r\n</P>  \r\n\r\n<P>Delpension til selvstændige erhvervsdrivende, der har ansøgt om delpension  \r\n\r\n før den 20. april 1994, beregnes og reguleres således i de første 2 1/2 år  \r\n\r\n efter overgang til delpension efter de indtil den 1. januar 1995 gældende  \r\n\r\n bestemmelser. </P>  \r\n\r\n<P>Der er herudover foretaget mindre redaktionelle ændringer. </P>  \r\n\r\n<P CLASS=PUNKT> <B>2.</B> Bekendtgørelse om delpension </P>  \r\n\r\n<P>Reglen i bekendtgørelsens § 2 om opgørelse af arbejdstid for personer,  \r\n\r\n hvis arbejdstid ikke kendes er ændret som følge af omlægning af statistikken  \r\n\r\n vedrørende den gennemsnitlige timeløn for ikke-faglærte mandlige og  \r\n\r\n kvindelige arbejdere. </P>  \r\n\r\n<P>Der er herudover foretaget ændringer som følge af ophævelse af 90 pct.  \r\n\r\n kontrollen i delpensionsloven og som følge af indførelse af delefterløn. </P>  \r\n\r\n<P CLASS=PUNKT> <B>3.</B> Cirkulære om delpension. </P>  \r\n\r\n<P>Reglen i cirkulærets § 5 om arbejdsløshedskassens pligt til at underrette  \r\n\r\n kommunalbestyrelsen, når en lønmodtager har fået udbetalt  \r\n\r\n arbejdsløshedsdagpenge i 52 uger, er konsekvensændret som følge af ændringen  \r\n\r\n i delpensionslovens § 10, stk. 2, om forlængelse af den periode, hvori der  \r\n\r\n kan modtages delpension under arbejdsløshed. </P>  \r\n\r\n<P>Der er herudover foretaget konsekvensændring i cirkulærets § 7 som følge  \r\n\r\n af revision af reglerne om refusion og regnskabsaflæggelse mv. på  \r\n\r\n Socialministeriets område. </P>  \r\n\r\n<P>Med venlig hilsen </P>  \r\n\r\n<P>Leif Sondrup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/11/1994"
        },
        {
            "displayName": "Accession",
            "displayValue": "C19940018854"
        },
        {
            "displayName": "Entydig dokumentidentifikation",
            "displayValue": "CM012867"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/11/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "188"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "26/10/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet 21120-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}