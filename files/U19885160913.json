{
    "id": 38943,
    "title": "Bod 2.3.1. Overenskomstbrud og bod pålagt. (* 1) (* 2) Bod pålagt arbejdsgiver for brud på tiltrædelsesoverenskomst. Landsorganisationen i Danmark for Gastronomisk Landsforbund (konsulent Morten Ulrich) mod Cafeteriet v/A, Dommere: Degerbøl,    Arnold Hansen, Otto Hansen, Mads Kofod, Bent Larsen, Allan Nielsen og Pontoppidan (retsformand). ",
    "documentTypeId": "260",
    "isSagsforlobPeriodValid": false,
    "shortName": "DOM nr 51609 af 11/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En uorganiseret arbejdsgiver, der havde indgået  \r\n\r\n tiltrædelsesoverenskomst med et fagforbund undlod at indbetale til en  \r\n\r\n afspadseringsfond som han var forpligtet til efter overenskomsten, og blev  \r\n\r\n idømt bod for dette overenskomstbrud. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Overenskomstbrud og bod pålagt. (* 1)  \r\n\r\n (* 2) Bod pålagt arbejdsgiver for brud på tiltrædelsesoverenskomst.  \r\n\r\n Landsorganisationen i Danmark for Gastronomisk Landsforbund (konsulent Morten  \r\n\r\n Ulrich) mod Cafeteriet v/A, Dommere: Degerbøl, Arnold Hansen, Otto Hansen,  \r\n\r\n Mads Kofod, Bent Larsen, Allan Nielsen og Pontoppidan (retsformand). </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Gastronomisk  \r\n\r\n Landsforbund indklaget Cafeteriet v/A, Herlev Sygehus for overenskomstbrud i  \r\n\r\n anledning af, at indklagede har undladt at yde bidrag til den  \r\n\r\n afspadseringsfond, som er oprettet i henhold til overenskomst af 1983 mellem  \r\n\r\n Arbejdsgiverforeningen af Hoteller og Restauranter og Hotel- og  \r\n\r\n Restaurationspersonalets Samvirke. </P>  \r\n\r\n<P>Sagens nærmere omstændigheder er følgende: </P>  \r\n\r\n<P>Mellem indklagede, der ikke er medlem af nogen arbejdsgiverforening, og  \r\n\r\n Samvirket blev der den 17. oktober 1979 indgået tiltrædelsesoverenskomst,  \r\n\r\n hvorved indklagede forpligtede sig til at følge den til enhver tid gældende  \r\n\r\n overenskomst mellem Arbejdsgiverforeningen af Hoteller og Res </P>  \r\n\r\n<P>tauranter og Hotel- og Restaurationspersonalets Samvirke. Overenskomsten  \r\n\r\n af 1983, som ved lov nr. 123 af 31. marts 1985 blev forlænget til 1. april  \r\n\r\n 1987, indeholder i § 32 bestemmelser om søgne-helligdags-ordning specielt for  \r\n\r\n Københavns amt. I § 32 hedder det: </P>  \r\n\r\n<P>&#187;Stk. 1 </P>  \r\n\r\n<P>For heltidsbeskæftigede, fastansatte udlærte, der er beskæftiget i  \r\n\r\n virksomheder, beliggende i Københavns amt, er følgende gældende: </P>  \r\n\r\n<P>Køkkenchefer, jfr. § 38, er undtaget ordningen. </P>  \r\n\r\n<P>Forretninger, der har lukket alle søgne-helligdage, er ikke omfattet af  \r\n\r\n ordningen. </P>  \r\n\r\n<P>Stk. 2 </P>  \r\n\r\n<P>For beskæftigelse i månederne december-juni opspares ret til en ekstra  \r\n\r\n fridag med fuld personlig løn for hver beskæftiget måned i perioden,  \r\n\r\n maksimalt 7 dage. </P>  \r\n\r\n<P>Stk. 3 </P>  \r\n\r\n<P>Fridagene, der skal afspadseres, kan tages i tilslutning til en ordinær  \r\n\r\n fridag eller vinterferie, når de fornødne afløsere kan skaffes, og  \r\n\r\n arbejdsforholdene tillader det. Fridagene kan kun afvikles i vinterhalvåret i  \r\n\r\n perioden 1. oktober-31. marts. </P>  \r\n\r\n<P>Stk. 4 </P>  \r\n\r\n<P>For personale, der er fast engageret i perioden 1. december - 30. juni,  \r\n\r\n indsender virksomhederne inden udgangen af maj måned til afspadseringsfonden  \r\n\r\n en minimaldagløn af højeste løntrin plus 30% samt feriegodtgørelse (12 1/2%)  \r\n\r\n og kr. 3.00 til ATP for hver måneds beskæftigelse for hver ansat (samme beløb  \r\n\r\n for ungarbejdere som højst gagerede). </P>  \r\n\r\n<P>Stk. 5 </P>  \r\n\r\n<P>Under den ekstra frihed har organisationen pligt til at indsætte afløsere  \r\n\r\n og af det indsendte beløb aflønne disse. Lønning til afløsere svarer til de  \r\n\r\n indsendte beløb pr. dag minus afløserens bidrag til ATP. </P>  \r\n\r\n<P>Stk. 6 </P>  \r\n\r\n<P>Arbejdsgiverne bør ved indsendelsen af de ovennævnte beløb til  \r\n\r\n søgne-helligdags-afspadseringsfonden anvende samlelister, der kan rekvireres  \r\n\r\n på Dyvekes Alle 8, 2300 København S, tlf. (01) 58 09 02. </P>  \r\n\r\n<P>Arbejdsgiveren eller dennes stedfortræder attesterer på et  \r\n\r\n søgne-helligdags-kort perioden, der er arbejdet i. Halvdelen af kortet  \r\n\r\n indsendes sammen med beløbet - den anden halvdel beholder medarbejderen. </P>  \r\n\r\n<P>For personale, der fratræder i opsparingsperioden, skal arbejdsgiveren  \r\n\r\n indsende det opsparede beløb senest 14 dage efter fratrædelsen på fondens  \r\n\r\n giro nr. 2 03 21 71 - med angivelse af medlemsnummer, navn og måneder. </P>  \r\n\r\n<P>Stk. 7 </P>  \r\n\r\n<P>Personale, der forlader branchen, har ingen del i fonden, der ud over  \r\n\r\n kompensationsfriheden til det faste-personale, er oprettet for at sikre de  \r\n\r\n aktive medlemmer af forbundet den størst mulige beskæftigelse året rundt.  \r\n\r\n Retten til frihed bevares dog i indtil 2 år, såfremt vedkommende kommer  \r\n\r\n tilbage til erhvervet og genoptager arbejdet inden for det  \r\n\r\n overenskomstdækkede område.&#171; </P>  \r\n\r\n<P>I 1985 konstaterede Samvirket, at indklagede ikke havde indsendt det i §  \r\n\r\n 32, stk. 4 nævnte beløb til afspadseringsfonden for perioden 1. december 1984  \r\n\r\n - 30. juni 1985. I den anledning blev der i december 1985 indgået forlig  \r\n\r\n mellem parterne, hvorved indklagede forpligtede sig til at betale 8.500 kr.  \r\n\r\n til forbundet. </P>  \r\n\r\n<P>I 1986 konstaterede forbundet på ny, at indklagede ikke havde indbetalt  \r\n\r\n til fonden for perioden den 1. december 1985 til 30. juni 1986. Samvirket  \r\n\r\n begærede i den anledning mægling ved skrivelse af 7. januar 1987.  \r\n\r\n Mæglingsmødet blev fastsat til den 14. januar 1987, hvor indklagede ikke gav  \r\n\r\n møde. Landsorganisationen anmodede derefter ved skrivelse af 9. februar 1987  \r\n\r\n indklagede om at deltage i et fællesmøde om sagen. </P>  \r\n\r\n<P>Da indklagede heller ikke reagerede på denne henvendelse, har klagerne ved  \r\n\r\n klageskrift af 17. juli 1987 indbragt sagen for Arbejdsretten. </P>  \r\n\r\n<P>Under sagen har klagerne nedlagt påstand om, at indklagede tilpligtes at  \r\n\r\n overholde gældende overenskomst og til Gastronomisk Landsforbund betale en  \r\n\r\n efter rettens skøn fastsat bod indeholdende kr. 18.793,95 i manglende  \r\n\r\n betaling til forbundets medlemmer. </P>  \r\n\r\n<P>Indklagede har påstået frifindelse. </P>  \r\n\r\n<P>Det i klagernes påstand nævnte beløb er beregnet efter overenskomstens §  \r\n\r\n 32, stk. 4 og fremkommer således: </P>  \r\n\r\n<P>Smørrebrødsjomfruer: </P>  \r\n\r\n<P>Lone Bang fra d. 1/1 til 30/6-86. kr. 3548,70 </P>  \r\n\r\n<P>Joan Jensen fra 1/12-85 til 30/6-86 - 4140,15 </P>  \r\n\r\n<P>Kokke: </P>  \r\n\r\n<P>J1 fra 1/5-86 til 30/6-86 - 1235,90 </P>  \r\n\r\n<P>J2 fra 14/4 til 30/6-86 - 1853,85 </P>  \r\n\r\n<P>J3 fra 1/12 til 31/5-86 - 3707,70 </P>  \r\n\r\n<P>J4 fra 1/12-85 til 30/6-86 - 4325,65 </P>  \r\n\r\n<P>Ialt Kr. 18793,95 </P>  \r\n\r\n<P>Lindy Jensen, der er formand for Gastronomisk Landsforbunds afdeling for  \r\n\r\n Københavns amt, har forklaret, at den særlige ordning for Københavns amt har  \r\n\r\n været gældende i en årrække. Når forbundet først rettede henvendelse til  \r\n\r\n indklagede i 1985 skyldes det formentlig, at man først da blev opmærksom på,  \r\n\r\n at indklagede ikke overholdt ordningen. Forbundet ville have været i stand  \r\n\r\n til at indsætte afløsere, hvis indklagede havde fremsat anmodning herom. </P>  \r\n\r\n<P>Til støtte for påstanden har klagerne anført, at indklagede efter  \r\n\r\n tilstrædelsesoverenskomsten skal følge overenskomsten mellem  \r\n\r\n Arbejdsgiverforeningen af Hoteller og Restauranter og Hotel- og  \r\n\r\n Restaurationspersonalets Samvirke. Af overenskomstens § 32 fremgår, at  \r\n\r\n indklagede har været forpligtet til at betale de i stk. 4 nævnte beløb til  \r\n\r\n afspadseringsfonden. Den omstændighed, at indklagede ikke har ønsket at  \r\n\r\n benytte adgangen til at få anvist afløsere, kan ikke fritage ham for at yde  \r\n\r\n bidrag til fonden. Indklagede har da også anerkendt sin indbetalingspligt ved  \r\n\r\n det i december 1985 indgåede forlig. Oplysningen om, at en af de ansatte, der  \r\n\r\n er medtaget i klagernes opgørelse, angiveligt er køkkenchef, er først  \r\n\r\n fremkommet under domsforhandlingen. Denne oplysning bør der derfor ikke tages  \r\n\r\n hensyn til. </P>  \r\n\r\n<P>Indklagede har til støtte for frifindelsespåstanden anført, at han indtil  \r\n\r\n 1985 fulgte den generelle søgne-helligdags-ordning, jfr. overenskomstens §  \r\n\r\n 31. Den generelle ordning indeholder ingen regler om afløsere, men giver ret  \r\n\r\n til afspadsering med fuld løn for arbejde på søgne-helligdage, og det har han  \r\n\r\n hidtil rettet sig efter. Den særlige ordning for Københavns amt passer ikke  \r\n\r\n på hans virksomhed. Der er tale om en virksomhed med relativt få ansatte, og  \r\n\r\n efter den arbejdsgang og den vagtordning som er tilrettelagt, kan han ikke  \r\n\r\n bruge afløsere. Dette gjorde han forbundet opmærksom på ved forhandlingerne i  \r\n\r\n december 1985. Forbundet har selv undladt at overholde reglerne, idet man  \r\n\r\n ikke har tilsendt de ansatte afspadseringskort, selvom man under  \r\n\r\n forhandlingerne lovede at sørge for, at det skete. Indklagede finder det  \r\n\r\n urimeligt, at forbundet - efter i så mange år at have accepteret, at han  \r\n\r\n fulgte den generelle ordning - nu insisterer på, at han skal rette sig efter  \r\n\r\n særordningen for Københavns amt. J4, der er nævnt i klagernes opgørelse, er  \r\n\r\n køkkenchef og derfor ikke omfattet af ordningen. Det beløb, der vedrører J4,  \r\n\r\n bør derfor i hvert fald fragå i klagernes krav. </P>  \r\n\r\n<P>Arbejdsretten skal udtale: </P>  \r\n\r\n<P>Som anført af klagerne er indklagede efter tiltrædelsesoverenskomsten  \r\n\r\n forpligtet til at følge overenskomsten mellem Arbejdsgiverforeningen af  \r\n\r\n Hoteller og Restauranter og Hotel- og Restaurationspersonalets Samvirke. Da  \r\n\r\n indklagedes virksomhed er beliggende i Københavns amt, betyder det, at han  \r\n\r\n for så vidt angår søgne-helligdags-ordningen skal følge de særlige regler i  \r\n\r\n overenskomstens § 32. Hverken oplysningerne om virksomhedens karakter eller  \r\n\r\n den omstændighed, at forbundet først krævede reglerne efterlevet i 1985, kan  \r\n\r\n efter rettens opfattelse føre til, at indklagede ikke skulle være forpligtet  \r\n\r\n til at foretage de i overenskomstens § 32, stk. 4 nævnte indbetalinger til  \r\n\r\n afspadseringsfonden. Ved at undlade dette har indklagede handlet  \r\n\r\n overenskomststridigt. </P>  \r\n\r\n<P>For det begåede overenskomstbrud findes indklagede at burde betale en bod  \r\n\r\n til klagerne på 25.000 kr., heri indbefattet 18.793,95 kr. i manglende  \r\n\r\n betaling til fonden for perioden 1. december 1985 - 30. juni 1986. Det  \r\n\r\n bemærkes hermed, at retten, som sagen foreligger, lægger til grund, at alle  \r\n\r\n de medarbejder, der er nævnt i klagernes opgørelse, er omfattet af ordningen.  \r\n\r\n</P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Cafeteriet v/A, Herlev Sygehus tilpligtes at overholde  \r\n\r\n gældende overenskomst. </P>  \r\n\r\n<P>Indklagede skal til Gastronomisk Landsforbund betale en bod på 25.000 kr.  \r\n\r\n</P>  \r\n\r\n<P>Sagens omkostninger 2.000 kr. skal indklagede betale til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 81"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19885160913"
        },
        {
            "displayName": "Entydig dokumentidentifikation",
            "displayValue": "CA006878"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51609"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "11/05/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "87.338"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}