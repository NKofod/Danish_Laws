{
    "id": 155695,
    "title": "Ankestyrelsens principafgørelse R-2-03 om mellemkommunal refusion - opgørelse af refusionskrav - ophold i plejebolig",
    "documentTypeId": "240",
    "isSagsforlobPeriodValid": true,
    "shortName": "KEN nr 20255 af 07/05/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-2-03 om mellemkommunal refusion - opgørelse af refusionskrav - ophold i plejebolig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt ikke grundlag for at tilsidesætte det sociale nævns afgørelse, hvorefter A kommune ikke havde ret til mellemkommunal refusion for udgiftsposterne \"arbejdsskadeerstatning\", \"BST-ydelser\" og \"omsorgstimer\" fra B kommune. A kommune havde ret til at medtage udgifter efter servicelovens § 76, men kun for så vidt udgiften kunne henføres til den enkelte borger, som var omfattet af refusionskravet. Endvidere var loven ikke til hinder for, at den nærmere beregning af visse personhenførbare udgifter skete efter en gennemsnitsberegning.</p>\r\n   <p class=\"TekstGenerel\">Udgifterne vedrørte et antal borgere, der havde ophold i plejeboliger efter lov om almene boliger samt støttede private andelsboliger m.v.</p>\r\n   <p class=\"TekstGenerel\">Begrundelsen for afgørelsen var bl.a., at udgiftsposterne \"arbejdsskadeerstatning\" og \"BST-ydelser\" måtte betragtes som administrationsudgifter, at \"omsorgstimer\" ikke kunne henføres til den enkelte beboer og at servicelovens § 76 hviler på en individuel udmåling, hvorfor udgiften kunne henføres til den enkelte person. Begrundelsen var endelig, at der ikke var fastsat nærmere regler til at regulere omfanget af refusionspligten og at øvrige regler ikke gav andre holdepunkter for omfanget af retten til mellemkommunal refusion.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 807 af 26. september 2002 - § 9a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>B kommune traf afgørelse om, at A kommune ikke havde ret til mellemkommunal refusion for udgifter til \"arbejdsskadeerstatning\", \"BST-ydelser\", \"tilskud efter lov om social service § 76\" og \"omsorgstimer\". B kommune lagde ved afgørelsen bl.a. vægt på, at der ikke var adgang til refusion for ydelser, der ikke kunne henføres direkte til den borger, som der var refusionspligt for. Der var således enighed om, at B kommune var refusionspligtig, men der var uenighed om omfanget af refusionspligten.</p>\r\n<p>A kommune indbragte sagen for det sociale nævn. Kommunen henviste bl.a. til en \"model for opkrævning af udgifter til aktiveringsforanstaltninger/omsorgsudgifter\", jf. servicelovens § 65, som var udarbejdet af Kommunernes Revision. For så vidt angik posten \"hjælpe efter servicelovens § 76\" anførte kommunen bl.a. at sådan hjælp efter servicelovens § 71, hvorfor udgifter svarende hertil måtte refunderes, Vedrørende posten \"omsorgsudgifter\" blev det bl.a. anført, at udgifter til forskellige aktivitetstilbud på \"gamle\" plejehjem, jf. lov om social service § 140, er blevet refunderet, uanset at udgifterne ikke kunne personhenføres.</p>\r\n<p>Det sociale nævn tiltrådte B Kommunes afgørelse. Nævnet henviste indledningsvis til retssikkerhedslovens § 9 a, hvorefter refusionspligten vedrørte den hjælp, der blev ydet til en person, som ved den tidligere opholdskommunes medvirken havde fået ophold i nærmere anførte boligformer, herunder visse almene boliger, jf. § 9 a, stk. 1, nr. 4.</p>\r\n<p>Da nævnets afgørelse var truffet uden forelæggelse i nævnsmøde, har sagen efterfølgende været forelagt i nævnsmøde, hvor afgørelsen blev fastholdt.</p>\r\n<p>Dette indebar efter nævnets opfattelse, at det alene var personhenførbare udgifter, der kunne kræves refunderet. Der var dog efter nævnets opfattelse ikke noget til hinder for, at den nærmere beregning af visse af disse udgifter skete efter en gennemsnitsberegning. Det behøvede således eksempelvis ikke nødvendigvis at være den konkrete aflønning af de hjælpere, der gav bistand i hjemmet, der blev lagt til grund.</p>\r\n<p>Vedrørende takstberegning af hjemmehjælp var nævnet enig med B Kommune i, at posterne \"arbejdsskadeerstatning\" og \"BST-ydelser\" ikke var udgifter, som fulgte af kommunens pligt efter servicelovens regler til at yde bistand og pleje, hvorfor disse udgifter ikke var omfattet af refusionspligten i henhold til retssikkerhedslovens § 9 a, stk. 1, nr. 4. Der var i stedet tale om udgifter, som fulgte af kommunens forpligtelser efter henholdsvis lov om sikring mod følger af arbejdsskade samt lov om arbejdsmiljø.</p>\r\n<p>Nævnet lagde endvidere vægt på, at udgiftsposterne \"arbejdsskadeerstatning\" og \"BST-ydelser\" var at betragte som administrationsudgifter og som følge heraf ikke omfattet af refusionsadgangen jf. vejledning til retssikkerhedsloven pkt. 89.</p>\r\n<p>Nævnet fandt herefter, at A Kommune i takstberegningen for hjemmehjælp ikke var berettiget til at indregne udgifterne til arbejdsskadeerstatning samt BST-ydelser.</p>\r\n<p>Nævnet fandt, at A Kommune som udgangspunkt ville være berettiget til at medtage udgifter efter servicelovens § 76 idet der her var tale om udgifter, som fulgte af kommunens pligt efter servicelovens regler til at yde bistand og pleje, men kun for så vidt udgiften kunne henføres til den enkelte borger, som var omfattet af refusionskravet.</p>\r\n<p>A Kommune kunne som følge heraf ikke medtage udgifter afholdt efter servicelovens § 76 ved en generel takstberegning for hjemmehjælp.</p>\r\n<p>Det blev bemærket, at idet tilskud efter servicelovens § 76 hvilede på en individuel udmåling, burde disse beløb i sager vedrørende refusion uden besvær kunne personhenføres.</p>\r\n<p>Vedrørende omsorgsudgifter anførte nævnet, at A Kommunes oplysning om, at \"omsorgstimer\" var udgifter til eksempelvis udgifter til aktivitetscenter og lignende, var ved afgørelsen blevet lagt til grund for en definition af begrebet \"omsorgstimer\" i nærværende sag.</p>\r\n<p>Nævnet fandt herefter, at A Kommune ikke på det foreliggende grundlag kunne kræve refusion for udgifter for omsorgstimer.</p>\r\n<p>Nævnet lagde herved vægt på, at de udgifter, som en opholdskommune kunne kræve refunderet af en tidligere opholdskommune ifølge retssikkerhedslovens § 9 a, stk. 1, nr. 4 var udgifter vedrørende netop den tidligere opholdskommunes borger (og ikke andre kommuners), hvorfor de opkrævede udgifter skulle kunne henføres til den pågældende borger.</p>\r\n<p>En fordelingsmodel hvorefter udgifterne til aktivitetscentre m.v. blev opgjort udfra antallet af boliger uden hensyntagen til den enkelte borgers anvendelse af tilbuddet fandtes herefter ikke at være i overensstemmelse med retssikkerhedslovens § 9 a, stk. 1, nr. 4.</p>\r\n<p>A kommune påklagede nævnets afgørelse til Ankestyrelsen.</p>\r\n<p>A kommune fremkom i den forbindelse med en redegørelse for kommunens opfattelse af regelgrundlaget og administrationen heraf. Generelt bemærkede kommunen, at Kommunernes Revision i et notat havde søgt at fastlægge nogle generelle retningslinier for opgørelsen af refusion i tilfælde, hvor udgifterne ikke uden videre kunne relateres til de enkelte borgere, som modtog hjælpen. Kommunen fandt, at der var behov for en afklaring af opgørelsen af refusionskrav, idet der var stor variation i de kommunale refusionskrav, hvilket ikke kunne forklares ved forskelle i serviceniveauet.</p>\r\n<p>Vedrørende de enkelte krav bemærkede A kommune bl.a., at \"arbejdsskadeerstatning\" og \"BST-ydelser\" ligesom eksempelvis løn var omkostninger, der direkte relaterede sig til den ydede hjælp, og størrelsen af udgiften var afhængig af antallet af hjemmehjælpstimer. Om posten \"omsorgstimer\"(jf. servicelovens § 65) bemærkede A kommune bl.a., at der var tale om lovpligtig hjælp, der blev stillet til rådighed for en persongruppe. Konsekvensen af, at \"omsorgsudgifter\" ikke kunne refunderes, ville være, at ombygning af \"gammeldags\" plejehjem til tidssvarende plejeboliger medførte, at omfanget af refusion blev begrænset. Den konkrete måde, som tilflytningskommunen havde organiseret sine aktivitets- og omsorgsfunktioner på, blev således afgørende for muligheden for at opnå dækning for udgifterne.</p>\r\n<p>B kommune bemærkede bl.a. hertil, at denne kommunes revisionsfirma ikke mente, at der var adgang til mellemkommunal refusion for de nævnte udgifter. Der var et behov for generelle retningslinier for refusionsadgangen på landsplan. Kommunen var derfor enig i, at sagen burde behandles principielt af Ankestyrelsen. Det ville være ønskeligt i den forbindelse, at der blev taget stilling til hvilke udgiftsposter, der kunne henføres under administration. Herudover var det spørgsmålet, hvorvidt opgørelsen af udgifterne kunne ske ud fra en gennemsnitsberegning i tilfælde, hvor det ikke vides, hvorvidt borgeren kan eller vil modtage ydelsen. Endelig blev det anført, at der ikke i lovforarbejder, vejledning eller andetsteds var taget stilling til, om der er refusion for generelle tilbud, der uden visitation stilles til rådighed for borgerens frie brug.</p>\r\n<p>Sagen blev behandlet i principielt møde med henblik på afklaring af refusionsgrundlagets omfang ved ophold i ældreboliger, herunder hvorvidt udgifterne skal være direkte personrelaterede og direkte relaterede til servicelovens bestemmelser.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke grundlag for at tilsidesætte det sociale nævns afgørelse, hvorefter A Kommune ikke havde ret til mellemkommunal refusion efter retssikkerhedslovens § 9a, stk. 1, nr. 4 for udgiftsposterne \"arbejdsskadeerstatning\", \"BST-ydelser\", og \"omsorgstimer\" i forbindelse med fremsendte refusionskrav til B Kommune vedrørende nogle borgere, som B Kommune i øvrigt erkendte at være refusionspligtig i forhold til.</p>\r\n<p>Ankestyrelsen fandt endvidere ikke grundlag for at tilsidesætte nævnets afgørelse hvorefter A Kommune som udgangspunkt ville være berettiget til at medtage udgifter efter servicelovens § 76 idet der her var tale om udgifter, som fulgte af kommunens pligt efter servicelovens regler til at yde bistand og pleje, men kun for så vidt udgiften kunne henføres til den enkelte borger, som var omfattet af refusionskravet.</p>\r\n<p>Ankestyrelsen var samtidig enig med nævnet i, at retssikkerhedslovens § 9a ikke var til hinder for, at den nærmere beregning af visse personhenførbare udgifter skete efter en gennemsnitsberegning.</p>\r\n<p>Ankestyrelsen fandt således, at den påklagede afgørelse var i overensstemmelse med nedennævnte regelgrundlag.</p>\r\n<p>Ankestyrelsen lagde ved afgørelsen til grund, at opholdskommunen efter § 9a, stk. 1 har ret til at få \"sin andel af udgifterne til hjælp\" refunderet af den tidligere opholdskommune i relation til \"en person\". Af Socialministeriets vejledning om lov om retssikkerhed og administration på det sociale område, pkt. 89, fremgår det, at \"der kan kræves refusion for alle udgifter til borgeren\" efter bl.a. lov om social service, at \"adgangen til refusion ikke omfatter udgifter til ledelse, administration og tilsyn\" og at \"der ikke er adgang til refusion for udgifter efter lov om forebyggende hjemmebesøg eller til bolig efter lov om almene boliger samt støttede private andelsboliger m.v.\"</p>\r\n<p>Endelig var det lagt til grund, at Socialministeriet i udtalelse af 7. oktober 2002 bl.a. anførte, at \"udgifterne i et refusionskrav direkte skal kunne relateres til servicelovens bestemmelser\", at \"det er en forudsætning, at udgifterne kan beregnes og opdeles i henhold til servicelovens materielle bestemmelser\" og at \"opgørelsen af et refusionskrav kan ske efter en takstberegning eller en gennemsnitlig takst\". I denne forbindelse lagde Socialministeriet bl.a. vægt på, at det med indførelsen af grundtakstmodellen, jf. lov nr. 489 af 7. juni 2001, blev præciseret at opgørelsen af faktiske udgifter kan ske ud fra gennemsnitstaksten i stedet for individuelle opgørelser i forhold til den enkelte borger, jf. nærmere pkt. 31 i Socialministeriets vejledning om grundtakstfinansiering af sociale ydelser. Af vejledningens pkt. 31 fremgår bl.a., at \"hvis ikke andet er aftalt, så er det de individualiserede omkostninger til den hjælp, som den enkelte har modtaget, der skal betales for\".</p>\r\n<p>Begrundelsen var, at udgiftsposterne \"arbejdsskadeerstatning\" og \"BST-ydelser\" ikke var udgifter, som fulgte af kommunens pligt efter servicelovens regler til at yde bistand og pleje, men måtte betragtes som administrationsudgifter.</p>\r\n<p>Begrundelsen var videre, at de af kommunen opgjorte \"omsorgstimer\" var udgifter til eksempelvis aktivitetscentre og lignende - som var åbne tilbud og hvor det ikke fremgik om den pågældende var visiteret til tilbuddet - men som var opgjort ud fra antallet af boliger uden hensyntagen til den enkelte borgers anvendelse af tilbuddet. Disse timer kunne således ikke anses for timer der kunne henføres til den pågældende beboer i plejeboligen.</p>\r\n<p>Endvidere var begrundelsen for afgørelsen, at servicelovens § 76 hviler på en individuel udmåling, og at udgiften således kunne henføres til den enkelte person. Udgiften kunne således ikke opgøres som en generel takstberegning for hjemmehjælp.</p>\r\n<p>Begrundelsen for afgørelsen var endelig, at der ikke i øvrigt er fastsat nærmere regler til regulering af omfanget af refusionsforpligtelsen i retssikkerhedslovens § 9a, stk. 1 og at øvrige regler, herunder reglerne om statsrefusion og tilskud samt regnskabsaflæggelse og revision på det sociale område, ikke gav andre holdepunkter for omfanget af retten til mellemkommunal refusion.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 10. november 2016, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20032025525"
        },
        {
            "displayName": "Entydig dokumentidentifikation",
            "displayValue": "BS008489"
        },
        {
            "displayName": "Dato for indlæggelse",
            "displayValue": "11/11/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20255"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "07/05/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800019-02"
        },
        {
            "displayName": "Stikord",
            "displayValue": "R-2-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}