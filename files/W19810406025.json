{
    "id": 35511,
    "title": "Byggelovens anvendelsesområde-Transportabel konstruktion-Campingvogn ",
    "documentTypeId": "240",
    "isSagsforlobPeriodValid": false,
    "shortName": "KEN nr 4060 af 15/12/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet at placeringen og udnyttelsen af en campingvogn på en grund i  \r\n\r\n perioden fra slutningen af maj til 1. september var omfattet af byggeloven.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byggelovens anvendelsesområde-Transportabel  \r\n\r\n konstruktion-Campingvogn </H1>  \r\n\r\n<P></P>  \r\n\r\n<BR>  \r\n\r\n<P>Byggestyrelsen har i dag skrevet følgende til hr. Johannes Mors Larsen,  \r\n\r\n Tranekærvej 133, Kås, 9440 Åbybro: </P>  \r\n\r\n<P> &#187;Byggelovsklage vedrørende matr.nr. 96 y, Nr. Bratbjerg, Tranum  \r\n\r\n sogn. </P>  \r\n\r\n<P>I skrivelse af 24. oktober 1981 har De klaget over den afgørelse,  \r\n\r\n Nordjyllands amtsråd har truffet om fjernelse af en campingvogn opstillet på  \r\n\r\n Deres sommerhusgrund i Nr. Bratbjerg. </P>  \r\n\r\n<P>De anfører i Deres skrivelse af 24. oktober 1981, at der ikke er sket en  \r\n\r\n opstilling af vognen, men kun en henstilling og brug af denne i en kortere  \r\n\r\n periode. På denne baggrund mener De ikke, at byggelovens § 2, stk. 3, kan  \r\n\r\n finde anvendelse som hjemmel for kravet om fjernelse af campingvognen. </P>  \r\n\r\n<P>Ved telefonisk henvendelse til byggestyrelsen den 9. november 1981 har De  \r\n\r\n bedt om, at byggestyrelsen ikke træffer afgørelse i sagen, før man har læst  \r\n\r\n Deres klageskrivelse til Nordjyllands amtsråd. Byggestyrelsen har fra  \r\n\r\n Nordjyllands amtsråd modtaget en kopi af Deres skrivelse, modtaget i  \r\n\r\n amtsrådet den 6. juli 1981. </P>  \r\n\r\n<P>De anfører heri, at campingvognen er placeret på grunden den 25. maj 1981  \r\n\r\n og vil blive fjernet på forlangende og ellers pr. 1. september 1981, samt at  \r\n\r\n vognen ikke vil blive udlejet eller udlånt. De henviser endvidere til, at der  \r\n\r\n er problemer med at bebygge grunden på grund af et eksisterende læhegn og et  \r\n\r\n endnu ikke plantet skelhegn, og anmoder på denne baggrund om dispensation til  \r\n\r\n at beholde campingvognen på grunden. </P>  \r\n\r\n<P>Som meddelt i byggestyrelsens skrivelse af 4. november 1981 har man  \r\n\r\n anmodet Nordjyllands amtsråd om en udtalelse over Deres klage. </P>  \r\n\r\n<P>Amtsrådet har i skrivelse af 30. november 1981 udtalt, at man fastholder  \r\n\r\n den trufne afgørelse. </P>  \r\n\r\n<P>Til Deres orientering vedlægges kopi af amtsrådets svar. </P>  \r\n\r\n<P>Om forståelsen af byggelovens § 2, stk. 3, skal byggestyrelsen udtale  \r\n\r\n følgende: </P>  \r\n\r\n<P>Efter byggestyrelsens opfattelse finder byggeloven anvendelse på  \r\n\r\n campingvogne, uanset om de er opklodsede eller ej, når udnyttelsen ikke er af  \r\n\r\n rent forbigående art. Benyttelsens varighed er dog kun et af de momenter, der  \r\n\r\n indgår i vurderingen af, om en transportabel konstruktion skal sidestilles  \r\n\r\n med en egentlig bygning. Andre momenter, der indgår i vurderingen, vil være  \r\n\r\n campingvognens placering på grunden samt den faktiske anvendelse af vognen.  \r\n\r\n</P>  \r\n\r\n<P>På denne baggrund kan det ikke generelt angives, hvilket tidsrum der må  \r\n\r\n være forløbet, før benyttelsen ophører med at være af rent forbigående art,  \r\n\r\n men af forarbejderne til loven fremgår, at en benyttelse, der strækker sig  \r\n\r\n over mere end seks uger, i hvert fald ikke kan anses for at være af rent  \r\n\r\n forbigående art. </P>  \r\n\r\n<P>Under henvisning til, at De har oplyst, at De agtede at lade campingvognen  \r\n\r\n være placeret på Deres grund i perioden fra slutningen af maj til 1.  \r\n\r\n september, finder byggestyrelsen, at udnyttelsen må anses for omfattet af  \r\n\r\n byggeloven og derfor kræver kommunalbestyrelsens tilladelse efter byggeloven.  \r\n\r\n</P>  \r\n\r\n<P>Denne afgørelse kan påklages til boligministeren inden 4 uger fra den dag,  \r\n\r\n afgørelsen er meddelt Dem, jfr. byggelovens § 24.&#171; </P>  \r\n\r\n<P>PDV </P>  \r\n\r\n<P>Ella Blousgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19810406025"
        },
        {
            "displayName": "Entydig dokumentidentifikation",
            "displayValue": "CA003446"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4060"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "15/12/1981"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "798-09-81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}