{
    "id": 68959,
    "title": "Cirkulære om forlængelse af uddannelsesaftale ved lærlings/efg-elevs fravær på grund af graviditetsorlov, barselsorlov eller adoption af barn. (* 1)",
    "documentTypeId": "140",
    "isSagsforlobPeriodValid": false,
    "shortName": "CIR nr 3677 af 20/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om forlængelse af uddannelsesaftale  \r\n\r\n ved lærlings/efg-elevs fravær på grund af graviditetsorlov, barselsorlov  \r\n\r\n eller adoption af barn. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>Såvel en arbejdsgiver som en lærling/efg-elev eller parterne i forening  \r\n\r\n kan forlange, at det faglige udvalg tager stilling til godkendelse af  \r\n\r\n eventuel forlængelse af en uddannelsesaftale i følgende tilfælde: </P>  \r\n\r\n<P CLASS=PUNKT> <B>1.</B> En kvindelig lærling/efg-elev er fraværende fra  \r\n\r\n arbejde på grund af graviditet og fødsel. </P>  \r\n\r\n<P CLASS=PUNKT> <B>2.</B> En mandlig lærling/efg-elev er fraværende fra  \r\n\r\n arbejde i forbindelse med udnyttelse af sin ret til barselsorlov. </P>  \r\n\r\n<P CLASS=PUNKT> <B>3.</B> En kvindelig eller mandlig lærling/efg-elev er  \r\n\r\n fraværende fra arbejde i forbindelse med udnyttelse af sin ret til orlov ved  \r\n\r\n modtagelse af adobtivbarn. </P>  \r\n\r\n<P>På lærlingeområdet kan det faglige udvalgs afgørelse ankes til  \r\n\r\n lærlingerådet. På efg-området kan det faglige udvalgs afgørelse ankes til  \r\n\r\n tvistighedsnævnet. </P>  \r\n\r\n<P> Særligt for handels- og kontorområdet. På handels- og kontorområdet er  \r\n\r\n arbejdsformidlingskontorerne - senest ved fornyet aftale af 3. september 1986  \r\n\r\n mellem Uddannelsesnævnet for handels- og kontorområdet og arbejdsdirektoratet  \r\n\r\n - bemyndiget af de respektive faglige udvalg til at registrere forlængelse af  \r\n\r\n uddannelsesaftaler foranlediget af fravær som nævnt ovenfor under punkt 1-3.  \r\n\r\n</P>  \r\n\r\n<P>Forlængelse på grund af sygdom i forbindelse med graviditet skal dog  \r\n\r\n  fortsat forelægges for de respektive faglige udvalg til godkendelse. </P>  \r\n\r\n<P>Det er en forudsætning for bemyndigelsen, at parterne er enige om  \r\n\r\n forlængelsen. Ved uenighed mellem parterne om forlængelse i forbindelse med  \r\n\r\n graviditet, barselsorlov eller orlov med henblik på modtagelse af  \r\n\r\n adoptivbarn, skal arbejdsformidlingskontorerne forelægge en parts anmodning  \r\n\r\n om forlængelse for det pågældende faglige udvalg, som herefter træffer  \r\n\r\n afgørelse. </P>  \r\n\r\n<P>En parts/parternes adgang til at anke over et fagligt udvalgs afgørelse er  \r\n\r\n tidligere omtalt. </P>  \r\n\r\n<P>Reglerne om barselsorlov m.v. </P>  \r\n\r\n<P>Reglerne om barselsorlov m.v. er reguleret i lovbekendtgørelse nr. 63 af  \r\n\r\n 21. februar 1984. Og reglerne om oppebærelse af dagpenge i forbindelse med  \r\n\r\n barselsorlov m.v. er reguleret i lovbekendtgørelse nr. 81 af 5. marts 1984 om  \r\n\r\n dagpenge ved sygdom eller fødsel. </P>  \r\n\r\n<P>Nedenstående vil blive omtalt visse regler i lovbekendtgørelse om  \r\n\r\n barselsorlov m.v., der i det følgende forkortes til BL. Der vil ligeledes  \r\n\r\n blive henvist til regler i lovbekendtgørelse om dagpenge ved sygdom eller  \r\n\r\n fødsel, som i det følgende forkortes til DL. Det skal dog bemærkes, at  \r\n\r\n gennemgangen af dagpengereglerne er summarisk, og at der altid ved spørgsmål  \r\n\r\n om retten til dagpenge bør henvises til socialforvaltningen. Der henvises  \r\n\r\n endvidere til nedenstående grafiske tegning angående de forskellige  \r\n\r\n orlovsperioder i forbindelse med graviditet, barsel og adoption af barn. </P>  \r\n\r\n<PRE>  \r\n\r\n                   Fædre  \r\n\r\n                   orlov  \r\n\r\n                  -------  \r\n\r\n        Graviditets  \r\n\r\n           orlov      Barselorlov      Forældreorlov  \r\n\r\n        ------------------------------------------------  \r\n\r\n    4 uger før  \r\n\r\n      fødsel   Fødsel  2 uger efter    14 uger  20 uger  24 uger  \r\n\r\n     -----------------------------------------------------------  \r\n\r\n    4 uger før  \r\n\r\n      fødsel   Fødsel  2 uger efter    14 uger  20 uger  24 uger  \r\n\r\n    ------------------------------------------------------------  \r\n\r\n         Moderen  Begge   Moderen    Enten faderen  \r\n\r\n          alene  sammen    alene     eller moderen  \r\n\r\n</PRE>  \r\n\r\n<P> Ad 1. </P>  \r\n\r\n<P>En kvindelig lærling/efg-elev har ubetinget ret til fravær fra arbejdet  \r\n\r\n fra det tidspunkt, hvor der skønnes af være  4 uger til fødslen, jfr. BL's §  \r\n\r\n 1, stk. 1 eller § 1, stk. 3. Sidstnævnte bestemmelse anvendes, hvor  \r\n\r\n pågældende er berettiget til dagpenge under fravær. </P>  \r\n\r\n<P>Efter fødslen har den kvindelige lærling/efg-elev ret til fravær fra  \r\n\r\n arbejdet i de 24 uger, som barselsorloven varer, medmindre forældrene vælger  \r\n\r\n at dele fraværsperioden fra arbejdet mellem sig, BL's § 1, stk 1 eller § 1,  \r\n\r\n stk. 3. Vedrørende sidstanførte henvises der til ad 2. </P>  \r\n\r\n<P>Retten til fravær efter BL's § 1, stk. 1 er uafhængig af, om pågældende  \r\n\r\n har ret til dagpenge i henhold til DL eller ret til løn i barselsperioden.  \r\n\r\n</P>  \r\n\r\n<P>En kvindelig lærling/efg-elev, der udnytter sin ret til fravær fra  \r\n\r\n arbejdet i henhold til BL's § 1, stk. 3, d.v.s. med dagpengeret, har, hvor  \r\n\r\n barnet på grund af for tidlig fødsel eller for lav  fødselsvægt er indlagt på  \r\n\r\n sygehus, ret til ekstraordinær fravær med dagpengeret i indtil 3 måneder  \r\n\r\n under barnets indlæggelse, jfr. BL's § 4, stk. 6 og DL's § 33, stk. 4, 2.  \r\n\r\n punkt. Retten til ordinær fravær (barselsorlovsperioden) med dagpenge  \r\n\r\n suspenderes i den ekstraordinære fraværsperiode. </P>  \r\n\r\n<P>Denne regel gælder kun ved indæggelse af de 2 ovenfor anførte grunde. Ved  \r\n\r\n barns indlæggelse af andre årsager må kvinden dele barselsperioden, således  \r\n\r\n at hun genoptager arbejdet, mens barnet er indlagt på sygehus. </P>  \r\n\r\n<P>Såfremt kvinden vælger at genoptage arbejdet inden 24 ugers periodens  \r\n\r\n udløb, mens barnet er indlagt på sygehus, så har hun ret til dagpenge for den  \r\n\r\n del af perioden, der var tilbage ved arbejdets genoptagelse, i det omfang  \r\n\r\n kvinden i tilknytning til barnets udskrivelse fra sygehus på ny er fraværende  \r\n\r\n fra arbejdet, såfremt udskrivelsen finder sted inden 9 måneder fra fødslen,  \r\n\r\n jfr. DL's § 33, stk. 4, 1. punkt. Det anførte gælder den situation, hvor  \r\n\r\n forældrene ikke deler barselsorlovsperioden mellem sig. Der henvises tillige  \r\n\r\n til ad 2. </P>  \r\n\r\n<P>Genoptager kvinden arbejdet inden 14 ugers periodens udløb af årsager, der  \r\n\r\n falder udenfor ovennævnte situation, jfr. DL's § 33, stk. 4, 1. punkt., så  \r\n\r\n bortfalder hendes ret til dagpenge for resten af barselsperioden. Med arbejde  \r\n\r\n sidestilles deltagelse i uddannelse og undervisning samt fravær fra hjemmet,  \r\n\r\n som er uforenelig med barselslovens formål. Der kan dog ydes nedsatte  \r\n\r\n dagpenge, når kvinden i begrænset omfang varetager borgerligt ombud i  \r\n\r\n fraværsperioden. </P>  \r\n\r\n<P> Ad 2. </P>  \r\n\r\n<P>En mandlig lærling/efg-elev har ubetinget ret til fravær fra arbejdet i  \r\n\r\n indtil 2 uger fra hans barns fødsel. Hvis barnet i forlængelse af fødslen er  \r\n\r\n indlagt på sygehus, så begynder 2 ugers perioden at løbe fra barnets  \r\n\r\n modtagelse i hjemmet efter udskrivelsen fra sygehuset, jfr. BL's § 1, stk. 2.  \r\n\r\n Retten i henhold til denne bestemmelse er uafhængig af, om han har ret til  \r\n\r\n dagpenge eller løn i 2 ugers perioden. </P>  \r\n\r\n<P>Begge forældre kan i 2 ugers perioden samtidigt oppebære dagpenge såfremt  \r\n\r\n de i øvrigt opfylder betingelserne herfor, jfr. DL's § 34. </P>  \r\n\r\n<P>Som nævnt under ad 1 kan forældrene vælge at dele fraværsperioden fra  \r\n\r\n arbejdet mellem sig.Denne deling kan dog først finde sted efter den 14. uge  \r\n\r\n efter fødslen. </P>  \r\n\r\n<P>De resterende 10 uger af barselsorlovsperioden kan forældrene vælge at  \r\n\r\n dele, således at de på skift. d.v.s. een af gangen, er henholdsvis fraværende  \r\n\r\n fra arbejdet og henholdsvis har genoptaget arbejdet i kortere perioder. De  \r\n\r\n kan også vælge, at faderen udnytter sin ret til fravær fra arbejdet i enten  \r\n\r\n hele eller det meste af 10 ugers perioden, og at moderen i samme periode  \r\n\r\n genoptager arbejdet. </P>  \r\n\r\n<P>Hvis faderen ønsker fravær fra arbejdet med dagpenge efter den 14. uge  \r\n\r\n efter fødslen, så er det en betingelse, at begge forældre har dagpengegivende  \r\n\r\n indtægt på det tidspunkt, hvor faderen påbegynder sin orlovsperiode samt i  \r\n\r\n hele perioden, hvor der ydes dagpenge, jfr. DL's § 33, stk. 1 og § 34.  \r\n\r\n Derimod er det ikke en betingelse, at begge forældre forud for fraværet skal  \r\n\r\n opfylde indtægtsbetingelserne i § 34, det skal kun den af forældrene, som  \r\n\r\n skal have udbetalt dagpenge. Der kan i denne periode kun udbetales dagpenge  \r\n\r\n til en af forældrene ad gangen. </P>  \r\n\r\n<P>Faderens ret til barselsorlov er uafhængig af, om forældrene samlever, men  \r\n\r\n derimod stilles der krav om, at faderen i orlovsperioden opholder sig hos  \r\n\r\n barnet. </P>  \r\n\r\n<P>Såfremt faderen i forbindelse med barnets indlægelse på sygehus afbryder  \r\n\r\n sin fraværsperiode - gælder såvel 2 ugers perioden som en periode efter den  \r\n\r\n 14. uge efter fødslen, d.v.s. inden for 10 ugers perioden - og forudsat at  \r\n\r\n der ydes dagpenge under fraværet, så har han ret til dagpenge i den del af  \r\n\r\n perioden, der var tilbage ved arbejdets genoptagelse, dersom han i  \r\n\r\n tilknytning til barnets udskrivelse fra sygehus på ny er fraværende fra  \r\n\r\n arbejdet, såfremt udskrivelsen finder sted inden 9 måneder fra fødslen, jfr.  \r\n\r\n DL's § 33, stk. 4, 1. punkt. </P>  \r\n\r\n<P>Det skal bemærkes, at faderens dagpengeret i indtil 10 uger efter den 14.  \r\n\r\n uge efter fødslen er en selvstændig dagpengeret, som er uafhængig af, om  \r\n\r\n moderen har afbrudt sin barselsdagpengeperiode ved at genoptage sit arbejde  \r\n\r\n (eller det der sidestilles med arbejde) før det tidspunkt, hvor faderen kan  \r\n\r\n afløse hende. </P>  \r\n\r\n<P>Faderen mister dog sin dagpengeret, hvis han i løbet af 10 ugers perioden  \r\n\r\n genoptager sit arbejde, uden at moderen afløser ham og er dagpengeberettiget.  \r\n\r\n</P>  \r\n\r\n<P> Ad 3. </P>  \r\n\r\n<P>En kvindelig eller mandlig (voksen) lærling/efg-elev, der er  \r\n\r\n adoptionssøgende har i henhold til BL's § 1, stk. 3 og DL's § 33, stk. 3, 2.  \r\n\r\n punkt ret til fravær fra arbejdet med dagpenge i indtil 2 uger fra det  \r\n\r\n tidspunkt, hvor barnet modtages, såfremt de adoptionsundersøgende myndigheder  \r\n\r\n har truffet beslutning om, at en af de adoptionssøgende ægtefæller i en  \r\n\r\n periode skal være i hjemmet. </P>  \r\n\r\n<P>Dagpengeretten efter denne bestemmelse (jfr. tillige § 34) er betinget af,  \r\n\r\n at der ikke ydes dagpenge efter DL's § 33, stk. 2. </P>  \r\n\r\n<P>I henhold til BL's § 1, stk. 3 og DL's § 33, stk. 2 har adoptionssøgende  \r\n\r\n ret til dagpenge i 24 uger fra modtagelsen af barnet, såfremt de  \r\n\r\n adoptionssøgende myndigheder har truffet beslutning om, at den  \r\n\r\n adoptionssøgende skal være fraværende fra arbejdet i forbindelse med  \r\n\r\n modtagelse af barnet.Til adoptionssøgende ægtefæller kan dagpenge efter denne  \r\n\r\n bestemmelse kun ydes til een ægtefælle ad gangen og kun, hvis begge  \r\n\r\n ægtefæller har dagpengegivende indtægt, jfr. DL's § 34. </P>  \r\n\r\n<P>Det skal bemærkes, at adoptionsorlov er betinget af, at den  \r\n\r\n adoptionssøgende er dagpengeberettiget, jfr. BL's § 1, stk. 3 og DL's § 33,  \r\n\r\n stk. 2 og § 34. For så vidt angår en adoptionssøgendes ret til fravær med  \r\n\r\n dagpenge under barns indlæggelse på sygehus, såfremt de adoptionssøgende  \r\n\r\n myndigheder har truffet beslutning om fravær, henvises der til det under 1 og  \r\n\r\n 2 anførte.  Afsluttende bemærkninger. </P>  \r\n\r\n<P>Opmærksomheden henledes på varslingsfristerne i forhold til arbejdsgiver,  \r\n\r\n når en eller begge forældre eller en adoptionssøgende ønsker at gøre brug af  \r\n\r\n retten til fravær i forbindelse med graviditet, barsel og adoption, jfr. BL's  \r\n\r\n § 4. </P>  \r\n\r\n<P>Det skal endvidere bemærkes, at lovens bestemmelser ikke ved aftale mellem  \r\n\r\n parterne kan fraviges til ugunst for forældre/adoptionssøgende, jfr. BL's §  \r\n\r\n 5. </P>  \r\n\r\n<P>En arbejdsgiver må ikke afskedige en ansat under henvisning til, at denne  \r\n\r\n har fremsat krav om udnyttelse af retten til fravær eller har været  \r\n\r\n fraværende efter BL's § 1, eller i øvrigt på grund af graviditet, barsel  \r\n\r\n eller adoption, jfr. BL's § 3. </P>  \r\n\r\n<P>Efter lærlingelovens § 6 og efg-retsbekendtgørelsens § 12, stk. 3 er der  \r\n\r\n for arbejdsgiver og lærling/efg-elev en gensidig prøvetid på henholdsvis 6 og  \r\n\r\n 3 måneder inden for hvilken, hver af parterne kan hæve uddannelsesaftalen  \r\n\r\n uden angivelse af årsag. Men skulle en uddannelsesaftale desuagtet blive  \r\n\r\n ophævet inden for prøvetiden med henvisning til, at lærlingen/efg-eleven  \r\n\r\n ønsker at gøre brug af/har gjort brug af sin ret til fravær fra arbejdet i  \r\n\r\n forbindelse med graviditet, barsel eller adoption af barn, så vil det være en  \r\n\r\n overtrædelse af BL's § 3. </P>  \r\n\r\n<P>Afskediges en ansat i strid med BL's § 3, skal arbejdsgiver betale en  \r\n\r\n godtgørelse, der maksimalt kan udgøre 26 ugers løn. Godtgørelsen fastsættes  \r\n\r\n under hensyntagen til den ansattes ansættelsestid og sagens omstændigheder i  \r\n\r\n øvrigt, jfr. § 6. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Kirsten Larsen </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) EMU-cirkulære nr. 335/86"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860367709"
        },
        {
            "displayName": "Entydig dokumentidentifikation",
            "displayValue": "CM028143"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3677"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "20/11/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 2. kt. j.nr. 86-938-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}