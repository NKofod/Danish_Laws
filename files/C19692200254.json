{
    "id": 75603,
    "title": "Skrivelse om rettegodtgørelse (Tekniske skoler) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22002 af 02/04/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om rettegodtgørelse </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Tekniske skoler) </P>  \r\n\r\n<BR>  \r\n\r\n<P>I henhold til § 30, stk. 6, i undervisningsministeriets cirkulære af 12.  \r\n\r\n januar 1968 om ansættelse og aflønning af fastansatte og overenskomstansatte  \r\n\r\n lærere og skoleledere ved tekniske skoler m.v. fastsættes herved følgende  \r\n\r\n regler for nedsættelse af det pligtige timetal og ydelse af godtgørelse på  \r\n\r\n grund af hjemmearbejde med rettelse af stile og opgaver. </P>  \r\n\r\n<P>Timenedsættelse, henholdsvis godtgørelse i form af overtime- eller  \r\n\r\n timebetaling, tilkommer alle lærere - herunder forstandere og inspektører  \r\n\r\n samt lærere, hvis pligtige timetal er nedsat på grund af alder, og timelærere  \r\n\r\n uanset deres timetal - hvem der uden for undervisningstiden er pålagt  \r\n\r\n opgaverettelser i de i medfølgende oversigter omhandlede fag, hvori der  \r\n\r\n ifølge de af direktoratet for erhvervsuddannelserne godkendte  \r\n\r\n undervisningsplaner afholdes eksamen eller fremlægges skriftlige arbejder ved  \r\n\r\n eksamen, ligesom det er en forudsætning, at der foregår et af skolen  \r\n\r\n kontrolleret regelmæssigt hjemmearbejde med stile- og opgaveretning. Omfanget  \r\n\r\n og arten af denne kontrol overlades til de enkelte skolers afgørelse. Lærere,  \r\n\r\n for hvilke der er fastsat særlige ansættelsesvilkår, kan dog ikke oppebære  \r\n\r\n vederlag for rettearbejde. </P>  \r\n\r\n<P>Vederlag for rettearbejde må kun ydes på grundlag af det til enhver tid  \r\n\r\n faktisk rettede antal opgavesæt eller rapporter i undervisningsfag, der er  \r\n\r\n godkendt som rettegodtgørelsesberettigede. </P>  \r\n\r\n<P>Som beregningsgrundlag for rettegodtgørelsen anvendes en af direktoratet  \r\n\r\n for erhvervsuddannelserne fastsat fagbrøk, der angiver maksimumsatsen for det  \r\n\r\n pågældende undervisningsfag. Såfremt der rettes et færre antal opgavesæt end  \r\n\r\n de for faget normerede, nedsættes satserne forholdsmæssigt. </P>  \r\n\r\n<P>Den for beregning af godtgørelse angivne fagbrøk fastsættes som den  \r\n\r\n ugentlige rettetid pr. elev (angivet i hundrededele af en time), når der  \r\n\r\n rettes et af direktoratet godkendt antal opgavesæt pr. uge. </P>  \r\n\r\n<P>Antallet af ugentlige rettetimer pr. lærer beregnes ved - særskilt for  \r\n\r\n hver klasse - at multiplicere fagbrøken med det antal elever, der er i  \r\n\r\n klassen den 15. i den måned, der følger efter påbegyndelsen af hvert kursus.  \r\n\r\n Hvis der sker en overflytning af en eller flere elever til et andet  \r\n\r\n kursushold ved skolen, foretages der dog en omberegning. De udregnede  \r\n\r\n kvotienter for hver klasse sammenlægges og afrundes i op- eller nedadgående  \r\n\r\n retning til nærmeste kvarte time. Er den samlede kvotient for den enkelte  \r\n\r\n lærer eksempelvis udregnet til 2,84, afrundes kvotienten til 2,75 timer pr.  \r\n\r\n uge, hvorefter vederlaget i alt andrager 11,00 timer pr. måned. En lærer skal  \r\n\r\n dog som minimum honoreres med 1/2 rettegodtgørelsestime for hver klasse i  \r\n\r\n hvert fag, hvori der ydes rettegodtgørelse: </P>  \r\n\r\n<P>De i henhold hertil tildelte rettegodtgørelsestimer kan for fastansatte  \r\n\r\n læreres vedkommende enten indgå i det pligtige timetal med indtil 5 ugentlige  \r\n\r\n timer eller vederlægges med overtimebetaling. </P>  \r\n\r\n<P>Til timelærere ydes for de nævnte rettegodtgørelsestimer den for  \r\n\r\n undervisningsarbejdet i øvrigt gældende timesats. Der kan ikke ydes  \r\n\r\n rettegodtgørelse for undervisning i andre fag end de af direktoratet  \r\n\r\n godkendte. </P>  \r\n\r\n<P>Ydelse af godtgørelse (timenedsættelse) efter reglerne i nærværende  \r\n\r\n cirkulærskrivelse vil ikke kunne indrømmes for arbejde, der i øvrigt pålægges  \r\n\r\n lærere (eller andre) uden for deres undervisningspligt - således heller ikke  \r\n\r\n for rettelse af kursusarbejder og eksamensprojekter. </P>  \r\n\r\n<P>Det i overensstemmelse med ovennævnte bestemmelser udregnede vederlag for  \r\n\r\n rettetimer kan for fastsatte læreres vedkommende - når de er tildelt et  \r\n\r\n konstant årligt antal undervisningstimer - ydes som godtgørelse i alle årets  \r\n\r\n måneder, således også under fravær på grund af sygdom i indtil 3 måneder.  \r\n\r\n</P>  \r\n\r\n<P>For timelønnede læreres vedkommende kan der - når de har fast tildelt  \r\n\r\n timetal i en bestemt periode - ydes rettegodtgørelse for den effektive  \r\n\r\n undervisningsperiode og under fravær på grund af sygdom i indtil 3 måneder.  \r\n\r\n Timebetaling for rettetimer indgår i det beløb, hvoraf feriegodtgørelse  \r\n\r\n beregnes. </P>  \r\n\r\n<P>Nærværende cirkulærskrivelse træder i kraft den 1. april 1969. </P>  \r\n\r\n<P>Samtidig ophæves de i cirkulære af 1. november 1958 angående nedsættelse  \r\n\r\n af det pligtige timetal og ydelse af godtgørelse på grund af hjemmearbejde  \r\n\r\n med stil-, opgave- og rapportrettelse, jfr. rundskrivelse nr. E 50 af 12.  \r\n\r\n februar 1959, for tekniske eksamensskoler fastsatte bestemmelser. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> <B>Erik Metz</B>  </P>  \r\n\r\n<P>eksp.sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19692200254"
        },
        {
            "displayName": "Entydig dokumentidentifikation",
            "displayValue": "CM034809"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "15/09/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22002"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "02/04/1969"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Lønafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin.,Dir.f.Erhvervsudd.,j.nr. 41-30-00-02/69"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}