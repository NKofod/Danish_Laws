{
    "id": 113193,
    "title": "1987 LSF 54   FORSLAG TIL LOV OM ÆNDRING AF LOV OM SKATTEMYNDIGHEDERNES ORGANISATION OG   OM KLAGEADGANG M.M. (SKATTESTYRELSESLOVEN) (APPELBEGRÆNSNING M.M.). ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 54 </P>  \r\n\r\n<P></P>  \r\n\r\n<P>Forslag til Lov om ændring af lov om skattemyndighedernes organisation og  \r\n\r\n om klageadgang m.m. (Skattestyrelsesloven) (Appelbegrænsning m.m.). </P>  \r\n\r\n<P></P>  \r\n\r\n<P>Fremsat af Skatteministeren (Fogh Rasmussen) </P>  \r\n\r\n<P></P>  \r\n\r\n<P>den 28. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om skattemyndighedernes organisation og om klageadgang m.m. </P>  \r\n\r\n<P>(Skattestyrelsesloven), jf. lovbekendtgørelse nr. 573 af 14. </P>  \r\n\r\n<P>november 1984, foretages følgende ændringer: </P>  \r\n\r\n<P>1. I § 29, stk. 1, indsættes efter 1. pkt.: </P>  \r\n\r\n<P>&#187;Reglen i retsplejelovens § 343 om adgangen til at begære syn og skøn  \r\n\r\n</P>  \r\n\r\n<P>udmeldt ved de almindelige domstoles foranstaltning finder dog </P>  \r\n\r\n<P>tilsvarende anvendelse, når sagen er indbragt for </P>  \r\n\r\n<P>landsskatteretten. Landsskatteretten kan fastsætte en frist, inden </P>  \r\n\r\n<P>hvilken klageren skal tage stilling til, om der begæres syn og </P>  \r\n\r\n<P>skøn i sagen. Såfremt klageren begærer syn og skøn, udsætter </P>  \r\n\r\n<P>landsskatteretten behandlingen af sagen, og fristen i § 29, stk. </P>  \r\n\r\n<P>1, 5. pkt. er suspenderet, indtil klageren efter modtagelsen af </P>  \r\n\r\n<P>skønserklæringen meddeler landsskatteretten at klagen </P>  \r\n\r\n<P>opretholdes.&#171; </P>  \r\n\r\n<P>2. § 33, stk. 4, ophæves. </P>  \r\n\r\n<P>3. Efter § 33 indsættes: </P>  \r\n\r\n<P>&#187;§ 33A. Afgørelser, som landsskatteretten har truffet i sager, der  \r\n\r\n</P>  \r\n\r\n<P>vedrører spørgsmål undergivet de almindelige domstoles prøvelse, </P>  \r\n\r\n<P>kan ikke indbringes for domstolene af skatteministeren bortset fra </P>  \r\n\r\n<P>de i stk. 3 nævnte tilfælde. </P>  \r\n\r\n<P>Stk. 2. Afgørelser, som landsretten har truffet i sager, der er </P>  \r\n\r\n<P>indbragt for retten efter § 29 eller efter stk. 3, jf. stk. 1, kan </P>  \r\n\r\n<P>ikke af skatteministeren indankes for Højesteret, bortset fra de i </P>  \r\n\r\n<P>stk. 3 nævnte tilfælde. </P>  \r\n\r\n<P>Stk. 3. I ganske ekstraordinære tilfælde, hvor væsentlige interesser </P>  \r\n\r\n<P>for det offentlige i særlig grad tilsiger det, kan det i stk. 4 </P>  \r\n\r\n<P>nævnte appelnævn tillade, at afgørelser truffet af </P>  \r\n\r\n<P>landsskatteretten indbringes for landsretten, eller at </P>  \r\n\r\n<P>landsrettens afgørelser som nævnt i stk. 2 indankes for </P>  \r\n\r\n<P>Højesteret. </P>  \r\n\r\n<P>Stk. 4. Afgørelser efter stk. 3 træffes af et appelnævn bestående af </P>  \r\n\r\n<P>en formand, der udpeges af justitsministeren, samt af to medlemmer </P>  \r\n\r\n<P>udpeget af henholdsvis Advokatrådet og finansministeren. Formanden </P>  \r\n\r\n<P>skal opfylde de almindelige betingelser for at kunne blive </P>  \r\n\r\n<P>landsdommer. Skatteministeren fastsætter de nærmere regler om </P>  \r\n\r\n<P>nævnets virksomhed. </P>  \r\n\r\n<P>Stk. 5. Hvor tilladelse efter stk. 3 gives, skal indbringelse af </P>  \r\n\r\n<P>afgørelsen ske under iagttagelse af de almindeligt gældende </P>  \r\n\r\n<P>frister, jf. § 29, stk. 2 og 3, og retsplejelovens § 372.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. Loven </P>  \r\n\r\n<P>har virkning for sager, der på dette tidspunkt verserer for </P>  \r\n\r\n<P>landsskatteretten eller domstolene, samt for sager der efter dette </P>  \r\n\r\n<P>tidspunkt indbringes for landsskatteretten eller domstolene. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>I Almindelige bemærkninger </P>  \r\n\r\n<P>1. Baggrunden for forslaget </P>  \r\n\r\n<P>Forslaget er et led i regeringens samlede bestræbelser på at styrke </P>  \r\n\r\n<P>retssikkerheden på skatteområdet. Hensigten med forslaget er for </P>  \r\n\r\n<P>det første at sikre en væsentlig tidsmæssig forkortelse af </P>  \r\n\r\n<P>behandlingen af en skattesag. Dette gennemføres ved som </P>  \r\n\r\n<P>altovervejende hovedregel at afskære det offentlige fra at føre en </P>  \r\n\r\n<P>skattesag længere end til landsskatteretten. For det andet </P>  \r\n\r\n<P>tilsigtes det med lovforslaget at skabe en større sikkerhed for </P>  \r\n\r\n<P>rigtigheden af visse skønsmæssige afgørelser. Dette opnås ved at </P>  \r\n\r\n<P>tillade brug af syns- og skønsmænd under behandlingen af en sag </P>  \r\n\r\n<P>for landsskatteretten. </P>  \r\n\r\n<P>Som skattesystemet har udviklet sig, fremstår det som meget </P>  \r\n\r\n<P>uoverskueligt og kompliceret for skatteyderne. Dette medvirker til </P>  \r\n\r\n<P>at skabe stor usikkerhed overfor skattesystemet. Hertil kommer, at </P>  \r\n\r\n<P>således som klagesystemet idag er opbygget, er vejen til den </P>  \r\n\r\n<P>endelige afgørelse meget lang og uoverskuelig. Det fører igen til, </P>  \r\n\r\n<P>at nogle skatteydere afholder sig fra at føre deres sag igennem </P>  \r\n\r\n<P>til en højere instans, ligesom de skatteydere, der forfølger sagen </P>  \r\n\r\n<P>gennem hele systemet, må leve med en langvarig og stor personlig </P>  \r\n\r\n<P>belastning. </P>  \r\n\r\n<P>De komplicerede regler og den indviklede struktur i skattesystemet </P>  \r\n\r\n<P>virker også til skade for skatteforvaltningerne, der både skal </P>  \r\n\r\n<P>disponere efter disse regler, og samtidig varetage den direkte </P>  \r\n\r\n<P>kontakt med skatteyderne. </P>  \r\n\r\n<P>Regeringens indsats mod disse forhold går ad flere veje. Ved dette </P>  \r\n\r\n<P>lovforslag sker der en væsentlig forkortelse af klagevejen, idet </P>  \r\n\r\n<P>landsskatteretsafgørelser, der går det offentlige imod, ikke </P>  \r\n\r\n<P>længere kan indbringes for domstolene, ligesom landsretsdomme, der </P>  \r\n\r\n<P>giver skatteyderen medhold, ikke af det offentlige kan ankes til </P>  \r\n\r\n<P>Højesteret. </P>  \r\n\r\n<P>I fortsættelse af disse bestræbelser på at forkorte klagevejen og </P>  \r\n\r\n<P>dermed reducere sagsbehandlingstiden har regeringen samtidig </P>  \r\n\r\n<P>hermed besluttet at nedsætte et udvalg, der skal udarbejde forslag </P>  \r\n\r\n<P>til modernisering og forenkling af det administrative klagesystem. </P>  \r\n\r\n<P>Den foreslåede adgang til at lade domstolene udmelde syns- og </P>  \r\n\r\n<P>skønsmænd i sager for landsskatteretten vil desuden betyde, at </P>  \r\n\r\n<P>sikkerheden for at nå det materielt rigtige resultat i en </P>  \r\n\r\n<P>skattesag mærkbart øges. </P>  \r\n\r\n<P>For yderligere at øge retssikkerheden har regeringen nedsat et udvalg </P>  \r\n\r\n<P>(Retssikkerhedsudvalg III), der har til formål at sikre, at </P>  \r\n\r\n<P>afgørelser i skattesager, der verserer ved domstolene - f.eks. i </P>  \r\n\r\n<P>forbindelse med en skattestraffesag - træffes under størst mulig </P>  \r\n\r\n<P>hensyntagen til det skattemæssigt, materielt rigtige resultat. </P>  \r\n\r\n<P>Endelig indgår som led i det samlede retssikkerhedsinitiativ en </P>  \r\n\r\n<P>modernisering og forenkling af de gældende retsforskrifter. Et </P>  \r\n\r\n<P>forenklingsudvalg skal løbende foreslå ændringer og omskrivninger </P>  \r\n\r\n<P>i den gældende lovgivning for at gøre denne mere forståelig. Også </P>  \r\n\r\n<P>bekendtgørelser og cirkulærer skal løbende revideres, ligesom </P>  \r\n\r\n<P>bestræbelserne på at gøre skattemæssige forhold lettere at forstå </P>  \r\n\r\n<P>for borgerne vil omfatte omskrivninger af de blanketter og </P>  \r\n\r\n<P>skemaer, der udsendes idag. </P>  \r\n\r\n<P>2. Syn og skøn i landsskatteretssager </P>  \r\n\r\n<P>Forslagets hovedpunkt går ud på at give skatteyderen mulighed for at </P>  \r\n\r\n<P>begære et syn og skøn i forbindelse med sagens indbringelse for </P>  \r\n\r\n<P>landsskatteretten. </P>  \r\n\r\n<P>En hel del skattesager har deres årsag i uenighed mellem skatteyder </P>  \r\n\r\n<P>og myndigheder om værdiansættelse af aktiver, f.eks. pante- og </P>  \r\n\r\n<P>gældsbreve, fast ejendom, unoterede aktier og good-will. Ofte </P>  \r\n\r\n<P>skyldes uenigheden, at skattemyndighederne ikke kan godkende </P>  \r\n\r\n<P>værdifastsættelser ved selskabsstiftelse eller i øvrigt i </P>  \r\n\r\n<P>tilfælde, hvor de to parter i overdragelsen af aktivet ikke har </P>  \r\n\r\n<P>modstående interesser. </P>  \r\n\r\n<P>Forslaget om at åbne adgang til at begære et syn og skøn afholdt i </P>  \r\n\r\n<P>forbindelse med sagens behandling ved landsskatteretten er </P>  \r\n\r\n<P>begrundet med ønsket om at give skatteyderen mulighed for at få </P>  \r\n\r\n<P>f.eks. værdiansættelsesspørgsmål belyst af sagkyndige til brug for </P>  \r\n\r\n<P>forberedelsen af landsskatteretssagen. Denne udtalelse om de </P>  \r\n\r\n<P>foreliggende værdiskøn i sagen vil kunne effektivisere </P>  \r\n\r\n<P>sagsbehandlingen i landsskatteretten. Denne udtalelse vil </P>  \r\n\r\n<P>endvidere kunne give skatteyderen grundlag for at vurdere, om </P>  \r\n\r\n<P>klagen bør opretholdes. Det er regeringens opfattelse, at denne </P>  \r\n\r\n<P>mulighed for skatteyderen til at få elementer i sagen belyst af </P>  \r\n\r\n<P>sagkyndige dels vil kunne forbedre det materielle grundlag for </P>  \r\n\r\n<P>landsskatterettens afgørelser, dels vil øge skatteyderens </P>  \r\n\r\n<P>forståelse for landsskatterettens afgørelse. Endelig vil forslaget </P>  \r\n\r\n<P>give større jævnbyrdighed mellem skatteyderen og skattevæsenet end </P>  \r\n\r\n<P>det ofte opleves idag, og hermed øges respekten for de afgørelser, </P>  \r\n\r\n<P>der træffes. Forslaget indeholder således også et procesbesparende </P>  \r\n\r\n<P>element. </P>  \r\n\r\n<P>Man har foreløbig fundet det forsvarligt at åbne muligheden for syn </P>  \r\n\r\n<P>og skøn i forbindelse med landsskatteretsbehandlingen, idet sagen </P>  \r\n\r\n<P>på dette stadium må formodes at være så veloplyst og velforberedt, </P>  \r\n\r\n<P>at man på dette tidspunkt vil få det bedste udbytte af </P>  \r\n\r\n<P>instituttet. Retssikkerhedsudvalg III, der agtes nedsat, jf. </P>  \r\n\r\n<P>ovenfor, vil dog bl.a. få til opgave at vurdere, hvorvidt der bør </P>  \r\n\r\n<P>åbnes mulighed for foretagelse af syn og skøn på et tidligere </P>  \r\n\r\n<P>stadium af den administrative klagebehandling. </P>  \r\n\r\n<P>3. Appelbegrænsning </P>  \r\n\r\n<P>Som tidligere nævnt går denne del af forslaget ud på som </P>  \r\n\r\n<P>altovervejende hovedregel at afskære det offentlige fra dels at </P>  \r\n\r\n<P>indbringe landsskatterettens kendelser for landsretten, dels at </P>  \r\n\r\n<P>anke landsretsdomme til Højesteret. Dog skal et særligt appelnævn </P>  \r\n\r\n<P>i ganske særlige tilfælde kunne tillade, at sagen indbringes for </P>  \r\n\r\n<P>højere instans. </P>  \r\n\r\n<P>Efter de gældende regler sker den egentlige ligning i de kommunale </P>  \r\n\r\n<P>skatteforvaltninger på ligningskommissionens vegne. Klager over </P>  \r\n\r\n<P>skatteforvaltningens afgørelser indgives til ligningskommissionen, </P>  \r\n\r\n<P>der således formelt både er 1. instans i skattesager og 1. </P>  \r\n\r\n<P>klageinstans. </P>  \r\n\r\n<P>Klager over ligningskommissionens afgørelser kan indbringes for de </P>  \r\n\r\n<P>regionale statslige skatteråd, hvis afgørelser kan indbringes for </P>  \r\n\r\n<P>landsskatteretten. </P>  \r\n\r\n<P>Både den skattepligtige og skatteministeren har efter de gældende </P>  \r\n\r\n<P>regler mulighed for at indbringe landsskatterettens kendelser for </P>  \r\n\r\n<P>landsretten. Endelig kan en dom afsagt af landsretten af begge </P>  \r\n\r\n<P>parter ankes til Højesteret. </P>  \r\n\r\n<P>Den beskrevne klagevej fremstår som meget uoverskuelig for flertallet </P>  \r\n\r\n<P>af skatteydere, ligesom der forløber et meget langt tidsrum, inden </P>  \r\n\r\n<P>sagen finder sin endelige afslutning - eventuelt først ved </P>  \r\n\r\n<P>Højesterets dom. </P>  \r\n\r\n<P>På denne baggrund har en arbejdsgruppe under skatteministeriet </P>  \r\n\r\n<P>undersøgt mulighederne for at begrænse det offentliges adgang til </P>  \r\n\r\n<P>først og fremmest at anke landsrettens domme til Højesteret. I sin </P>  \r\n\r\n<P>redegørelse (betænkning nr. 1105/1987) anfører arbejdsgruppen, at </P>  \r\n\r\n<P>fuldstændig appelbegrænsning afføder en række betænkeligheder, </P>  \r\n\r\n<P>hvorimod en delvis appelbegrænsning, således at kun </P>  \r\n\r\n<P>landsretsafgørelser af principiel interesse ankes, næppe er </P>  \r\n\r\n<P>forbundet med væsentlige betænkeligheder. </P>  \r\n\r\n<P>Regeringen har imidlertid fundet, at de nævnte hensyn til </P>  \r\n\r\n<P>skatteyderens krav om en hurtig og endelig afslutning på den </P>  \r\n\r\n<P>pågældendes skattesag bedst tilgodeses ved en principiel ophævelse </P>  \r\n\r\n<P>af appeladgangen - både fra landsskatteret og fra landsret, men </P>  \r\n\r\n<P>med adgang til at lade et uvildigt appelnævn undtagelsesvis </P>  \r\n\r\n<P>tillade appel til højere instans. </P>  \r\n\r\n<P>Der tænkes her især på de ganske særlige tilfælde, hvor det </P>  \r\n\r\n<P>offentliges interesse i at videreføre sagen må antages at være af </P>  \r\n\r\n<P>særlig betydning, fordi afgørelsen er af principiel betydning og i </P>  \r\n\r\n<P>sine konsekvenser angår et meget stort antal skatteydere med stort </P>  \r\n\r\n<P>provenumæssigt tab for det offentlige. </P>  \r\n\r\n<P>For at sikre en uafhængig og alsidig bedømmelse af, om der i det </P>  \r\n\r\n<P>konkrete tilfælde skal gives appeladgang, foreslås kompetencen til </P>  \r\n\r\n<P>at meddele en sådan tilladelse lagt i et særligt appelnævn. Nævnet </P>  \r\n\r\n<P>skal efter forslaget bestå af en formand, der er jurist, som </P>  \r\n\r\n<P>udpeges af justitsministeren, samt af to medlemmer. Disse udpeges </P>  \r\n\r\n<P>henholdsvis af Advokatrådet som repræsentant for brugerne af </P>  \r\n\r\n<P>skattesystemet og af finansministeren som repræsentant for det </P>  \r\n\r\n<P>offentlige. </P>  \r\n\r\n<P>Den foreslåede ordning ændrer ikke skatteyderens adgang til at </P>  \r\n\r\n<P>indbringe afgørelsen for højere instans. </P>  \r\n\r\n<P>Forslaget ændrer heller ikke på det offentliges adgang til at kære </P>  \r\n\r\n<P>afgørelser, landsretten træffer i formelle spørgsmål eller om </P>  \r\n\r\n<P>sagsomkostninger m.v. til Højesteret. Det skyldes bl.a., at </P>  \r\n\r\n<P>sådanne kæremål afsluttes meget hurtigt, således at den samlede </P>  \r\n\r\n<P>sagsbehandlingstid kun forlænges ganske uvæsentligt. </P>  \r\n\r\n<P>Forslaget ændrer heller ikke på det offentliges adgang til at </P>  \r\n\r\n<P>appellere afgørelser, der ikke hører under landsskatterettens </P>  \r\n\r\n<P>område. Sager om skatteopkrævning henhører ikke under </P>  \r\n\r\n<P>ligningsmyndighederne - herunder landsskatteretten - men afgøres </P>  \r\n\r\n<P>af de statslige skattemyndigheder, amtsskatteinspektoraterne, </P>  \r\n\r\n<P>statsskattedirektoratet og skattedepartementet. Indbringes </P>  \r\n\r\n<P>skattedepartementets afgørelse i en sådan sag for landsretten, vil </P>  \r\n\r\n<P>skatteministeren fortsat kunne anke rettens afgørelse til </P>  \r\n\r\n<P>Højesteret. Det samme gælder domme i sager, hvor </P>  \r\n\r\n<P>statsskattedirektoratet eksempelvis som kreditor fungerer på lige </P>  \r\n\r\n<P>fod med andre formueretlige parter. </P>  \r\n\r\n<P>4. Administrative og provenumæssige konsekvenser </P>  \r\n\r\n<P>Indførelsen af adgangen til at begære syn og skøn når sagen er </P>  \r\n\r\n<P>indbragt for landsskatteretten må antages generelt at medføre en </P>  \r\n\r\n<P>forøgelse af antallet af syns- og skønsforretninger i skattesager. </P>  \r\n\r\n<P>Man må derfor forvente et begrænset administrativt merarbejde i </P>  \r\n\r\n<P>den anledning. Det må endvidere påregnes, at det vil være </P>  \r\n\r\n<P>nødvendigt at lade Kammeradvokaten repræsentere det offentlige </P>  \r\n\r\n<P>under syns- og skønsproceduren. </P>  \r\n\r\n<P>Det er imidlertid vanskeligt at skønne over de begrænsede </P>  \r\n\r\n<P>provenumæssige virkninger af forslaget, idet man samtidig må </P>  \r\n\r\n<P>forvente en reduktion i antallet af retssager i de tilfælde, hvor </P>  \r\n\r\n<P>der under landsskatteretssagen har været afholdt syn og skøn, som </P>  \r\n\r\n<P>har været afgørende for sagens udfald. </P>  \r\n\r\n<P>Den foreslåede procedure, hvorefter sager om appel af afgørelser </P>  \r\n\r\n<P>truffet af landsskatteretten eller en landsret skal forelægges et </P>  \r\n\r\n<P>særligt appelnævn, må antages at medføre et ringe administrativt </P>  \r\n\r\n<P>merarbejde. Det må således antages, at det kun rent undtagelsesvis </P>  \r\n\r\n<P>vil forekomme, at sager vil blive forelagt for nævnet, idet der i </P>  \r\n\r\n<P>hovedparten af sagerne ikke efter gennemførelsen af lovforslaget </P>  \r\n\r\n<P>vil være tiltrækkelig grund til at søge dem indbragt for højere </P>  \r\n\r\n<P>instans. </P>  \r\n\r\n<P>Omkostningerne til nævnet - herunder aflønning af medlemmerne - </P>  \r\n\r\n<P>afholdes af skatteministeriet indenfor de afsatte bevillinger. </P>  \r\n\r\n<P>Det er ikke muligt at sige noget om denne del af forslagets </P>  \r\n\r\n<P>provenumæssige konsekvenser, idet disse må afhænge af en </P>  \r\n\r\n<P>bedømmelse af, hvilket økonomisk udfald en sag ville have fået, </P>  \r\n\r\n<P>såfremt den var blevet behandlet i en højere instans. </P>  \r\n\r\n<P>5. Ikrafttræden </P>  \r\n\r\n<P>Det foreslås, at forslaget om appelbegrænsning skal have virkning for </P>  \r\n\r\n<P>alle sager, der er verserende ved enten landsskatteretten eller </P>  \r\n\r\n<P>landsretten på det tidspunkt, hvor loven kundgøres i Lovtidende. </P>  \r\n\r\n<P>Forslaget om adgang til syn og skøn i landsskatteretssager skal </P>  \r\n\r\n<P>have virkning fra samme tidspunkt. </P>  \r\n\r\n<P>6. Spaltehenvisninger </P>  \r\n\r\n<P>Skattestyrelsesloven er senest ændret ved lov nr. 107 af 28. marts </P>  \r\n\r\n<P>1984, jf. Folketingstidende 1983/84, 2. samling, sp. 96, 300, 2276 </P>  \r\n\r\n<P>og 3013; tillæg A, sp. 239, tillæg B, sp. 185 og 241 samt tillæg </P>  \r\n\r\n<P>C, sp. 87. </P>  \r\n\r\n<P>II Bemærkninger til de enkelte bestemmelser </P>  \r\n\r\n<P>Til § 1, nr. 1 </P>  \r\n\r\n<P>Formålet med bestemmelsen er at åbne mulighed for skatteyderen til at </P>  \r\n\r\n<P>indhente et egentligt syn og skøn om f.eks. </P>  \r\n\r\n<P>værdiansættelsesspørgsmål, som indgår i klagesagen for </P>  \r\n\r\n<P>landsskatteretten. </P>  \r\n\r\n<P>I retsplejelovens § 343 findes hjemmel til at anmode de almindelige </P>  \r\n\r\n<P>domstole om at udmelde syn og skøn om sagsgenstanden, uanset at </P>  \r\n\r\n<P>der endnu ikke er anlagt retssag. Det antages imidlertid, at </P>  \r\n\r\n<P>formuleringen af skattestyrelseslovens § 29, stk. 1, 1. pkt. </P>  \r\n\r\n<P>afskærer henvendelse til de almindelige domstole om udmeldelse af </P>  \r\n\r\n<P>syn og skøn, førend landsskatteretten har taget stilling til </P>  \r\n\r\n<P>sagen, eller 6 måneders fristen i § 29, stk. 1, 6. pkt. er </P>  \r\n\r\n<P>udløbet. En kendelse, der giver ministeriet medhold på dette </P>  \r\n\r\n<P>punkt, er dog for tiden under kære, og der er anlagt andre </P>  \r\n\r\n<P>retssager om spørgsmålet. </P>  \r\n\r\n<P>Efter lovforslaget skal reglen i retsplejelovens § 343 være direkte </P>  \r\n\r\n<P>anvendelig allerede i forbindelse med landsskatteretsbehandlingen </P>  \r\n\r\n<P>af sagen. Dette indebærer, at skatteyderen vil kunne begære </P>  \r\n\r\n<P>landsskatteretssagen sat i bero, samtidig med at skatteyderen </P>  \r\n\r\n<P>indgiver begæring om syn og skøn ved de almindelige domstole. </P>  \r\n\r\n<P>Landsskatteretten skal kunne fastsætte en frist i den enkelte sag, </P>  \r\n\r\n<P>inden hvilken spørgsmålet om evt. afholdelse af syn og skøn skal </P>  \r\n\r\n<P>være afklaret. </P>  \r\n\r\n<P>Henvisningen til retsplejelovens § 343 betyder, at det er de </P>  \r\n\r\n<P>almindelige domstole, der udmelder syns- og skønsmændene, og at </P>  \r\n\r\n<P>retsplejelovens regler om afholdelse af syn og skøn er gældende, </P>  \r\n\r\n<P>herunder reglerne om modpartens muligheder for at protestere mod </P>  \r\n\r\n<P>skønsforretningens afholdelse, og reglerne om afhjemling i retten </P>  \r\n\r\n<P>under vidneansvar. Klageren, der rekvirerer skønsforretningen, </P>  \r\n\r\n<P>drager omsorg for, at landsskatteretten får tilsendt </P>  \r\n\r\n<P>skønserklæringen, når den foreligger, ligesom klageren afholder </P>  \r\n\r\n<P>omkostningerne. </P>  \r\n\r\n<P>Landsskatteretten skal endvidere kunne fastsætte en frist, inden </P>  \r\n\r\n<P>hvilken klageren og skattemyndighederne må meddele retten om </P>  \r\n\r\n<P>skønserklæringen giver parterne anledning til at ændre deres </P>  \r\n\r\n<P>påstande i sagen. </P>  \r\n\r\n<P>Til § 1, nr. 2 og 3 </P>  \r\n\r\n<P>Heri findes forslaget om at ophæve den gældende adgang for </P>  \r\n\r\n<P>skatteministeren til at udtage stævning mod den skattepligtige ved </P>  \r\n\r\n<P>landsretten, såfremt landsskatterettens kendelse er gået det </P>  \r\n\r\n<P>offentlige imod. </P>  \r\n\r\n<P>Bestemmelsen foreslås i stedet erstattet med en ny § 33A, der dels </P>  \r\n\r\n<P>indeholder reglen om principiel fuldstændig ophævelse af </P>  \r\n\r\n<P>appeladgangen, dels undtagelsen om appelnævnets adgang til i </P>  \r\n\r\n<P>særlige tilfælde at tillade appel til landsret eller Højesteret. </P>  \r\n\r\n<P>Har nævnet givet tilladelse til, at en landsskatteretskendelse </P>  \r\n\r\n<P>indbringes for landsretten, forudsætter det en ny tilladelse fra </P>  \r\n\r\n<P>nævnet at indbringe landsretsdommen for Højesteret. </P>  \r\n\r\n<P>Om appelnævnets sammensætning og retningslinier for dets afgørelser </P>  \r\n\r\n<P>henvises til de almindelige bemærkninger. </P>  \r\n\r\n<P>I de tilfælde, hvor appelnævnet giver tilladelse til, at sagen </P>  \r\n\r\n<P>indbringes for højere instans, skal indbringelse kunne finde sted </P>  \r\n\r\n<P>indenfor de almindeligt gældende frister. Det vil for indbringelse </P>  \r\n\r\n<P>af landsskatteretskendelser til landsretten normalt sige 6 mdr., i </P>  \r\n\r\n<P>visse tilfælde dog 3. Anke fra landsret til Højesteret skal ske </P>  \r\n\r\n<P>inden 8 uger efter landsrettens dom. </P>  \r\n\r\n<P>Skatteministerens anke fra landsret til Højesteret vil efter </P>  \r\n\r\n<P>forslaget ikke kunne gennemføres inden for den gældende </P>  \r\n\r\n<P>eksekutionsfrist på 14 dage. Virkningen heraf vil være, at det </P>  \r\n\r\n<P>offentlige må opfylde en tabt landsretsdom, uanset at der senere </P>  \r\n\r\n<P>opnås tilladelse fra nævnet til at appellere sagen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00054"
        },
        {
            "displayName": "Entydig dokumentidentifikation",
            "displayValue": "CL004701"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}