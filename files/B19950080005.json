{
    "id": 48722,
    "title": "Bekendtgørelse om retningslinier for fastlæggelsen af klitfrednings- og strandbeskyttelsesliniens forløb ",
    "documentTypeId": "60",
    "isSagsforlobPeriodValid": false,
    "shortName": "BEK nr 800 af 05/10/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om retningslinier for  \r\n\r\n fastlæggelsen af klitfrednings- og strandbeskyttelsesliniens forløb </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 8, 15, 15 a, 15 b, 15 c og 15 d i lov nr. 9 af 3. </P>  \r\n\r\n<P>januar 1992 om naturbeskyttelse med de ændringer, der følger af lov </P>  \r\n\r\n<P>nr. 439 af 1. juni 1994 fastsættes følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den i medfør af naturbeskyttelseslovens § 15 a  \r\n\r\n nedsatte strandbeskyttelseskommission, som skal gennemgå samtlige danske  \r\n\r\n kyststrækninger med henblik på at indstille til miljø- og energiministeren,  \r\n\r\n hvor den udvidede klitfrednings- og strandbeskyttelseslinie skal forløbe,  \r\n\r\n vurderer efter reglerne i denne bekendtgørelse </P>  \r\n\r\n<UL CLASS=PLAIN-LIST>  \r\n\r\n<LI>1) hvor beskyttelseslinierne bør fastlægges nærmere kysten end 300 meter  \r\n\r\n - i sommerhusområder nærmere kysten end 100 meter, og </LI>  \r\n\r\n<LI>2) hvor beskyttelseslinierne ikke bør gælde. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Strandbeskyttelseslinien skal fastlægges 300  \r\n\r\n meter fra begyndelsen af den sammenhængende landvegetation, jf. dog stk. 4,  \r\n\r\n medmindre forhold som nævnt i §§ 3-7 gør sig gældende. </P>  \r\n\r\n<P CLASS=STK> <I>Stk. 2. </I> Klitfredningslinien skal fastlægges 300 meter  \r\n\r\n fra den inderste grænse af strandbredderne langs Skagerak og Vesterhavet i  \r\n\r\n Nordjyllands, Viborg, Ringkøbing og Ribe Amtskommuner og strandbredden på  \r\n\r\n Rømø i Sønderjyllands Amtskommune, jf. dog stk. 4, medmindre forhold som  \r\n\r\n nævnt i §§ 3-7 gør sig gældende. </P>  \r\n\r\n<P CLASS=STK> <I>Stk. 3. </I> Hvis der er klitdannelser i området, kan  \r\n\r\n klitfredningslinien dog ikke fastlægges nærmere end 100 m fra de klitfredede  \r\n\r\n strandbredder. </P>  \r\n\r\n<P CLASS=STK> <I>Stk. 4. </I> I områder, der er fastlagt som  \r\n\r\n sommerhusområder, skal klitfredningslinien fastlægges 100 meter fra de i stk.  \r\n\r\n 2 nævnte strandbredder, medmindre forhold som nævnt i §§ 3-7 gør sig  \r\n\r\n gældende, og strandbeskyttelseslinien skal fastlægges 100 meter fra  \r\n\r\n begyndelsen af den sammenhængende landvegetation, medmindre forhold som nævnt  \r\n\r\n i §§ 3-7 gør sig gældende. </P>  \r\n\r\n<P CLASS=STK> <I>Stk. 5. </I> Ved fastlagte sommerhusområder forstås områder,  \r\n\r\n som i en bygningsvedtægt, byplanvedtægt eller ved lokalplan er udlagt til  \r\n\r\n sommerhusområde, samt områder med sommerhusbebyggelse i landzone, der fremgår  \r\n\r\n af de ajourførte oversigter over sommerhusområder, som er udsendt i  \r\n\r\n forbindelse med cirkulære af den 28. august 1981 om planlægning af ferie- og  \r\n\r\n fritidsbebyggelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Når Strandbeskyttelseskommissionen vurderer, at  \r\n\r\n administrationen af en beskyttelseslinie i et af § 2, stk. 1 eller stk. 2  \r\n\r\n omfattet område på grund af sammenhængende bebyggelse eller anden intensiv  \r\n\r\n udnyttelse er uden betydning for formålet med beskyttelseslinierne, skal  \r\n\r\n området indstilles undtaget fra de udvidede beskyttelseslinier. </P>  \r\n\r\n<P CLASS=STK> <I>Stk. 2. </I> Hvor det i stk. 1 nævnte område er beliggende  \r\n\r\n som mindre klynger af bebyggelse el.lign. inden for beskyttelseszonen,  \r\n\r\n fastlægges der beskyttelseslinier hele vejen rundt om det undtagne område,  \r\n\r\n medmindre en fastlæggelse bag ved det undtagne område er uden betydning for  \r\n\r\n formålet med beskyttelseslinierne. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Når administrationen af de beskyttelseslinier,  \r\n\r\n som gælder den 15. oktober 1995, på grund af sammenhængende intensiv  \r\n\r\n bebyggelse eller anden intensiv udnyttelse af et område er uden for betydning  \r\n\r\n for formålet med beskyttelseslinierne, kan Strandbeskyttelseskommissionen  \r\n\r\n indstille beskyttelseszonen begrænset eller helt ophævet. </P>  \r\n\r\n<P CLASS=STK> <I>Stk. 2. </I> I områder, der er fastlagt som  \r\n\r\n sommerhusområder, kan beskyttelseslinierne i de i stk. 1 nævnte tilfælde ikke  \r\n\r\n fastlægges nærmere kysten end flugtende med sommerhusenes facade/gavl mod  \r\n\r\n kysten, jf. dog § 7. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Er der vedtaget en lokalplan eller en  \r\n\r\n byplanvedtægt for et område omfattet af § 2, stk. 1 eller stk. 2 vurderer  \r\n\r\n Strandbeskyttelseskommissionen endvidere, hvorvidt lokalplanen eller  \r\n\r\n byplanvedtægten bør føre til reduktion eller ophævelse af  \r\n\r\n beskyttelseslinierne. </P>  \r\n\r\n<P CLASS=STK> <I>Stk. 2. </I> Områder, hvor en lokalplan eller byplanvedtægt  \r\n\r\n friholder landskabskiler eller større arealer som ubebyggede friarealer,  \r\n\r\n eller hvor der er åbnet mulig for en meget ekstensiv udnyttelse, skal,  \r\n\r\n medmindre væsentlige konkrete forhold taler herimod, være omfattet af de  \r\n\r\n udvidede beskyttelseslinier. Ved meget ekstensiv udnyttelse forstås  \r\n\r\n udnyttelse til f.eks. idrætsanlæg, parker, golfbaner og lossepladser eller i  \r\n\r\n det hele områder, hvor der er fastsat en meget lav bebyggelsesprocent. </P>  \r\n\r\n<P CLASS=STK> <I>Stk. 3. </I> Eksisterende offentlige lufthavne, jf. lov om  \r\n\r\n luftfart, skal ikke være omfattet af beskyttelseslinierne. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. &#187; </B> For kyststrækninger, som den 15. oktober  \r\n\r\n 1995 er uden strandbeskyttelseslinie, kan Strandbeskyttelseskommissionen kun  \r\n\r\n indstille fastlæggelse af en strandbeskyttelseslinie, hvis baggrunden for den  \r\n\r\n manglende strandbeskyttelse skønnes ikke længere at være til stede. </P>  \r\n\r\n<P CLASS=STK> <I>Stk. 2. </I> For kyststrækninger, hvor der den 15. oktober  \r\n\r\n 1995 er fastlagt en strandbeskyttelseslinie i kortere afstand fra basislinien  \r\n\r\n end 100 meter, skal Strandbeskyttelseskommissionen indstille, at  \r\n\r\n strandbeskyttelseslinien fastlægges med det hidtidige forløb, medmindre  \r\n\r\n baggrunden for beskyttelseszonens begrænsning skønnes ikke længere at være  \r\n\r\n til stede, jf. dog § 4.&#171; </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For at beskyttelseslinierne kan få et  \r\n\r\n hensigtsmæssigt forløb, kan Strandbeskyttelseskommissionen i sin indstilling,  \r\n\r\n når ingen væsentlige hensyn taler imod, foretage mindre justeringer af  \r\n\r\n liniernes forløb indenfor 300 m fra basislinien. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bekendtgørelsen træder i kraft den 15. oktober  \r\n\r\n 1995. </P>  \r\n\r\n<P CLASS=STK> <I>Stk. 2. </I> Bekendtgørelsen vil blive ophævet samtidig med  \r\n\r\n at miljø- og energiministeren træffer bestemmelse om  \r\n\r\n Strandbeskyttelseskommissionens nedlæggelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljø- og Energiministeriet, den 5.  \r\n\r\n oktober 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Svend Auken </P>  \r\n\r\n<P CLASS=MINISTER ALIGN=RIGHT>/ Ole Christiansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/10/1995"
        },
        {
            "displayName": "Accession",
            "displayValue": "B19950080005"
        },
        {
            "displayName": "Entydig dokumentidentifikation",
            "displayValue": "CM007525"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/09/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "800"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "05/10/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin., j.nr."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}