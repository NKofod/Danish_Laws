{
    "id": 77984,
    "title": "Bekendtgørelse om tillægsafgift for mælk- og mejeriprodukter ",
    "documentTypeId": "60",
    "isSagsforlobPeriodValid": false,
    "shortName": "BEK nr 665 af 03/08/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tillægsafgift for mælk- og  \r\n\r\n mejeriprodukter </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 1 og 2, § 4, kapitel 4 og § 24, i Lov om  \r\n\r\n administration af Det Europæiske Fællesskabs forordninger om markedsordninger  \r\n\r\n for landbrugsvarer m.v., jf. Lovbekendtgørelse nr. 462 af 26. maj 1994,  \r\n\r\n fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne bekendtgørelse vedrører anvendelse af den  \r\n\r\n i Rådets forordning (EØF) nr. 3950/92 fastsatte tillægsafgift for mælk og  \r\n\r\n mejeriprodukter. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Hver producent tildeles en individuel  \r\n\r\n referencemængde (mælkekvote) i overensstemmelse med reglerne i stk. 3. </P>  \r\n\r\n<P CLASS=STK> <I>Stk. 2. </I> Mælkekvoten udgør den mængde mælk justeret i  \r\n\r\n henhold til § 11, stk. 1 og 2, af egen produktion, som producenten har ret  \r\n\r\n til at levere til en opkøber uden afgift. </P>  \r\n\r\n<P CLASS=STK> <I>Stk. 3. </I> Mælkekvoten er den individuelle  \r\n\r\n referencemængde, der er til rådighed på bedriften den 31. marts 1993, dog  \r\n\r\n eksklusiv den foretagne justering med henblik på forlængelse af afgiftsåret  \r\n\r\n 1992/1993, multipliceret med koefficienten 1,006, tillagt evt. yderligere  \r\n\r\n individuelle tildelinger. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved salg, bortforpagtning, arv eller  \r\n\r\n overdragelse på lignende måde i sin helhed af en bedrift, hvortil der er  \r\n\r\n knyttet en mælkekvote, overføres kvoten til erhververen, jf. dog stk. 7. </P>  \r\n\r\n<P CLASS=STK> <I>Stk. 2. </I> Ved salg, bortforpagtning, arv eller  \r\n\r\n overdragelse på lignende måde af en del af en bedrift, hvortil der er knyttet  \r\n\r\n en mælkekvote, registrerer opkøber efter ansøgning fra parterne, hvilken del  \r\n\r\n af kvoten, der skal anses for overført til erhververen. Ved forpagtning  \r\n\r\n medfølger ikke mælkekvote, hvis vejafstanden mellem bedriften og  \r\n\r\n tilforpagtede arealer overstiger 10 km. Vejafstanden beregnes efter reglerne  \r\n\r\n i § 9, stk. 1, nr. 1, i Lov om landbrugsejendomme, jf. lovbekendtgørelse nr.  \r\n\r\n 769 af 24. august 1994. </P>  \r\n\r\n<P CLASS=STK> <I>Stk. 3. </I> Forpagtningsaftaler skal, for at kunne danne  \r\n\r\n grundlag for overførsel af mælkekvote mellem bedrifter, have en varighed af  \r\n\r\n mindst et helt afgiftsår. Ved ophør af forpagtningsaftaler indgået efter 1.  \r\n\r\n april 1984 skal den ved forpagtningen overdragne mælkekvote tilbageføres.  \r\n\r\n</P>  \r\n\r\n<P CLASS=STK> <I>Stk. 4. </I> Der kan ved overdragelse af en del af en  \r\n\r\n bedrift ikke afgives mere end 10.000 kg mælkekvote pr. ha, idet der dog kan  \r\n\r\n afgives en forholdsmæssig mælkekvote, hvis denne skulle være større. Hvis  \r\n\r\n mælkekvoten på det tilbageblivende areal forøges ud over 10.000 kg mælkekvote  \r\n\r\n pr. ha efter overdragelse, vil forøgelsen blive inddraget og overført til den  \r\n\r\n nationale reserve. </P>  \r\n\r\n<P CLASS=STK> <I>Stk. 5. </I> Ved overdragelse inden 2 år af tilkøbte arealer  \r\n\r\n med mælkekvote, skal de i stk. 4, nævnte betingelser overholdes for det  \r\n\r\n tilkøbte areal ved en særskilt beregning af dette. Bygninger med op til 5 ha  \r\n\r\n jord kan dog overdrages uden kvote, hvis kvoten på den samlede bedrift ikke  \r\n\r\n forøges til over 10.000 kg mælkekvote pr. ha. </P>  \r\n\r\n<P CLASS=STK> <I>Stk. 6. </I> Ansøgningen om overdragelse, som nævnt i stk. 1  \r\n\r\n og 2, skal skriftligt indgives til opkøber af overdrager og erhverver inden 4  \r\n\r\n uger efter overdragelsestidspunktet. Ansøgninger vedrørende et afgiftsår skal  \r\n\r\n være indgivet inden 2 uger efter udgangen af dette for at få virkning for  \r\n\r\n afgiftsåret. Overførslen har virkning fra overdragelsestidspunktet, dog  \r\n\r\n tidligst fra tidspunktet for indgåelse af aftale om overdragelse. Hvis  \r\n\r\n overdragelsestidspunktet ligger efter begyndelsen af et afgiftsår, kan der  \r\n\r\n for dette afgiftsår kun overføres en forholdsmæssig andel af mælkekvoten, dog  \r\n\r\n maksimalt den ikke udnyttede del af kvoten. Parterne kan afkræves  \r\n\r\n dokumentation vedrørende aftalen om overdragelse og den faktiske  \r\n\r\n iværksættelse. </P>  \r\n\r\n<P CLASS=STK> <I>Stk. 7. </I> I tilfælde af ekspropriation af hele eller en  \r\n\r\n del af bedriften, afståelse heraf som led i en jordfordeling i henhold til  \r\n\r\n Lov om jordfordeling mellem landejendomme, jf. Lovbekendtgørelse nr. 231 af  \r\n\r\n 25. marts 1994, eller udløb af en forpagtningskontrakt indgået før 1. april  \r\n\r\n 1984 uden mulighed for at videreføre forpagtningen på tilsvarende  \r\n\r\n betingelser, kan den mælkekvote, der er knyttet til bedriften eller den del  \r\n\r\n af bedriften, som afstås, helt eller delvis stilles til rådighed for den  \r\n\r\n producent, som afstår jorden, hvis denne har til hensigt at fortsætte  \r\n\r\n mælkeproduktionen. Ansøgning herom skal indsendes til opkøber. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Midlertidig overdragelse af mælkekvote uden  \r\n\r\n samtidig overdragelse af jord er ikke tilladt. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Opkøber bemyndiges til at varetage omfordeling  \r\n\r\n af mælkekvoter efter objektive kriterier fastlagt af Landbrugs- og  \r\n\r\n Fiskeriministeriet. </P>  \r\n\r\n<P CLASS=STK> <I>Stk. 2. </I> Godtgørelsen for helt eller delvis ophør med  \r\n\r\n levering senest den sidste søndag i marts i afgiftsåret svarer til prisen ved  \r\n\r\n køb og udgør 1,60 kr. pr. kg mælkekvote. Ansøgning om godtgørelse for ophør  \r\n\r\n skal være opkøber i hænde senest den 20. februar i ansøgningsåret. Ansøgning  \r\n\r\n om køb af mælkekvoter skal være opkøber i hænde senest den 1. februar i  \r\n\r\n ansøgningsåret. Ansøgning indgives på en formular, der rekvireres hos  \r\n\r\n opkøber. </P>  \r\n\r\n<P CLASS=STK> <I>Stk. 3. </I> Mælkekvoten kan ikke sælges fra bedrifter, som  \r\n\r\n er under behandling som offentligt gældsfragåelsesbo, som er under  \r\n\r\n betalingsstandsning eller konkurs, eller hvor bedriften er taget til  \r\n\r\n brugeligt pant eller på anden måde er under administration. </P>  \r\n\r\n<P CLASS=STK> <I>Stk. 4. </I> Godtgørelse for ophør ydes for den til  \r\n\r\n bedriften ved starten af afgiftsåret knyttede mælkekvote med fradrag af  \r\n\r\n gratis tildelinger i samme eller det foregående år og inklusive mælkekvoter  \r\n\r\n tilknyttet bortforpagtede arealer, hvis bortforpagtning ophører senest 31.  \r\n\r\n marts, samt tilforpagtede arealer, hvis bortforpagter giver samtykke til  \r\n\r\n salg. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ansøgning om tildeling af supplerende mælkekvote  \r\n\r\n på grundlag af etablering indsendes af producenten til vedkommende opkøber på  \r\n\r\n en formular, der rekvireres hos denne. Ansøgning vedrørende et afgiftsår skal  \r\n\r\n være opkøber i hænde senest den 15. september. </P>  \r\n\r\n<P CLASS=STK> <I>Stk. 2. </I> Der kan maksimalt tildeles 10.000 kg mælkekvote  \r\n\r\n pr. ha. </P>  \r\n\r\n<P CLASS=STK> <I>Stk. 3. </I> Ansøgninger om tildeling ved etablering  \r\n\r\n prioriteres efter ansøgerens alder. Således foretrækkes den yngre ansøger  \r\n\r\n frem for den ældre, idet dog kun ansøgere, som er fyldt 26 år inden  \r\n\r\n afgiftsårets begyndelse, og som på sin bedrift får en sådan jordbrugsmæssig  \r\n\r\n produktion, at der hertil kræves en arbejdsindsats af ansøger på mindst 1.200  \r\n\r\n timer årligt, eller som tager landbrug som hovederhverv, kan komme i  \r\n\r\n betragtning. </P>  \r\n\r\n<P CLASS=STK> <I>Stk. 4. </I> Overdragelse til ægtefælle eller samlever, kan  \r\n\r\n betragtes som etablering, hvis den overtagende ægtefælle eller samlever ikke  \r\n\r\n har ejet eller forpagtet nogen del af bedriften, og i mindst 2 kalenderår  \r\n\r\n forud for ansøgningsfristen ikke har haft over halvdelen af sin  \r\n\r\n arbejdsindtægt i forbindelse med bedriften. </P>  \r\n\r\n<P CLASS=STK> <I>Stk. 5. </I> I tilfælde af dødsfald vil overdragelse til  \r\n\r\n ægtefælle, samlever, børn, børnebørn, søskende eller søskendes børn over 18  \r\n\r\n år, men under 26 år, anses som nyetablering som 26-årig, jf. stk. 3. </P>  \r\n\r\n<P CLASS=STK> <I>Stk. 6. </I> Hvis etableringen helt eller delvis sker ved  \r\n\r\n forpagtning, skal hele bedriften være omfattet, og forpagtningen skal omfatte  \r\n\r\n mindst 5 hele afgiftsår. </P>  \r\n\r\n<P CLASS=STK> <I>Stk. 7. </I> Ved etablering i fællesskaber kan deltagere,  \r\n\r\n som har landbrug som hovederhverv i tilknytning til fællesskabet, og som ejer  \r\n\r\n mindst samme andel af fællesskabet som enhver anden parthaver, dog mindst 20  \r\n\r\n pct. af samtlige aktiver, søge om tildeling, hvis etablering ikke er sket ved  \r\n\r\n indskud af en bedrift, til hvilken deltageren tidligere har modtaget  \r\n\r\n tildeling ved etablering. </P>  \r\n\r\n<P CLASS=STK> <I>Stk. 8. </I> I øvrigt kan tildeling ske efter objektive  \r\n\r\n kriterier fastlagt af Landbrugs- og Fiskeriministeriet. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ansøgning om retablering af mælkekvote på  \r\n\r\n bedrifter, hvorfra mælkekvoten er solgt inden for en periode af 3 år før  \r\n\r\n tvangsauktion, og hvor der ikke efter salg af kvoten er sket ejerskifte, kan  \r\n\r\n indgives til opkøber. Tildeling kan ske til personer, der har landbrug som  \r\n\r\n hovederhverv, og som har erhvervet ejendommen af en panthaver, der har  \r\n\r\n overtaget ejendommen på tvangsauktion som ufyldestgjort panthaver, idet dog  \r\n\r\n personen, der solgte mælkekvoten eller dennes nærtstående, jf. konkurslovens  \r\n\r\n § 2, ikke kan komme i betragtning. Tildeling kan ikke ske, hvis den  \r\n\r\n ufyldestgjorte panthaver tidligere har meddelt accept af kvotens frasalg. Ved  \r\n\r\n ansøgning om større mængder, end der er til rådighed, prioriteres  \r\n\r\n ansøgningerne efter ansøgningsdato. </P>  \r\n\r\n<P CLASS=STK> <I>Stk. 2. </I> En retableret mælkekvote kan ikke sælges under  \r\n\r\n en ophørsordning i de 3 første år efter tildelingen. </P>  \r\n\r\n<P CLASS=STK> <I>Stk. 3. </I> Hvis mælkekvoten er overgået til den nationale  \r\n\r\n reserve efter 1. april 1993 som følge af produktionsophør, jf. den i § 1  \r\n\r\n nævnte forordnings artikel 5, 2. led, kan mælkekvoten genuddeles senest 3 år  \r\n\r\n efter overførelsen. Ansøgning herom skal indgives til opkøber senest den 1.  \r\n\r\n februar forud for afgiftsårets begyndelse. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En producent, der i mindst 3 hele afgiftsår har  \r\n\r\n været ejer eller forpagter af en bedrift og stiller sin mælkekvote til  \r\n\r\n rådighed for den nationale reserve med samtykke fra panthavere i den bedrift,  \r\n\r\n kan få tildelt en tilsvarende mælkekvote til en anden senere erhvervet eller  \r\n\r\n forpagtet bedrift. Der kan maksimalt tildeles 10.000 kg mælkekvote pr. ha.  \r\n\r\n Hvis ansøger er forpagter, skal bortforpagters samtykke foreligge. </P>  \r\n\r\n<P CLASS=STK> <I>Stk. 2. </I> Ved opløsning af et fællesskab kan flytning af  \r\n\r\n mælkekvoten kun ske til en ejendom, der i mindst 3 hele afgiftsår er indgået  \r\n\r\n i samme fællesskab. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> En tildelt mælkekvote efter § 5-7, stk. 1, kan  \r\n\r\n ikke sælges efter § 5, stk. 2, medmindre mælkekvoten udnyttes med mindst 95  \r\n\r\n pct. i et af de tre første hele afgiftsår efter, at hele tildelingen er  \r\n\r\n overført. </P>  \r\n\r\n<P CLASS=STK> <I>Stk. 2. </I> Hvis ejendommen sælges eller bortforpagtes før  \r\n\r\n den i stk. 1 nævnte udnyttelsesgrad er opnået inddrages maksimalt den ikke  \r\n\r\n udnyttede del af den tildelte mælkekvote. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Indberetning om de mængder mælk eller  \r\n\r\n mælkeækvivalenter, som opkøbes, skal af opkøber indsendes til  \r\n\r\n EU-direktoratet, Nyropsgade 26, 1780 København V. </P>  \r\n\r\n<P CLASS=STK> <I>Stk. 2. </I> Afgiftspligtige opkøbere skal indbetale det  \r\n\r\n skyldige tillægsafgiftsbeløb ved overførsel til EU-direktoratets konto i  \r\n\r\n Danmarks Nationalbank, reg. nr. 1005, kontonr. 8313-7, inden 1. september.  \r\n\r\n</P>  \r\n\r\n<P CLASS=STK> <I>Stk. 3. </I> Hvis fristen for betaling overskrides,  \r\n\r\n tillægges en rente på 1,3 pct. månedligt for hver påbegyndt måned fra  \r\n\r\n forfaldsdagen at regne. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Beregningsgrundlaget for afgiftsbeløbet, som  \r\n\r\n producenten er pligtig at betale, er den af producenten til opkøber i et  \r\n\r\n afgiftsår leverede mængde mælk, eventuelt justeret under hensyntagen til  \r\n\r\n mælkefedtindholdet og med tillæg af mælkeækvivalenter for de til opkøber  \r\n\r\n leverede mængder af andre mejeriprodukter. Leverer producenten til opkøber  \r\n\r\n mælk og mejeriprodukter, der ikke er af egen produktion, skal dette samtidig  \r\n\r\n skriftligt meddeles til opkøber med angivelse af mængde. Hvis producenten har  \r\n\r\n modtaget produkter, som kan være indgået i leverancerne til opkøber, anses  \r\n\r\n produkterne for leveret til opkøber, medmindre andet godtgøres. Leverede  \r\n\r\n mængder mælk og mælkeækvivalenter, som ikke er af egen produktion, medregnes  \r\n\r\n ikke i beregningsgrundlaget og belægges forlods med afgift. </P>  \r\n\r\n<P CLASS=STK> <I>Stk. 2. </I> Producenten skal betale afgift af den del af  \r\n\r\n beregningsgrundlaget, som overstiger mælkekvoten med tillæg af den i stk. 5  \r\n\r\n nævnte frimængde. Afgiftsbetalingen påhviler den producent, som havde seneste  \r\n\r\n leverance af mælk fra bedriften inden udløbet af afgiftsåret. </P>  \r\n\r\n<P CLASS=STK> <I>Stk. 3. </I> Hvis producenten inden afgiftsårets udløb  \r\n\r\n leverer mængder, der overstiger den i § 2, stk. 2, tildelte mælkekvote, kan  \r\n\r\n opkøber fra tidspunktet for overskridelsens konstatering fra betalingen for  \r\n\r\n mælken trække et beløb svarende til tillægsafgiften som forskud på betaling  \r\n\r\n af denne. </P>  \r\n\r\n<P CLASS=STK> <I>Stk. 4. </I> Den frimængde, som i et afgiftsår er til  \r\n\r\n rådighed under en opkøber, svarer til summen af de ikke udnyttede dele af  \r\n\r\n producenternes mælkekvoter samt en af EU-direktoratet fastsat andel af den  \r\n\r\n nationale reserve. </P>  \r\n\r\n<P CLASS=STK> <I>Stk. 5. </I> Den i stk. 4 nævnte frimængde anvendes således,  \r\n\r\n at hver enkelt producent tildeles en frimængde svarende til en fast  \r\n\r\n procentdel af producentens mælkekvote. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> EU-direktoratet varetager administrationen af  \r\n\r\n afgiftsordningen for producenter, som sælger mælk eller mejeriprodukter  \r\n\r\n direkte til forbrug. </P>  \r\n\r\n<P CLASS=STK> <I>Stk. 2. </I> Producenter, som sælger mælk eller  \r\n\r\n mejeriprodukter direkte til forbrug, skal lade sig registrere hos  \r\n\r\n EU-direktoratet. EU-direktoratet tildeler efter ansøgning nævnte producenter  \r\n\r\n en mælkekvote, hvis der er ledige mængder til rådighed. </P>  \r\n\r\n<P CLASS=STK> <I>Stk. 3. </I> Producenter, der i henhold til den i § 1 nævnte  \r\n\r\n forordnings artikel 4, stk. 2, ønsker omflytning mellem de to typer kvoter,  \r\n\r\n skal meddele dette til EU-direktoratet senest den 31. december i det  \r\n\r\n afgiftsår, hvor omflytningen skal have virkning. Der kan ikke foretages mere  \r\n\r\n end en omflytning mellem de to typer kvoter pr. afgiftsår. </P>  \r\n\r\n<P CLASS=STK> <I>Stk. 4. </I> EU-direktoratet opkræver tillægsafgift hos  \r\n\r\n producenter, hvis salg af mælk eller mejeriprodukter direkte til forbrug i  \r\n\r\n det pågældende afgiftsår overstiger vedkommendes mælkekvote med tillæg af  \r\n\r\n eventuel frimængde. Afgiftsbeløb skal indbetales til EU-direktoratets konto i  \r\n\r\n Danmarks Nationalbank, reg. nr. 1005, kontonr. 8313-7, inden 1. september.  \r\n\r\n Hvis fristen for indbetaling overskrides, tillægges en rente på 1,3 pct.  \r\n\r\n månedligt for hver påbegyndt måned fra forfaldsdagen at regne. </P>  \r\n\r\n<P CLASS=STK> <I>Stk. 5. </I> For producenter, som sælger mælk eller  \r\n\r\n mejeriprodukter direkte til forbrug, finder§ 3 og 6, tilsvarende anvendelse,  \r\n\r\n idet de pågældende meddelelser og ansøgninger indsendes til EU-direktoratet.  \r\n\r\n Alle leverancer, som ikke sker til en opkøber, og som ikke anses for  \r\n\r\n videreleveret til en opkøber i medfør af § 2, stk. 2, anses for leverancer  \r\n\r\n til direkte forbrug. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Plantedirektoratet, Skovbrynet 20, 2800 Lyngby,  \r\n\r\n fører kontrol med overholdelsen af bestemmelserne vedrørende ordningen om  \r\n\r\n tillægsafgift for mælk og mejeriprodukter. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Afgørelser efter denne bekendtgørelse eller den  \r\n\r\n i § 1 nævnte forordning, som er meddelt på grundlag af ansøgers urigtige  \r\n\r\n eller vildledende oplysninger eller fortielser af betydning for afgørelsen,  \r\n\r\n kan tilbagekaldes. </P>  \r\n\r\n<P CLASS=STK> <I>Stk. 2. </I> En tildelt mælkekvote efter §§ 5-7, stk. 1,  \r\n\r\n inddrages, hvis mælkekvoten ikke udnyttes med mindst 95 pct. i et af de tre  \r\n\r\n første hele afgiftsår efter, at hele tildelingen er overført. Inddragelsen  \r\n\r\n udgør maksimalt den ikke udnyttede del af den tildelte mælkekvote. </P>  \r\n\r\n<P CLASS=STK> <I>Stk. 3. </I> En tildelt mælkekvote kan i øvrigt inddrages,  \r\n\r\n hvis vilkårene fastsat ved tildelingen ikke er opfyldt. </P>  \r\n\r\n<P CLASS=STK> <I>Stk. 4. </I> En mælkekvote kan tilbageføres til  \r\n\r\n overdrageren, hvis vilkårene for overførsel af kvoten efter § 3 ikke er  \r\n\r\n opfyldt. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Afgørelser truffet af opkøber i henhold til  \r\n\r\n denne bekendtgørelse kan af vedkommende producent indbringes for  \r\n\r\n EU-direktoratet inden 4 uger efter, at afgørelsen er meddelt klageren.  \r\n\r\n EU-direktoratets afgørelser i klagesager kan ikke indbringes for anden  \r\n\r\n administrativ myndighed. </P>  \r\n\r\n<P CLASS=STK> <I>Stk. 2. </I> Andre afgørelser truffet af EU-direktoratet i  \r\n\r\n henhold til denne bekendtgørelse kan af vedkommende producent indbringes for  \r\n\r\n Landbrugs- og Fiskeriministeriet, Departementet, inden 4 uger efter, at  \r\n\r\n afgørelse er meddelt klageren. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Overtrædelse af § 3, stk. 6, 1. pkt., § 4, §  \r\n\r\n 10, stk. 1 og 2, § 11, stk. 2 og § 12, stk. 2, 1. pkt., straffes med bøde,  \r\n\r\n medmindre højere straf er forskyldt i henhold til § 23 i Lov om  \r\n\r\n administration af Det Europæiske Fællesskabs forordninger om markedsordninger  \r\n\r\n for landbrugsvarer m.v., jf. lovbekendtgørelse nr. 462 af 26. maj 1994. For  \r\n\r\n overtrædelser, der begås af aktieselskaber, andelsselskaber el. lign., kan  \r\n\r\n der pålægges selskabet som sådant bødeansvar, jf. § 27, stk. 1, i loven. </P>  \r\n\r\n<P CLASS=STK> <I>Stk. 2. </I> Den, der til brug for afgørelser, der træffes i  \r\n\r\n henhold til denne bekendtgørelse eller den i § 1 nævnte forordning, afgiver  \r\n\r\n urigtige eller vildledende oplysninger eller fortier oplysninger af betydning  \r\n\r\n for sagens afgørelse, straffes med bøde, medmindre højere straf er forskyldt  \r\n\r\n efter borgerlig straffelov. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bekendtgørelsen træder i kraft den 15. august  \r\n\r\n 1995. </P>  \r\n\r\n<P CLASS=STK> <I>Stk. 2. </I> Bekendtgørelse nr. 797 af 24. september 1993 om  \r\n\r\n tillægsafgift for mælk og mejeriprodukter, ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugs- og Fiskeriministeriet, den 3.  \r\n\r\n august 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Henrik Dam Kristensen </P>  \r\n\r\n<P CLASS=MINISTER ALIGN=RIGHT>/ Poul Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/08/1995"
        },
        {
            "displayName": "Accession",
            "displayValue": "B19950066505"
        },
        {
            "displayName": "Entydig dokumentidentifikation",
            "displayValue": "CM037193"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/02/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "665"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "03/08/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., j.nr. 95-8512-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}