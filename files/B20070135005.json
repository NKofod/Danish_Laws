{
    "id": 113563,
    "title": "Bekendtgørelse om visse udenlandske investeringsinstitutters markedsføring i Danmark",
    "documentTypeId": "60",
    "isSagsforlobPeriodValid": true,
    "shortName": "BEK nr 1350 af 05/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om visse udenlandske investeringsinstitutters markedsføring i Danmark </p><p class=\"Indledning2\">I medfør af § 16, stk. 2, og § 132, stk. 3, i lovbekendtgørelse nr. 1052 af 29. august 2007 om investeringsforeninger og specialforeninger samt andre kollektive investeringsordninger m.v., fastsættes:</p><p class=\"ParagrafGruppeOverskrift\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse på udenlandske investeringsinstitutter, jf. § 3, stk. 1, nr. 9, i lov om investeringsforeninger og specialforeninger samt andre kollektive investeringsordninger m.v. som er godkendt af en kompetent myndighed i et andet land inden for den Europæiske Union eller i et land, som Fællesskabet har indgået aftale med på det finansielle område, og som ikke er omfattet af Rådets direktiv 85/611/EØF (UCITS-direktivet), samt udenlandske investeringsinstitutter, der er godkendt i et land uden for den Europæiske Union og uden for lande, som Fællesskabet har indgået aftale med på det finansielle område, når de ønsker at markedsføre deres andele direkte eller indirekte i Danmark, og</p><p class=\"Tekst2\"><div><p class=\"Liste1\"><span class=\"Liste1Nr\">1)</span> har til formål fra en videre kreds eller offentligheden at modtage midler, som under iagttagelse af et princip om risikospredning anbringes i instrumenter, jf. § 3, stk. 1, nr. 1, i lov om investeringsforeninger og specialforeninger samt andre kollektive investeringsordninger m.v., og på forlangende af en deltager skal indløse deltagerens andel af formuen med midler, der hidrører fra denne, eller</p><p class=\"Liste1\"><span class=\"Liste1Nr\">2)</span> har til formål fra en videre kreds eller offentligheden at modtage midler, uden at virksomheden er omfattet af nr. 1, og som placerer midlerne i likvide midler, herunder valuta, jf. § 3, stk. 1, nr. 1, litra e, i lov om investeringsforeninger og specialforeninger samt andre kollektive investeringsordninger m.v. eller i instrumenter som nævnt i bilag 5 til lov om finansiel virksomhed, i overensstemmelse med investeringsinstituttets risikopolitik og risikoprofil, jf. § 114 d, stk. 1, i lov om investeringsforeninger og specialforeninger samt andre kollektive investeringsordninger m.v. og indløser et medlems andel af formuen med midler, der hidrører fra denne, eller</p><p class=\"Liste1\"><span class=\"Liste1Nr\">3)</span> har til formål fra en videre kreds eller offentligheden at modtage midler i forbindelse med den stiftende tegning, og som placerer midlerne i instrumenter, som anført i nr. 1 eller 2, men som ikke løbende er åbne for udstedelse og indløsning af andele, og</p><p class=\"Liste1\"><span class=\"Liste1Nr\">4)</span> er undergivet et offentligt tilsyn.</p></div></p><p class=\"Stk2\"><span class=\"StkNr\">Stk. 2.</span> Bekendtgørelsen finder ikke anvendelse på udenlandske investeringsinstitutter af den lukkede type, jf. § 3, stk. 1, nr. 9, i lov om investeringsforeninger og specialforeninger samt andre kollektive investeringsordninger m.v., der ønsker at markedsføre deres andele direkte eller indirekte i Danmark, når de pågældende andele er omfattet af Europa-Parlamentets og Rådets direktiv 2003/71/EF (prospektdirektivet).</p><p class=\"ParagrafGruppeOverskrift\">Markedsføring</p><p class=\"Paragraf\"><span class=\"ParagrafNr\">§ 2.</span> Et udenlandsk investeringsinstitut, jf. § 1, skal indsende følgende til Finanstilsynet:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Fondsbestemmelser eller vedtægter.</p><p class=\"Liste1\"><span class=\"Liste1Nr\">2)</span> Prospekt.</p><p class=\"Liste1\"><span class=\"Liste1Nr\">3)</span> Den seneste årsrapport, med mindre instituttet endnu ikke har drevet virksomhed i en hel regnskabsperiode, og en eventuel halvårlig formueopgørelse.</p><p class=\"Liste1\"><span class=\"Liste1Nr\">4)</span> Redegørelse for den planlagte markedsføring, herunder oplysning om, hvem investeringsinstituttet retter henvendelse til.</p><p class=\"Liste1\"><span class=\"Liste1Nr\">5)</span> Oplysning om hvilke foranstaltninger, der påtænkes gennemført her i landet for at sikre deltagernes ret til udbetaling af udbytte og indløsning af andele.</p><p class=\"Liste1\"><span class=\"Liste1Nr\">6)</span> Oplysning om den information, det påhviler investeringsinstituttet at formidle til sine deltagere efter hjemlandets regler, herunder de oplysninger, investeringsinstituttet skal formidle, hvis det ophører med at markedsføre sig her i landet.</p><p class=\"Liste1\"><span class=\"Liste1Nr\">7)</span> Oplysning om de skatte- og afgiftsregler, der gælder for investeringsinstituttets danske deltagere, herunder hvorvidt der indeholdes skat af eventuelle udlodninger, samt oplysning om de skatte- og afgiftsregler, som investeringsinstituttet er underlagt i hjemlandet.</p><p class=\"Liste1\"><span class=\"Liste1Nr\">8)</span> En erklæring fra hjemlandets tilsynsmyndigheder om, at investeringsinstituttet er godkendt i henhold til hjemlandets lovgivning og undergivet hjemlandets tilsyn også for så vidt angår instituttets aktiviteter i Danmark, samt oplysning om hvad instituttets godkendelse omfatter.</p><p class=\"Liste1\"><span class=\"Liste1Nr\">9)</span> En erklæring fra hjemlandets tilsynsmyndigheder om, at hjemlandet er indstillet på at give tilsvarende danske foreninger adgang til at markedsføre deres andele i det pågældende land.</p><p class=\"Liste1\"><span class=\"Liste1Nr\">10)</span> Andre dokumenter som investeringsinstituttet er forpligtet til at offentliggøre i hjemlandet.</p></div></p><p class=\"Stk2\"><span class=\"StkNr\">Stk. 2.</span> Prospektet skal indeholde de i stk. 1, nr. 7, nævnte oplysninger.</p><p class=\"Stk2\"><span class=\"StkNr\">Stk. 3.</span> Alle dokumenter, som indsendes til Finanstilsynet, skal være affattet på dansk i en autoriseret dansk oversættelse eller på et andet sprog fastsat af Finanstilsynet. Det i § 2, stk. 1, nr. 2, nævnte prospekt skal være affattet på dansk i en autoriseret dansk oversættelse.</p><p class=\"Paragraf\"><span class=\"ParagrafNr\">§ 3.</span> Det er en forudsætning for, at Finanstilsynet kan godkende markedsføring af et udenlandsk investeringsinstitut, at Finanstilsynet har hjemmel til at samarbejde med investeringsinstituttets hjemlands tilsynsmyndighed.</p><p class=\"Paragraf\"><span class=\"ParagrafNr\">§ 4.</span> Finanstilsynet godkender direkte eller indirekte markedsføring, når investeringsinstituttet har indsendt de i § 2, stk. 1, nævnte oplysninger. Finanstilsynet kan dog indhente yderligere oplysninger, som Finanstilsynet finder nødvendige til sin vurdering af, om deltagernes interesser er tilstrækkeligt sikrede.</p><p class=\"Stk2\"><span class=\"StkNr\">Stk. 2.</span> Såfremt Finanstilsynet godkender investeringsinstituttets markedsføring, jf. stk. 1, kan instituttet påbegynde markedsføringen, når det har modtaget Finanstilsynets godkendelse.</p><p class=\"Paragraf\"><span class=\"ParagrafNr\">§ 5.</span> Investeringsinstitutter, som nævnt i § 1, stk. 1, skal underrette Finanstilsynet om enhver ændring vedrørende depotselskab og administrationsselskab, ændringer i investeringsinstituttets navn eller adresse samt enhver ændring af forholdene omfattet af § 2, stk. 1. Oplysningerne skal indsendes til Finanstilsynet senest 14 dage efter, at ændringen er besluttet.</p><p class=\"Paragraf\"><span class=\"ParagrafNr\">§ 6.</span> De dokumenter og oplysninger, som investeringsinstituttet er forpligtet til at offentliggøre i hjemlandet, skal ligeledes offentliggøres her i landet. Offentliggørelse skal ske på samme måde som i hjemlandet.</p><p class=\"Stk2\"><span class=\"StkNr\">Stk. 2.</span> De i stk. 1 omhandlede dokumenter og oplysninger skal være affattet på dansk i en autoriseret dansk oversættelse eller på et andet sprog fastsat af Finanstilsynet.</p><p class=\"Paragraf\"><span class=\"ParagrafNr\">§ 7.</span> Investeringsinstituttet er berettiget til at benytte samme betegnelse for sin virksomhed, som benyttes i hjemlandet.</p><p class=\"Stk2\"><span class=\"StkNr\">Stk. 2.</span> Såfremt betegnelsen indebærer risiko for forveksling, kan Finanstilsynet kræve, at betegnelsen tilføjes en forklarende bemærkning.</p><p class=\"Paragraf\"><span class=\"ParagrafNr\">§ 8.</span> Finanstilsynet kan kræve, at et investeringsinstitut ophører med markedsføring af sine andele i Danmark,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> hvis investeringsinstituttets foranstaltninger, jf. § 2, stk. 1, nr. 5, ikke på tilstrækkelig vis sikrer deltagernes rettigheder,</p><p class=\"Liste1\"><span class=\"Liste1Nr\">2)</span> hvis investeringsinstituttet gør sig skyldig i grov eller gentagen overtrædelse af bestemmelser i denne bekendtgørelse eller regler i anden dansk lovgivning,</p><p class=\"Liste1\"><span class=\"Liste1Nr\">3)</span> hvis instituttet ikke overholder sin markedsføringsplan, jf. § 2, stk. 1, nr. 4,</p><p class=\"Liste1\"><span class=\"Liste1Nr\">4)</span> hvis godkendelsen eller tilsynet fra hjemlandets offentlige myndighed, jf. § 2, stk. 1, nr. 8, ændres eller bortfalder,</p><p class=\"Liste1\"><span class=\"Liste1Nr\">5)</span> hvis danske foreningers adgang til markedsføring i det pågældende land, jf. § 2, stk. 1, nr. 9, ændres eller bortfalder eller</p><p class=\"Liste1\"><span class=\"Liste1Nr\">6)</span> hvis Finanstilsynets hjemmel til at samarbejde med investeringsinstituttets hjemlands tilsynsmyndighed, jf. § 3 bortfalder.</p></div></p><p class=\"Paragraf\"><span class=\"ParagrafNr\">§ 9.</span> Når et investeringsinstitut, jf. § 1, stk. 1, ophører med at markedsføre sine andele i Danmark, skal det straks give Finanstilsynet meddelelse herom med angivelse af tidspunktet for ophøret. Samtidig skal investeringsinstituttet oplyse, hvordan det iværksætter de i § 2, stk. 1, nr. 5 nævnte foranstaltninger.</p><p class=\"ParagrafGruppeOverskrift\">Straf</p><p class=\"Paragraf\"><span class=\"ParagrafNr\">§ 10.</span> Overtrædelse af § 5, § 6 og § 9, straffes med bøde.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 15. december 2007. Samtidig ophæves bekendtgørelse nr. 1445 af 21. december 2005 om visse udenlandske investeringsinstitutters markedsføring i Danmark.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Økonomi- og Erhvervsministeriet, den 5. december 2007</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Anne Marie Pico</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/12/2007"
        },
        {
            "displayName": "Accession",
            "displayValue": "B20070135005"
        },
        {
            "displayName": "Entydig dokumentidentifikation",
            "displayValue": "AU003069"
        },
        {
            "displayName": "Dato for førstegangsindlæggelse",
            "displayValue": "14/12/2007"
        },
        {
            "displayName": "Dato for indlæggelse",
            "displayValue": "14/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1350"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "05/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 142-0012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}