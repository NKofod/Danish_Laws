{
    "id": 115037,
    "title": "Bekendtgørelse om ankenævn for afgørelser om merit i universitetsuddannelser (meritankenævnsbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 102 af 20/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om ankenævn for afgørelser om merit i universitetsuddannelser (meritankenævnsbekendtgørelsen)</p>\r\n      <p class=\"Indledning2\">I medfør af § 18 a, stk. 3, og § 34, stk. 1, i lov om universiteter (universitetsloven), jf. lovbekendtgørelse nr. 1368 af 7. december 2007, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse for anke over studienævnets afgørelser om afslag eller delvis afslag på merit, herunder forhåndsmerit, jf. universitetslovens § 18, stk. 6, nr. 4, ved bachelor- og kandidatuddannelse samt masteruddannelse og anden deltidsuddannelse efter universitetsloven, jf. dog § 2, nr. 2, og § 3.</p>\r\n      <p class=\"Paragraf\"><span class=\"ParagrafNr\">§ 2.</span> Studienævnet kan i henhold til reglerne i bekendtgørelserne om uddannelserne (uddannelsesbekendtgørelserne) efter en faglig vurdering træffe afgørelse om, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> allerede beståede uddannelseselementer fra en anden dansk uddannelse på samme niveau kan erstatte dele af den universitetsuddannelse, som den studerende har søgt optagelse på, er optaget på eller er indskrevet ved (merit for danske uddannelseselementer),</p>\r\n          <p class=\"Liste1\"><span class=\"Liste1Nr\">2)</span> allerede beståede uddannelseselementer fra en udenlandsk uddannelse på samme niveau kan erstatte dele af den universitetsuddannelse, som den studerende har søgt optagelse på, er optaget på eller er indskrevet ved (merit for udenlandske uddannelseselementer), og</p>\r\n          <p class=\"Liste1\"><span class=\"Liste1Nr\">3)</span> planlagte beståede uddannelseselementer fra en anden dansk eller udenlandsk uddannelse på samme niveau kan erstatte dele af den universitetsuddannelse, som den studerende er optaget på og indskrevet ved (forhåndsmerit).</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 3.</span> Studienævnets afgørelse om afslag eller delvis afslag på merit for danske uddannelseselementer og forhåndsmerit, jf. § 2, nr. 1 og 3, kan indbringes for et meritankenævn efter denne bekendtgørelse af den, afgørelsen vedrører (klageren), når klagen vedrører den faglige vurdering. Dette gælder dog ikke studienævnets afgørelse om afslag eller delvis afslag på merit for udenlandske uddannelseselementer, jf. § 2, nr. 2, der kan indbringes for Kvalifikationsnævnet, jf. lov om vurdering af udenlandske uddannelseskvalifikationer m.v.</p>\r\n      <p class=\"Paragraf\"><span class=\"ParagrafNr\">§ 4.</span> Klageren indgiver anken til universitetet. Anken skal være skriftlig og begrundet.</p>\r\n      <p class=\"Stk2\"><span class=\"StkNr\">Stk. 2.</span> Anken skal indgives senest 2 uger efter, at klageren er gjort bekendt med studienævnets afgørelse.</p>\r\n      <p class=\"Stk2\"><span class=\"StkNr\">Stk. 3.</span> Universitetet kan dispensere fra fristen i stk. 2, hvis der foreligger usædvanlige forhold.</p>\r\n      <p class=\"Paragraf\"><span class=\"ParagrafNr\">§ 5.</span> Hvis anken indeholder retlige spørgsmål, træffer universitetet afgørelse i sagen, herunder om studienævnet skal foretage en ny faglig vurdering.</p>\r\n      <p class=\"Stk2\"><span class=\"StkNr\">Stk. 2.</span> Universitetet giver hurtigst muligt klageren meddelelse om afgørelsen.</p>\r\n      <p class=\"Stk2\"><span class=\"StkNr\">Stk. 3.</span> Universitetets afgørelse kan indbringes for Universitets- og Bygningsstyrelsen, jf. § 10.</p>\r\n      <p class=\"Paragraf\"><span class=\"ParagrafNr\">§ 6.</span> Rektor nedsætter meritankenævn hurtigst muligt efter indgivelse af en anke. Rektor kan nedsætte permanente ankenævn og fastsætte nærmere interne regler herom.</p>\r\n      <p class=\"Stk2\"><span class=\"StkNr\">Stk. 2.</span> Ankenævnet består af en repræsentant for det videnskabelige personale ved samme eller beslægtet uddannelse på universitetet og en repræsentant for det videnskabelige personale ved samme eller beslægtet uddannelse på et andet universitet.</p>\r\n      <p class=\"Paragraf\"><span class=\"ParagrafNr\">§ 7.</span> Meritankenævnet behandler sagen skriftligt, hvis repræsentanterne er enige herom. I tilfælde af uenighed mellem repræsentanterne ved afgørelsen af en anke, er det repræsentanten fra det andet universitet, som har den udslagsgivende stemme.</p>\r\n      <p class=\"Stk2\"><span class=\"StkNr\">Stk. 2.</span> Ankenævnet kan</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> give klageren merit eller forhåndsmerit for flere uddannelseselementer, end studienævnet har godkendt, eller</p>\r\n          <p class=\"Liste1\"><span class=\"Liste1Nr\">2)</span> afvise anken.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Ankenævnet kan undtagelsesvis sende anken til fornyet behandling i studienævnet.</p>\r\n      <p class=\"Paragraf\"><span class=\"ParagrafNr\">§ 8.</span> Meritankenævnets afgørelse meddeles til universitetet snarest muligt og senest 1 måned efter, at rektor har nedsat ankenævnet. I beregningen indgår juli måned ikke.</p>\r\n      <p class=\"Stk2\"><span class=\"StkNr\">Stk. 2.</span> Universitetet giver hurtigst muligt klageren meddelelse om ankenævnets afgørelse.</p>\r\n      <p class=\"Stk2\"><span class=\"StkNr\">Stk. 3.</span> Kan anken ikke behandles inden for den i stk. 1 fastsatte frist, skal universitetet hurtigst muligt underrette klageren herom med en begrundelse herfor og oplysning om, hvornår anken forventes færdigbehandlet.</p>\r\n      <p class=\"Paragraf\"><span class=\"ParagrafNr\">§ 9.</span> Meritankenævnets afgørelse kan, for så vidt angår den faglige vurdering, ikke indbringes for anden administrativ myndighed.</p>\r\n      <p class=\"Stk2\"><span class=\"StkNr\">Stk. 2.</span> Klage over ankenævnets afgørelse kan indbringes for universitetet, hvis klagen vedrører retlige spørgsmål.</p>\r\n      <p class=\"Stk2\"><span class=\"StkNr\">Stk. 3.</span> Klagen skal indgives til universitetet senest 2 uger efter, at ankenævnets afgørelse er meddelt klageren.</p>\r\n      <p class=\"Stk2\"><span class=\"StkNr\">Stk. 4.</span> Universitetet kan dispensere fra stk. 3, hvis der foreligger usædvanlige forhold.</p>\r\n      <p class=\"Stk2\"><span class=\"StkNr\">Stk. 5.</span> Universitetets afgørelse efter stk. 2 kan indbringes for Universitets- og Bygningsstyrelsen, jf. § 10.</p>\r\n      <p class=\"Paragraf\"><span class=\"ParagrafNr\">§ 10.</span> Universitetets afgørelser efter denne bekendtgørelse kan indbringes for Universitets- og Bygningsstyrelsen af den, afgørelsen vedrører (klageren), når klagen vedrører retlige spørgsmål. Fristen for indgivelse af klage er 2 uger fra den dag, afgørelsen er meddelt klageren.</p>\r\n      <p class=\"Stk2\"><span class=\"StkNr\">Stk. 2.</span> Klagen indgives til universitetet, der afgiver en udtalelse. Klageren skal have lejlighed til at kommentere universitetets udtalelse inden for en frist af mindst 1 uge. Universitetet sender klagen til styrelsen vedlagt udtalelsen og klagerens eventuelle kommentarer.</p>\r\n      <p class=\"Stk2\"><span class=\"StkNr\">Stk. 3.</span> Styrelsens afgørelser kan ikke indbringes for højere administrativ myndighed.</p>\r\n      <p class=\"Paragraf\"><span class=\"ParagrafNr\">§ 11.</span> Universitets- og Bygningsstyrelsen kan dispensere fra denne bekendtgørelse, når det er begrundet i usædvanlige forhold, bortset fra de tilfælde hvor universitetet kan dispensere, jf. § 4, stk. 3, og § 9, stk. 4.</p>\r\n      <p class=\"Paragraf\"><span class=\"ParagrafNr\">§ 12.</span> Bekendtgørelsen træder i kraft den 1. april 2008, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen har virkning for studienævnets afgørelser om merit for danske uddannelseselementer og forhåndsmerit, jf. § 2, nr. 1 og 3, som træffes den 1. april 2008 eller senere.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Videnskab, Teknologi og Udvikling, den 20. februar 2008</I></P><P CLASS=SIGN1 ALIGN=\"CENTER\">Helge Sander</P><P CLASS=SIGN2 ALIGN=\"RIGHT\">/ Gertie Lund</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2008"
        },
        {
            "displayName": "Accession",
            "displayValue": "B20080010205"
        },
        {
            "displayName": "Entydig dokumentidentifikation",
            "displayValue": "BD000400"
        },
        {
            "displayName": "Dato for førstegangsindlæggelse",
            "displayValue": "26/02/2008"
        },
        {
            "displayName": "Dato for indlæggelse",
            "displayValue": "26/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />Universitets- og Bygningsstyrelsen, j.nr. 07-028195"
        },
        {
            "displayName": "Stikord",
            "displayValue": "Meritankenævn, Universitet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}