{
    "id": 111976,
    "title": "1997 LSF 146   FORSLAG TIL LOV OM ØKOLOGI ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 146 </P>  \r\n\r\n<P></P>  \r\n\r\n<P>Forslag til Lov om økologi </P>  \r\n\r\n<P></P>  \r\n\r\n<P>Fremsat af fødevareministeren (Henrik Dam Kristensen) </P>  \r\n\r\n<P></P>  \r\n\r\n<P>den 17. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Ministeren for fødevarer, landbrug og fiskeri kan fastsætte  \r\n\r\n regler, der er nødvendige for anvendelsen af forskrifter fastsat af Det  \r\n\r\n Europæiske Fællesskab om økologisk produktionsmetode og økologiske produkter.  \r\n\r\n Ministeren kan fastsætte regler om fravigelse af bestemmelser i forskrifterne  \r\n\r\n i det omfang disse indeholder adgang hertil. </P>  \r\n\r\n<P> <I>Stk. 2.</I> Ministeren kan fastsætte regler om produktion af  \r\n\r\n økologiske produkter inden for jordbrug og fiskeri, herunder om autorisation  \r\n\r\n af og kontrol med økologiske jordbrugsbedrifter og økologiske  \r\n\r\n primærvirksomheder inden for fiskerisektoren. </P>  \r\n\r\n<P> <I>Stk. 3.</I> Ministeren kan, for andre virksomheder end de i stk. 2  \r\n\r\n nævnte, fastsætte regler om økologiske fødevarer, herunder bl.a. om mærkning,  \r\n\r\n behandling og salg, samt ind- og udførsel. Ministeren kan endvidere fastsætte  \r\n\r\n regler om autorisation, anmeldelse, godkendelse og kontrol af sådanne  \r\n\r\n virksomheder. </P>  \r\n\r\n<P> <I>Stk. 4</I> . I regler fastsat efter stk. 1-3 kan ministeren fastsætte  \r\n\r\n bestemmelser om udbud til salg, formidling af salg, tilbud, opbevaring i  \r\n\r\n salgsøjemed, fordeling, levering og anden form for overdragelse, ligesom  \r\n\r\n ministeren kan fastsætte bestemmelser om tilberedning, opbevaring, aftapning,  \r\n\r\n emballering, ompakning og transport. </P>  \r\n\r\n<P> <I>Stk. 5.</I> For virksomheder, der sælger eller køber fødevarer fra  \r\n\r\n virksomheder omfattet af stk. 2 eller 3, kan ministeren fastsætte regler om  \r\n\r\n pligt til at udlevere regnskabsoplysninger. </P>  \r\n\r\n<P> <B>§ 2.</B> Jordbrugs- og fiskeriprodukter må kun sælges med henvisning  \r\n\r\n til den økologiske produktionsmetode, hvis de er fremstillet i  \r\n\r\n overensstemmelse med Det Europæiske Fællesskabs forskrifter eller regler  \r\n\r\n fastsat efter denne lov. </P>  \r\n\r\n<P> <I>Stk. 2</I> . Ministeren for fødevarer, landbrug og fiskeri kan  \r\n\r\n forbyde, at et produkt sælges med henvisning til, at det er produceret i  \r\n\r\n henhold til den økologiske produktionsmetode, hvis produktet ikke overholder  \r\n\r\n forskrifter fastsat af Det Europæiske Fællesskab om økologisk  \r\n\r\n produktionsmetode og økologiske produkter eller regler fastsat efter denne  \r\n\r\n lov. </P>  \r\n\r\n<P> <I>Stk. 3.</I> Ministeren kan forbyde en person eller en erhvervsdrivende  \r\n\r\n i en periode, der ikke kan overstige 5 år, at sælge eller på anden vis  \r\n\r\n omsætte produkter under henvisning til, at de er produceret i henhold til den  \r\n\r\n økologiske produktionsmetode, hvis personen eller den erhvervsdrivende har  \r\n\r\n gjort sig skyldig i grov eller oftere gentagen overtrædelse af Det Europæiske  \r\n\r\n Fællesskabs forskrifter om økologisk produktionsmetode eller regler fastsat  \r\n\r\n efter denne lov. </P>  \r\n\r\n<P> <B>§ 3.</B> Ministeren for fødevarer, landbrug og fiskeri kan  \r\n\r\n tilbagekalde en autorisation meddelt på grundlag af regler fastsat efter § 1,  \r\n\r\n stk. 2 eller 3, hvis vilkårene for autorisationen ikke overholdes. </P>  \r\n\r\n<P> <I>Stk. 2.</I> Det kan i forbindelse med tilbagekaldelsen bestemmes, at  \r\n\r\n autorisationen først kan generhverves efter en periode, der ikke kan  \r\n\r\n overstige 5 år, hvis tilbagekaldelsen skyldes, at autorisationsindehaver har  \r\n\r\n gjort sig skyldig i en grov eller oftere gentagen overtrædelse af Det  \r\n\r\n Europæiske Fællesskabs forskrifter om økologisk produktionsmetode eller  \r\n\r\n regler fastsat efter denne lov. Afgørelsen skal indeholde oplysning om  \r\n\r\n adgangen til efter stk. 4 at begære domstolsprøvelse og om fristen herfor.  \r\n\r\n</P>  \r\n\r\n<P> <I>Stk. 3.</I> Autorisation kan nægtes, hvis ansøgeren indenfor de  \r\n\r\n forudgående 5 år før ansøgningstidspunktet har gjort sig skyldig i en grov  \r\n\r\n eller oftere gentagen overtrædelse af Det Europæiske Fællesskabs forskrifter  \r\n\r\n om økologisk produktionsmetode eller regler fastsat efter denne lov.  \r\n\r\n Autorisationen kan nægtes i en periode, der ikke kan overstige 5 år, fra  \r\n\r\n tidspunktet for den nævnte overtrædelse. </P>  \r\n\r\n<P> <I>Stk. 4.</I> En tilbagekaldelse af autorisation i medfør af stk. 2 kan  \r\n\r\n af den, som afgørelsen vedrører, forlanges indbragt for domstolene. Anmodning  \r\n\r\n herom skal fremsættes over for den myndighed, der har meddelt  \r\n\r\n tilbagekaldelsen, og inden 4 uger efter, at afgørelsen er meddelt den  \r\n\r\n pågældende. Sagen indbringes herefter af myndigheden for retten efter  \r\n\r\n reglerne i retsplejelovens kapitel 81 uden medvirken af domsmænd. Anmodningen  \r\n\r\n har opsættende virkning, men retten kan ved kendelse bestemme, at den  \r\n\r\n pågældende under sagens behandling ikke må udøve virksomheden. Hvis  \r\n\r\n tilbagekaldelsen findes lovlig ved dommen, kan det i denne bestemmes, at anke  \r\n\r\n ikke har opsættende virkning. </P>  \r\n\r\n<P> <B>§ 4.</B> Ministeren for fødevarer, landbrug og fiskeri nedsætter Det  \r\n\r\n Økologiske Fødevareråd til at fremme, følge og vurdere udviklingsmulighederne  \r\n\r\n for en dansk økologisk jordbrugsproduktion. </P>  \r\n\r\n<P> <I>Stk. 2.</I> Det Økologiske Fødevareråd består af en repræsentant for  \r\n\r\n henholdsvis Ministeriet for Fødevarer, Landbrug og Fiskeri, Miljø- og  \r\n\r\n Energiministeriet, Foreningen for Biodynamisk Jordbrug, Landsforeningen  \r\n\r\n Økologisk Jordbrug, Samarbejdsudvalget for Økologisk/Biodynamisk Jordbrug,  \r\n\r\n Landbrugsraadet, De danske Landboforeninger, Dansk Familielandbrug,  \r\n\r\n Arbejderbevægelsens Erhvervsråd og Forbrugerrådet. Repræsentanten for  \r\n\r\n Ministeriet for Fødevarer, Landbrug og Fiskeri er formand. Rådet kan  \r\n\r\n bestemme, at der skal medvirke særlige sagkyndige. </P>  \r\n\r\n<P> <I>Stk. 3.</I> Ministeren fastsætter Det Økologiske Fødevareråds  \r\n\r\n forretningsorden og regler for rådets arbejde, herunder for  \r\n\r\n sekretariatsbetjening af rådet. </P>  \r\n\r\n<P> <B>§ 5.</B> Ministeren for fødevarer, landbrug og fiskeri kan fastsætte  \r\n\r\n regler om betaling til hel eller delvis dækning af udgifter ved autorisation,  \r\n\r\n anmeldelse og godkendelse i henhold til Det Europæiske Fællesskabs  \r\n\r\n forskrifter om økologisk produktionsmetode eller regler fastsat i medfør af §  \r\n\r\n 1 samt administration og kontrol af disse. </P>  \r\n\r\n<P> <I>Stk. 2.</I> Beløb, som opkræves efter regler udstedt i medfør af stk.  \r\n\r\n 1, og som ikke betales rettidigt, tillægges en rente på 1,3 pct. månedligt  \r\n\r\n for hver påbegyndt måned fra forfaldsdagen at regne, med mindre andet er  \r\n\r\n fastsat ved forordning. For erindringsskrivelser betales et gebyr på 200 kr.,  \r\n\r\n som reguleres i henhold til § 3 i lov om en satsreguleringsprocent. </P>  \r\n\r\n<P> <I>Stk. 3.</I> Krav på beløb, der skal betales i henhold til regler  \r\n\r\n fastsat i medfør af stk. 1 eller 2, tillægges udpantningsret. </P>  \r\n\r\n<P> <I>Administration af loven</I>  </P>  \r\n\r\n<P> <B>§ 6.</B> Ministeren for fødevarer, landbrug og fiskeri kan påbyde  \r\n\r\n fornyet omlægning af arealer eller husdyr, hvis der konstateres en  \r\n\r\n overtrædelse af regler fastsat efter denne lov eller bestemmelser i Det  \r\n\r\n Europæiske Fællesskabs forskrifter om økologisk produktionsmetode vedrørende  \r\n\r\n den pågældende driftsgren. </P>  \r\n\r\n<P> <I>Stk. 2.</I> Ministeren kan meddele påbud om mærkning, tilberedning,  \r\n\r\n behandling og salg, ind- og udførsel samt indretning og drift af virksomheder  \r\n\r\n med henblik på at bringe forholdet i overensstemmelse med de gældende regler  \r\n\r\n herom. </P>  \r\n\r\n<P> <B>§ 7.</B> Ministeren for fødevarer, landbrug og fiskeri kan fastsætte  \r\n\r\n regler om offentliggørelse af den kontrol, som gennemføres i henhold til  \r\n\r\n loven. </P>  \r\n\r\n<P> <I>Stk. 2.</I> Ministeren kan fastsætte regler om formen for og omfanget  \r\n\r\n af offentliggørelse, herunder at dette kan ske på grundlag af et af  \r\n\r\n ministeren oprettet elektronisk register over kontrolresultater. Ministeren  \r\n\r\n kan bestemme, at visse kontrolresultater ikke skal offentliggøres. </P>  \r\n\r\n<P> <B>§ 8.</B> Ministeren for fødevarer, landbrug og fiskeri kan henlægge  \r\n\r\n sine beføjelser efter loven til institutioner under Ministeriet for  \r\n\r\n Fødevarer, Landbrug og Fiskeri, og kan i den forbindelse fastsætte regler om  \r\n\r\n adgangen til at klage over disse myndigheders afgørelser, herunder om at  \r\n\r\n afgørelserne ikke kan indbringes for anden administrativ myndighed. </P>  \r\n\r\n<P> <I>Stk. 2.</I> Efter forhandling med vedkommende minister eller  \r\n\r\n vedkommende kommunale organisationer kan ministeren fastsætte regler om andre  \r\n\r\n myndigheders eller institutioners medvirken ved varetagelse af opgaver efter  \r\n\r\n loven. Stk. 1 finder tilsvarende anvendelse. </P>  \r\n\r\n<P> <B>§ 9.</B> Ministeren for fødevarer, landbrug og fiskeri eller den,  \r\n\r\n ministeren bemyndiger hertil, har til enhver tid mod behørig legitimation og  \r\n\r\n uden retskendelse adgang til jordbrugsbedrifter eller andre virksomheder, som  \r\n\r\n er autoriseret, anmeldt, godkendt eller underlagt kontrol i medfør af denne  \r\n\r\n lov eller regler fastsat i henhold til denne lov. På tilsvarende måde har  \r\n\r\n ministeren eller den, ministeren bemyndiger dertil, adgang til bedrifternes  \r\n\r\n og virksomhedernes regnskab, forretningsbøger m.v. Politiet yder om  \r\n\r\n nødvendigt bistand hertil. </P>  \r\n\r\n<P> <B>§ 10.</B> Den, der driver en jordbrugsbedrift eller anden virksomhed,  \r\n\r\n skal efter anmodning fra ministeren for fødevarer, landbrug og fiskeri, eller  \r\n\r\n den, ministeren bemyndiger hertil, give alle oplysninger, herunder om  \r\n\r\n økonomiske og regnskabsmæssige forhold, som har betydning for kontrollens  \r\n\r\n gennemførelse, samt vederlagsfrit yde ministeren eller den, ministeren  \r\n\r\n bemyndiger hertil, fornøden bistand ved kontrol, prøvetagning, kopiering af  \r\n\r\n skriftligt materiale og udskrift af elektroniske data. Ministeren eller den,  \r\n\r\n ministeren bemyndiger hertil, kan udtage prøver til undersøgelser uden at  \r\n\r\n skulle erlægge betaling herfor. </P>  \r\n\r\n<P> <I>Straffebestemmelser</I>  </P>  \r\n\r\n<P> <B>§ 11.</B> Medmindre højere straf er forskyldt efter den øvrige  \r\n\r\n lovgivning, straffes med bøde den, der </P>  \r\n\r\n<P>1) overtræder § 2, stk. 1, </P>  \r\n\r\n<P>2) undlader at efterkomme forbud efter § 2, stk. 2 eller 3, </P>  \r\n\r\n<P>3) undlader at efterkomme påbud efter § 6, </P>  \r\n\r\n<P>4) undlader at afgive oplysninger efter § 10, </P>  \r\n\r\n<P>5) undlader at yde tilsynsmyndigheden bistand efter § 10. </P>  \r\n\r\n<P> <I>Stk. 2.</I> I regler fastsat efter § 1 i loven, kan der fastsættes  \r\n\r\n straf af bøde for overtrædelse af bestemmelserne i reglerne. I reglerne kan  \r\n\r\n der endvidere fastsættes straf af bøde for overtrædelse af bestemmelser i  \r\n\r\n forskrifter fastsat af Det Europæiske Fællesskab om økologisk  \r\n\r\n produktionsmetode og økologiske produkter. </P>  \r\n\r\n<P> <B>§ 12</B> . Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel. </P>  \r\n\r\n<P> <B>§ 13.</B> Skønnes en overtrædelse ikke at ville medføre højere straf  \r\n\r\n end bøde, kan ministeren for fødevarer, landbrug og fiskeri tilkendegive, at  \r\n\r\n sagen kan afgøres uden retslig forfølgning. Det er en betingelse herfor, at  \r\n\r\n den, der har begået overtrædelsen, erkender sin skyld, og erklærer sig rede  \r\n\r\n til inden for en nærmere angivet frist, der efter begæring kan forlænges, at  \r\n\r\n betale en i tilkendegivelsen angivet bøde. </P>  \r\n\r\n<P> <I>Stk. 2.</I> For den i stk. 1 nævnte tilkendegivelse finder  \r\n\r\n bestemmelserne i retsplejelovens § 931, stk. 2 og 3, tilsvarende anvendelse.  \r\n\r\n</P>  \r\n\r\n<P> <B>§ 14.</B> I lov nr. 479 af 12. juni 1996 om støtte til jordbrugets  \r\n\r\n strukturudvikling og til økologisk produktion inden for jordbrug og fiskeri  \r\n\r\n m.v., som ændret ved lov nr. 404 af 10. juni 1997, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 4</I> indsættes som <I>stk. 3</I> : </P>  \r\n\r\n<P>&#187; <I>Stk. 3.</I> I spørgsmål, der vedrører tilskud til fremme af  \r\n\r\n økologisk produktion inden for jordbrug, jf. stk. 1, indhenter ministeren for  \r\n\r\n fødevarer, landbrug og fiskeri en udtalelse fra Det Økologiske Fødevareråd,  \r\n\r\n jf. § 4 i lov om økologi.&#171;. </P>  \r\n\r\n<P> <B>2.</B>  <I>§§ 5 og 6</I> ophæves. </P>  \r\n\r\n<P> <B>3.</B>  <I>§ 16, stk. 4,</I> ophæves. </P>  \r\n\r\n<P> <B>4.</B> I <I>§ 17, stk. 1,</I> ændres &#187;efter § 16, stk. 1, 2 og  \r\n\r\n 4&#171; til: &#187;efter § 16, stk. 1 og 2&#171;. </P>  \r\n\r\n<P> <B>5.</B> I <I>§ 18, stk. 2, 1. pkt</I> ., udgår: &#187;, eller til  \r\n\r\n bedrifter eller virksomheder, som er autoriseret, anmeldt, godkendt eller  \r\n\r\n kontrolleret i medfør af § 6, stk. 1 eller 2&#171;. </P>  \r\n\r\n<P> <B>6.</B>  <I>§ 21</I> ophæves. </P>  \r\n\r\n<P> <B>7.</B> I <I>§ 22, stk. 1, 1. pkt.,</I> udgår: &#187;§ 21 samt&#171;.  \r\n\r\n</P>  \r\n\r\n<P> <B>8.</B>  <I>§ 23, stk. 4,</I> ophæves. </P>  \r\n\r\n<P>Stk. 5-8 bliver herefter stk. 4-7. </P>  \r\n\r\n<P> <B>9.</B>  <I>§ 24, stk. 3,</I> affattes således: </P>  \r\n\r\n<P>&#187; <I>Stk. 3.</I> Administrative forskrifter udstedt i medfør af lov  \r\n\r\n om støtte til jordbrugets strukturudvikling og til økologisk jordbrug m.v.,  \r\n\r\n jf. lovbekendtgørelse nr. 715 af 30. august 1995, forbliver i kraft, indtil  \r\n\r\n de ophæves, afløses af regler udstedt i medfør af denne lov eller i medfør af  \r\n\r\n lov om økologi .&#171;. </P>  \r\n\r\n<P> <I>Ikrafttrædelse m.v.</I>  </P>  \r\n\r\n<P> <B>§ 15.</B> Loven træder i kraft den 1. marts 1998. </P>  \r\n\r\n<P> <B>§ 16.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <B>1. Baggrund for lovforslaget</B>  </P>  \r\n\r\n<P>På grund af den stigende interesse for produktion og salg af økologiske  \r\n\r\n jordbrugs- og fiskeriprodukter og i sammenhæng med beslutningen om at samle  \r\n\r\n al fødevarelovgivning i een lov findes det hensigtsmæssigt at udskille  \r\n\r\n bestemmelserne om økologisk produktion inden for jordbrug og fiskeri i en  \r\n\r\n særskilt lov. Disse bestemmelser har hidtil været indeholdt i lov nr. 479 af  \r\n\r\n 12. juni 1996 om støtte til jordbrugets strukturudvikling og til økologisk  \r\n\r\n produktion inden for jordbrug og fiskeri m.v., som ændret ved lov nr. 404 af  \r\n\r\n 10. juni 1997. </P>  \r\n\r\n<P>De gældende regler om økologisk primærproduktion, herunder om autorisation  \r\n\r\n af jordbrugsbedrifter og virksomheder, er fastsat ved bekendtgørelse nr. 892  \r\n\r\n af 27. oktober 1994, om økologisk jordbrugsproduktion, som senest ændret ved  \r\n\r\n bekendtgørelse nr. 832 af 10. november 1997. For så vidt angår bestemmelser  \r\n\r\n om planteproduktion gengiver bekendtgørelsen de i Det Europæiske Fællesskabs  \r\n\r\n forordning nr. 2091/92 af 24. juni 1991 om økologisk produktionsmetode for  \r\n\r\n landbrugsprodukter og om angivelse heraf på landbrugsprodukter og  \r\n\r\n levnedsmidler indeholdte regler, medens bekendtgørelsens bestemmelser om  \r\n\r\n animalsk produktion fortsat er nationalt fastsatte bestemmelser. Forslag til  \r\n\r\n fælles bestemmelser om animalsk produktion er af Europa-Kommissionen forelagt  \r\n\r\n for Rådet til vedtagelse. </P>  \r\n\r\n<P>De gældende bestemmelser om salg og fremstilling af økologiske  \r\n\r\n levnedsmidler er fastsat ved bekendtgørelse nr. 753 af 2. september 1992 om  \r\n\r\n betingelserne for markedsføring af økologiske levnedsmidler, som senest  \r\n\r\n ændret ved bekendtgørelse nr. 1285 af 23. december 1996. </P>  \r\n\r\n<P>I 1987 blev den første økologilov vedtaget. Loven havde til formål at  \r\n\r\n fremme udviklingen af økologisk jordbrugsproduktion. </P>  \r\n\r\n<P>Fra 1987 har der været en stigende interesse blandt landmænd for at  \r\n\r\n omlægge til økologisk landbrug. Der har i de seneste år været en markant  \r\n\r\n stigende interesse. En af årsagerne hertil har været et ønske om øget hensyn  \r\n\r\n til miljøet samt forbrugernes ønske om kvalitetsfødevarer, herunder  \r\n\r\n økologiske fødevarer. I takt med at flere landbrug er lagt om til økologisk  \r\n\r\n produktion, er antallet af virksomheder, pakkerier, sortere- og  \r\n\r\n forarbejdningsvirksomheder som behandler økologiske produkter ligeledes  \r\n\r\n stigende. </P>  \r\n\r\n<P>I 1995 steg antallet af bedrifter, der blev autoriseret til økologisk  \r\n\r\n produktion, fra 677 til 1050. Nettotilgangen af bedrifter svarede til en  \r\n\r\n stigning på 55 pct. i forhold til året før. I modsætning til tidligere var  \r\n\r\n det ikke kun primært mindre bedrifter, der omlagde deres produktion, men også  \r\n\r\n større bedrifter ønskede at producere økologisk. Den økologiske produktion  \r\n\r\n har således i dag afsæt i et bredere udsnit af dansk landbrug, end det var  \r\n\r\n tilfældet ved vedtagelsen af den første økologilov i 1987. </P>  \r\n\r\n<P>Aktionsplanen for fremme af den økologiske fødevareproduktion i Danmark  \r\n\r\n fra 1995 indeholder 65 anbefalinger til tiltag til fremme for produktion af  \r\n\r\n økologiske fødevarer. Langt størstedelen af disse anbefalinger er nu  \r\n\r\n gennemført eller under gennemførelse. </P>  \r\n\r\n<P> <B>2. Lovforslagets indhold</B>  </P>  \r\n\r\n<P> <I>I. Indhold</I>  </P>  \r\n\r\n<P>Formålet med lovgivning på økologiområdet er at fastsætte offentlige  \r\n\r\n regler for økologisk produktionsmetode samt offentlig kontrol med  \r\n\r\n efterlevelse af disse regler, for derved bl.a. at sikre forbrugernes tillid  \r\n\r\n til de økologiske varer. </P>  \r\n\r\n<P>Loven er en rammelov, der giver ministeren for fødevarer, landbrug og  \r\n\r\n fiskeri mulighed for at fastsætte detaljerede bestemmelser i  \r\n\r\n bekendtgørelsesform. De økologiske dyrkningsregler vil således kunne  \r\n\r\n tilpasses løbende i takt med udviklingen af økologibegrebet. </P>  \r\n\r\n<P>Loven er i vid udstrækning identisk med de bestemmelser i strukturloven,  \r\n\r\n der retter sig mod den økologiske produktion m.v. Der er herudover foretaget  \r\n\r\n visse tilføjelser og tilpasninger af teknisk karakter. </P>  \r\n\r\n<P> <I>II. Administration</I>  </P>  \r\n\r\n<P>Beføjelserne efter dette lovforslag agtes fortsat henlagt til  \r\n\r\n Plantedirektoratet og Veterinær- og Fødevaredirektoratet. </P>  \r\n\r\n<P>Bekendtgørelse nr. 892 af 27. oktober 1994 om økologisk  \r\n\r\n jordbrugsproduktion med senere ændringer administreres af Plantedirektoratet.  \r\n\r\n Den administrative praksis på grundlag heraf agtes opretholdt og udviklet i  \r\n\r\n takt med behovet for ændringer. </P>  \r\n\r\n<P>Antallet af autoriserede økologiske jordbrugsbedrifter er steget til ca.  \r\n\r\n 1620 i 1997. Det forventes, at der fortsat vil være en betydelig stigning i  \r\n\r\n antallet af økologiske bedrifter. </P>  \r\n\r\n<P>Der er ca. 55 forarbejdnings- og salgsvirksomheder, som er autoriseret af  \r\n\r\n Plantedirektoratet. </P>  \r\n\r\n<P>Plantedirektoratet varetager autorisationen og kontrollen af økologiske  \r\n\r\n jordbrugsbedrifter og af virksomheder, der forarbejder og sælger økologiske  \r\n\r\n rå- og hjælpestoffer til autoriserede jordbrugsbedrifter. I 1997 har  \r\n\r\n direktoratet afsat ca. 16 årsværk til denne kontrol og til administration af  \r\n\r\n gældende lov- og forordningsbestemmelser i øvrigt. De hertil svarende  \r\n\r\n udgifter udgør ca. 6,5 mill. kr. </P>  \r\n\r\n<P>Plantedirektoratet aflægger kontrolbesøg på alle autoriserede økologiske  \r\n\r\n bedrifter og virksomheder 1 - 3 gange årligt. Det skønnes fortsat nødvendigt  \r\n\r\n med et højt kontrolniveau for at opretholde tilliden til den økologiske  \r\n\r\n jordbrugsproduktion. </P>  \r\n\r\n<P>Bekendtgørelse nr. 753 af 2. september 1992 om betingelserne for  \r\n\r\n markedsføring af økologiske levnedsmidler med senere ændringer administreres  \r\n\r\n af Veterinær- og Fødevaredirektoratet. </P>  \r\n\r\n<P>Selve kontrollen med markedsføring, herunder indførsel, forarbejdning,  \r\n\r\n emballering og mærkning af økologiske levnedsmidler, udøves af de  \r\n\r\n myndigheder, som i henhold til levnedsmiddellovgivningen i øvrigt udøver  \r\n\r\n kontrol med en given virksomhed. Kontrollen udføres således som en integreret  \r\n\r\n del af den almindelige levnedsmiddelkontrol. Koordination af kontrollen i  \r\n\r\n henhold til bekendtgørelsen varetages af Veterinær- og Fødevaredirektoratet.  \r\n\r\n</P>  \r\n\r\n<P>Inden en virksomhed påbegynder indførsel, forarbejdning, emballering eller  \r\n\r\n mærkning af levnedsmidler, der efterfølgende markedsføres som økologiske,  \r\n\r\n skal disse aktiviteter anmeldes til de autoriserende/godkendende myndigheder,  \r\n\r\n dvs. Veterinær- og Fødevaredirektoratet eller Levnedsmiddelkontrolenhederne  \r\n\r\n afhængigt af virksomhedstypen. Samme myndigheder udarbejder en  \r\n\r\n &#187;økologirapport&#171;, hvori der bl.a. fastsættes en række  \r\n\r\n virksomhedsspecifikke driftsvilkår, der skal sikre, at økologireglerne  \r\n\r\n overholdes. </P>  \r\n\r\n<P>Når økologirapporten er udarbejdet, kan virksomheden påbegynde de anmeldte  \r\n\r\n aktiviteter og markedsføre fødevarerne som økologiske. </P>  \r\n\r\n<P>Med henblik på en styrkelse af økologikontrollen er der oprettet en særlig  \r\n\r\n kontrolgruppe, der skal koordinere en supplerende stikprøvevis krydskontrol  \r\n\r\n med udgangspunkt i en særligt dybtgående kontrol af udvalgte virksomheders  \r\n\r\n regnskaber. Data til brug for kontrolgruppens arbejde indhentes via de  \r\n\r\n tilsynsførende myndigheder. </P>  \r\n\r\n<P>Pr. 31. december 1995 var antallet af virksomheder omfattet af  \r\n\r\n bekendtgørelsen om betingelserne for markedsføring af økologiske  \r\n\r\n levnedsmidler 822. Pr. 31. december 1996 var tallet 793 ifølge foreløbige  \r\n\r\n opgørelser. </P>  \r\n\r\n<P> <B>3. Lovforslagets økonomiske og administrative konsekvenser</B>  </P>  \r\n\r\n<P>Lovforslaget vil ikke få finansielle eller administrative konsekvenser for  \r\n\r\n staten eller for kommuner og amtskommuner, da der primært er tale om  \r\n\r\n videreførelse af gældende lovgivning. </P>  \r\n\r\n<P>Det bemærkes, at den forventede stigning i antallet af økologiske  \r\n\r\n bedrifter, uafhængigt af vedtagelsen af lovforslaget, vil medføre merudgifter  \r\n\r\n for staten. Merudgifterne er skønnet til 1,1 mill. kr. i 1998, 1,8 mill. kr.  \r\n\r\n i 1999, 2,5 mill. kr. i år 2000 og 3,2 mill. kr. i år 2001. </P>  \r\n\r\n<P> <B>4. Lovforslagets økonomiske og administrative konsekvenser for  \r\n\r\n erhvervslivet samt konsekvenser for miljøet</B>  </P>  \r\n\r\n<P>Lovforslaget vil ikke få erhvervsøkonomiske eller miljømæssige  \r\n\r\n konsekvenser, da der primært er tale om videreførelse af gældende lovgivning.  \r\n\r\n</P>  \r\n\r\n<P>Det skønnes, at lovforslaget ikke vil medføre administrativt  \r\n\r\n mer-/mindrearbejde for de berørte virksomheder. </P>  \r\n\r\n<P> <B>5. Forholdet til EU-retten</B>  </P>  \r\n\r\n<P>Lovforslaget indeholder bestemmelser, der er nødvendige til supplerende  \r\n\r\n gennemførelse i Danmark af EU-forskrifter vedrørende økologisk  \r\n\r\n produktionsmetode m.v. </P>  \r\n\r\n<P>Hvis ministeren for fødevarer, landbrug og fiskeri udnytter sin  \r\n\r\n bemyndigelse efter § 1, vil der kunne blive tale om anmeldelsespligt efter  \r\n\r\n informationsproceduredirektivet. </P>  \r\n\r\n<P> <B>6. Høring</B>  </P>  \r\n\r\n<P>Lovforslaget har været forelagt for Landbrugsraadet, Det Økologiske  \r\n\r\n Jordbrugsråd, Landsforeningen Økologisk Jordbrug, Den kgl. Veterinær- og  \r\n\r\n Landbohøjskole, Forbrugerrådet, De danske Landboforeninger, Dansk  \r\n\r\n Familielandbrug, Det Dyreetiske Råd, Nærings- og  \r\n\r\n Nydelsesmiddelarbejderforbundet, Økologisk Landscenter, Landbrugets  \r\n\r\n Rådgivningscenter, Danmarks Biavlerforening, Sammenslutningen af Danske  \r\n\r\n Erhvervsbiavlere, Dansk Industri, Danske Slagterier, Biodania, Dansk  \r\n\r\n Erhvervsfrugtavl, Dansk Erhvervsgartnerforening, Landsudvalget for Kvæg, Det  \r\n\r\n danske Fjerkræråd, Danske Biavleres Landsforening, Landsforeningen for  \r\n\r\n Økologisk og Biodynamisk mælk, IFOAMs EU-gruppe, Foreningen for Biodynamisk  \r\n\r\n Jordbrug, Mejeriforeningen, Brancheforeningen for De Økologiske  \r\n\r\n Svineproducenter, Brancheforeningen for Økologisk og Biodynamisk Fjerkræ og  \r\n\r\n Landsudvalget for Svin. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Bestemmelserne præciserer og viderefører § 6 stk. 1-3, i lov nr. 479 af  \r\n\r\n 12. juni 1996 om støtte til jordbrugets strukturudvikling og til økologisk  \r\n\r\n produktion inden for jordbrug og fiskeri m.v., som ændret ved lov nr. 404 af  \r\n\r\n 10. juni 1997. Dog er bestemmelser vedrørende offentliggørelse af kontrol- og  \r\n\r\n analyseresultater optaget i nærværende lovs § 7. </P>  \r\n\r\n<P>Stk. 4 er nyt og bemyndiger ministeren til at foreskrive, at  \r\n\r\n bestemmelserne om salg i regler fastsat efter loven gælder for enhver form  \r\n\r\n for overdragelse, uanset hvordan parterne selv betegner overdragelsen. </P>  \r\n\r\n<P>Stk. 5 er nyt og har til formål at øge sikkerheden for varernes økologiske  \r\n\r\n oprindelse. Det er nødvendigt at kunne gennemføre en regnskabsmæssig kontrol  \r\n\r\n af virksomheder, der leverer eller aftager såvel økologiske som  \r\n\r\n konventionelle varer til eller fra økologikontrollerede virksomheder. Herved  \r\n\r\n vil det bl.a. kunne kontrolleres, at der ikke indkøbes konventionelle varer,  \r\n\r\n som videresælges som økologiske. Bestemmelsen giver mulighed for at  \r\n\r\n gennemføre en fuld kontrol af virksomhedernes omsætning, idet det er muligt  \r\n\r\n at sammenligne oplysninger om ud- og indgående mængder både hos leverandør og  \r\n\r\n aftager. </P>  \r\n\r\n<P> <I>Til § 2</I>  </P>  \r\n\r\n<P>Stk. 1 er nyt og fastsætter generelt, at produkter ikke må sælges som  \r\n\r\n økologiske, hvis de ikke er fremstillet efter den økologiske  \r\n\r\n produktionsmetode og i overensstemmelse med gældende regler eller  \r\n\r\n EU-forordningsbestemmelser herom. Overtrædelse straffes med bøde. </P>  \r\n\r\n<P>Efter stk. 2, der er nyt, kan ministeren forbyde salg af et konkret  \r\n\r\n vareparti som økologisk, hvis det er konstateret, at partiet ikke er  \r\n\r\n fremstillet efter den økologiske produktionsmetode og i overensstemmelse med  \r\n\r\n gældende lovbestemmelser eller EU-forordningsbestemmelser herom.  \r\n\r\n Overtrædelsen af et forbud straffes med bøde. </P>  \r\n\r\n<P>Stk. 3 er en videreførelse af § 6, stk. 5 i lov nr. 479 af 12. juni 1996  \r\n\r\n om støtte til jordbrugets strukturudvikling og til økologisk produktion inden  \r\n\r\n for jordbrug og fiskeri m.v., som ændret ved lov nr. 404 af 10. juni 1997.  \r\n\r\n</P>  \r\n\r\n<P> <I>Til § 3</I>  </P>  \r\n\r\n<P>Paragraffen er en videreførelse af § 6, stk. 4 og 6, i lov nr. 479 af 12.  \r\n\r\n juni 1996 om støtte til jordbrugets strukturudvikling og til økologisk  \r\n\r\n produktion indenfor jordbrug og fiskeri m.v., som ændret ved lov nr. 404 af  \r\n\r\n 10. juni 1997, som giver mulighed for i op til 5 år at nægte generhvervelse  \r\n\r\n af autorisation i tilfælde, hvor ansøgeren har gjort sig skyldig i grov eller  \r\n\r\n gentagen overtrædelse af regler om økologisk produktion. Som en tilføjelse  \r\n\r\n foreslås, at nægtelse af autorisation tilsvarende kan finde sted i tilfælde  \r\n\r\n af nyerhvervelse, hvis ansøgeren i en periode på op til 5 år før ansøgningen  \r\n\r\n har gjort sig skyldig i grov eller gentagen overtrædelse af reglerne om  \r\n\r\n økologisk produktion, f.eks. ved uden autorisation systematisk og med overlæg  \r\n\r\n at have markedsført konventionelle produkter som økologiske. </P>  \r\n\r\n<P> <I>Til § 4</I>  </P>  \r\n\r\n<P>Bestemmelserne om Det Økologiske Fødevareråd svarer til § 5 i lov nr. 479  \r\n\r\n af 12. juni 1996 om støtte til jordbrugets strukturudvikling og til økologisk  \r\n\r\n produktion inden for fiskeri m.v., som ændret ved lov nr. 404 af 10. juni  \r\n\r\n 1997. Forpligtelsen til at høre rådet i sager, der vedrører tilskud til  \r\n\r\n fremme af økologisk jordbrugsproduktion, vil fortsat fremgå af lov nr. 479 af  \r\n\r\n 12. juni 1996 om støtte til jordbrugets strukturudvikling og til økologisk  \r\n\r\n produktion inden for jordbrug og fiskeri m.v., som ændret ved lov nr. 404 af  \r\n\r\n 10. juni 1997, og er derfor ikke medtaget i dette lovforslag. </P>  \r\n\r\n<P> <I>Til § 5</I>  </P>  \r\n\r\n<P>Siden den 1. juli 1996 har der ikke været opkrævet betaling for kontrol og  \r\n\r\n autorisation af bedrifter og virksomheder, der kontrolleres af  \r\n\r\n Plantedirektoratet, idet udgifter hertil er blevet dækket via puljen til  \r\n\r\n lettelse af de administrative byrder for små og mellemstore virksomheder. Den  \r\n\r\n indtil denne dato opkrævede betaling dækkede ca. 50 pct. af de beregnede  \r\n\r\n udgifter til autorisation og kontrol. </P>  \r\n\r\n<P>Afskaffelsen af gebyrer er videreført på finansloven for 1998.  \r\n\r\n Bemyndigelsen til ministeren er uændret i forhold til hidtil, og den  \r\n\r\n videreføres for at opretholde den generelle hjemmel. </P>  \r\n\r\n<P> <I>Til § 6</I>  </P>  \r\n\r\n<P>Bestemmelsen i stk. 1 giver mulighed for at påbyde fornyet omlægning uden  \r\n\r\n at autorisationen inddrages, hvis der er sket en overtrædelse af økologiske  \r\n\r\n produktionsregler. Påbud om fornyet omlægning kan f.eks. komme på tale i  \r\n\r\n tilfælde, hvor der er anvendt bejdset udsæd, anvendt ikke-tilladte  \r\n\r\n sprøjtemidler, anvendt for meget ikke-økologisk husdyrgødning, forekommer  \r\n\r\n parallelavl, i tilfælde hvor dyrene er fodret med for meget konventionel  \r\n\r\n foder eller foder med ikke-tilladte tilsætningsstoffer samt i tilfælde hvor  \r\n\r\n overtrædelse af reglerne for staldforhold anses for værende meget grove. </P>  \r\n\r\n<P>Med bestemmelsen i stk. 2 gives tilsynsmyndigheden hjemmel til at udstede  \r\n\r\n de påbud, der er nødvendige i forbindelse med økologikontrollen, når et  \r\n\r\n forbud anses for at være for indgribende i forhold til overtrædelsens  \r\n\r\n væsentlighed. Dette kan eksempelvis være et påbud i relation til en  \r\n\r\n virksomheds produktion - herunder påbud om bedre adskillelse af økologiske og  \r\n\r\n konventionelle råvarer, påbud om korrekt mærkning, påbud om gennemskueligt  \r\n\r\n økologiregnskab m.v. </P>  \r\n\r\n<P> <I>Til § 7</I>  </P>  \r\n\r\n<P>Bestemmelsen åbner mulighed for at offentliggøre resultaterne af den  \r\n\r\n gennemførte kontrol. Endvidere giver bestemmelsen mulighed for, at  \r\n\r\n kontrolresultater, der føres i elektroniske registre, kan offentliggøres.  \r\n\r\n Bestemmelsen skønnes at medvirke til en bedre overholdelse af reglerne om  \r\n\r\n økologisk produktion m.v. </P>  \r\n\r\n<P> <I>Til § 8</I>  </P>  \r\n\r\n<P>Som omtalt under de almindelige bemærkninger er det ikke hensigten at  \r\n\r\n ændre den hidtidige administrative kompetence efter loven. </P>  \r\n\r\n<P> <I>Til § 9</I>  </P>  \r\n\r\n<P>Bestemmelserne om adgang uden retskendelse m.m. svarer til § 18, stk. 2, i  \r\n\r\n lov nr. 479 af 12. juni 1996 om støtte til jordbrugets strukturudvikling og  \r\n\r\n til økologisk produktion indenfor jordbrug og fiskeri, m.v., som ændret ved  \r\n\r\n lov nr. 404 af 10. juni 1997. Dog er der som i ministeriets øvrige  \r\n\r\n kontrollove tilføjet en mulighed for bistand fra politiet. </P>  \r\n\r\n<P> <I>Til § 10</I>  </P>  \r\n\r\n<P>Bestemmelserne skal sikre, at tilsynsmyndigheden får alle de nødvendige  \r\n\r\n oplysninger til brug ved kontrol af bedriften eller virksomheden. Det  \r\n\r\n præciseres, at tilsynsmyndigheden ikke kan afkræves erstatning for udtagne  \r\n\r\n prøver eller betaling for ydet bistand under kontrolbesøget. </P>  \r\n\r\n<P> <I>Til §§ 11 og 12</I>  </P>  \r\n\r\n<P>Det foreslåes, at overtrædelse af bestemmelser i loven kan straffes med  \r\n\r\n bøde. Tilsvarende bemyndiges ministeren til at fastsætte bødestraf for  \r\n\r\n overtrædelse af regler udstedt i medfør af loven eller for overtrædelse af  \r\n\r\n bestemmelser, der er fastsat i Det Europæiske Fællesskabs forskrifter om  \r\n\r\n økologisk produktionsmetode. </P>  \r\n\r\n<P>Begås en overtrædelse af selskaber m.v. kan strafansvar pålægges efter  \r\n\r\n straffelovens kapitel 5. </P>  \r\n\r\n<P> <I>Til § 13</I>  </P>  \r\n\r\n<P>Bestemmelsen, hvorefter en overtrædelse kan søges sanktioneret ved et  \r\n\r\n administrativt bødeforlæg, svarer til § 23, stk. 6 i lov nr. 479 af 12. juni  \r\n\r\n 1996 om støtte til jordbrugets strukturudvikling og til økologisk produktion  \r\n\r\n indenfor jordbrug og fiskeri m.v., som ændret ved lov nr. 404 af 10. juni  \r\n\r\n 1997. </P>  \r\n\r\n<P> <I>Til § 14</I>  </P>  \r\n\r\n<P>Bestemmelserne i § 14 er en konsekvens af, at reglerne om Det Økologiske  \r\n\r\n Fødevareråd og om produktion af økologiske produkter inden for jordbrug og  \r\n\r\n fiskeri, jf. §§ 5 og 6 i lov nr. 479 af 12. juni 1996 om støtte til  \r\n\r\n jordbrugets strukturudvikling og til økologisk produktion inden for jordbrug  \r\n\r\n og fiskeri m.v., som ændret ved lov nr. 404 af 10. juni 1997, nu bliver  \r\n\r\n indeholdt i lov om økologi. </P>  \r\n\r\n<P>Til nr. 1. </P>  \r\n\r\n<P>Bestemmelsen flyttes som følge af ophævelsen af § 5 til § 4. Bestemmelsens  \r\n\r\n indhold er i øvrigt uforandret. </P>  \r\n\r\n<P>Til nr. 2-8. </P>  \r\n\r\n<P>Ændringerne er konsekvens af, at §§ 5 og 6 i lov nr. 479 af 12. juni 1996  \r\n\r\n om støtte til jordbrugets strukturudvikling og til økologisk produktion inden  \r\n\r\n for jordbrug og fiskeri m.v., som ændret ved lov nr. 404 af 10. juni 1997, nu  \r\n\r\n bliver indeholdt i lov om økologi. </P>  \r\n\r\n<P>Til nr. 9. </P>  \r\n\r\n<P>Ændringen er en konsekvens af, at §§ 5 og 6 i lov nr. 479 af 12. juni 1996  \r\n\r\n om støtte til jordbrugets strukturudvikling og til økologisk produktion inden  \r\n\r\n for jordbrug og fiskeri m.v., som ændret ved lov nr. 404 af 10. juni 1997, nu  \r\n\r\n bliver indeholdt i lov om økologi. Reglerne om økologisk jordbrugsproduktion,  \r\n\r\n jf. bekendtgørelse nr. 892 af 27. oktober 1994, som ændret ved bekendtgørelse  \r\n\r\n nr. 252 af 3. april 1996, er fastsat i medfør af lovbekendtgørelse nr. 715 af  \r\n\r\n 30. august 1995. Ministeren for fødevarer, landbrug og fiskeri har hjemmel  \r\n\r\n til at fastsætte regler i medfør af lov nr. 479 af 12. juni 1996, som ændret  \r\n\r\n ved lov nr. 404 af 10. juni 1997. Regler fastsat med hjemmel i nævnte  \r\n\r\n lovbekendtgørelse og lov vil forblive i kraft, indtil de ophæves eller  \r\n\r\n afløses af regler udstedt i medfør af lov om økologi. Andre regler fastsat i  \r\n\r\n medfør af lovbekendtgørelse nr. 715 af 30. august 1995 forbliver i kraft,  \r\n\r\n indtil de ophæves eller afløses af regler fastsat i medfør af lov nr. 479 af  \r\n\r\n 12. juni 1996, som ændret ved lov nr. 404 af 10. juni 1997. </P>  \r\n\r\n<P>Skriftlig fremsættelse (17. december 1997) </P>  \r\n\r\n<P> <B>Fødevareministeren</B> (Henrik Dam Kristensen): </P>  \r\n\r\n<P>Hermed skal jeg for det høje Ting fremsætte: </P>  \r\n\r\n<P> <I>Forslag til lov om økologi.</I>  </P>  \r\n\r\n<P>(Lovforslag nr. L 146). </P>  \r\n\r\n<P>Formålet med lovgivning på økologiområdet er at fastsætte offentlige  \r\n\r\n regler for økologisk produktionsmetode samt offentlig kontrol med  \r\n\r\n efterlevelse af disse regler for derved bl.a. at sikre forbrugernes tillid  \r\n\r\n til de økologiske varer. </P>  \r\n\r\n<P>Forslaget, der er en rammelov, giver ministeren for fødevarer, landbrug og  \r\n\r\n fiskeri hjemmel til at fastsætte detaljerede bestemmelser, der vedrører  \r\n\r\n økologi, i bekendtgørelsesform. </P>  \r\n\r\n<P>Forslaget er i vid udstrækning identisk med de bestemmelser i  \r\n\r\n strukturloven, der retter sig mod den økologiske produktion m.v. Der er dog  \r\n\r\n foretaget visse tilføjelser og tilpasninger af teknisk karakter. </P>  \r\n\r\n<P>Jeg skal i øvrigt oplyse, at jeg samtidig med dette lovforslag fremsætter  \r\n\r\n forslag til lov om ændring af lov om støtte til jordbrugets strukturudvikling  \r\n\r\n og til økologisk produktion inden for jordbrug og fiskeri m.v. I nævnte  \r\n\r\n lovforslag ophæves en række bestemmelser, som videreføres i lov om økologi.  \r\n\r\n Lov om økologi foreslåes at træde i kraft den 1. marts 1998 samtidig med  \r\n\r\n loven om ændring af lov om støtte til jordbrugets strukturudvikling og til  \r\n\r\n økologisk produktion inden for jordbrug og fiskeri m.v. </P>  \r\n\r\n<P>Idet jeg i øvrigt henviser til lovforslagets bemærkninger, anbefaler jeg  \r\n\r\n lovforslaget til Folketingets hurtige og velvillige behandling. </P>  \r\n\r\n<P> <B>Bilag l</B>  </P>  \r\n\r\n<P> <B>Folketingets forhandlinger vedrørende lov om støtte til jordbrugets  \r\n\r\n strukturudvikling og til økologisk jordbrug m.v. og lov om ændring af lov om  \r\n\r\n støtte til jordbrugets strukturudvikling og til økologisk jordbrug m.v.</B>  \r\n\r\n</P>  \r\n\r\n<P>Folketingsåret 1995-96 </P>  \r\n\r\n<P>Sp. 1715, 2539, 7050, 7370 </P>  \r\n\r\n<P>A 2625, B 904, C 783 </P>  \r\n\r\n<P>Loven stadfæstet 12. juni 1996 </P>  \r\n\r\n<P>(Lovtidende nr. 479) </P>  \r\n\r\n<P>Folketingsåret 1996-97 </P>  \r\n\r\n<P>Sp. 5138, 6196, 8037, 8294 </P>  \r\n\r\n<P>A 5121, B 1212, C 887 </P>  \r\n\r\n<P>Loven stadfæstet 10. juni 1997 </P>  \r\n\r\n<P>(Lovtidende nr. 404) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "199712K00146"
        },
        {
            "displayName": "Entydig dokumentidentifikation",
            "displayValue": "CL008211"
        },
        {
            "displayName": "Dato for førstegangsindlæggelse",
            "displayValue": "17/12/1997"
        },
        {
            "displayName": "Dato for indlæggelse",
            "displayValue": "17/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}