{
    "id": 105086,
    "title": "Bekendtgørelse om tilladelse til selvstændigt virke som læge",
    "documentTypeId": "60",
    "isSagsforlobPeriodValid": true,
    "shortName": "BEK nr 1247 af 24/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilladelse til selvstændigt virke som læge</p><p class=\"Indledning2\">I medfør af § 3 og § 31, stk. 1, lov nr. 451 af 22. maj 2006 om autorisation af sundhedspersoner og om sundhedsfaglig virksomhed og efter forhandling med ministeren for videnskab, teknologi og udvikling, fastsættes:</p><p class=\"Paragraf\"><span class=\"ParagrafNr\">§ 1.</span> Sundhedsstyrelsen meddeler tilladelse til selvstændigt virke som læge.</p><p class=\"Stk2\"><span class=\"StkNr\">Stk. 2.</span> For at opnå tilladelse til selvstændigt virke som læge, skal en læge have gennemgået et klinisk uddannelsesforløb på 12 måneder (klinisk basisuddannelse).</p><p class=\"Stk2\"><span class=\"StkNr\">Stk. 3.</span> Uddannelsen skal omfatte:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> 12 måneders ansættelse på sygehus fordelt med 2 ansættelser af hver 6 måneders varighed på afdelinger med forskellige specialer eller</p><p class=\"Liste1\"><span class=\"Liste1Nr\">2)</span> 12 måneders ansættelse fordelt med 6 måneders ansættelse på sygehus og 6 måneders ansættelse i almen praksis.</p></div></p><p class=\"Stk2\"><span class=\"StkNr\">Stk. 4.</span> Ved fravær, bortset fra ferie i henhold til ferieloven eller til overenskomst, svarende til mere end 10 pct. af den fastsatte varighed af en given del af uddannelsen, jf. stk. 3, forlænges uddannelsestiden tilsvarende.</p><p class=\"Paragraf\"><span class=\"ParagrafNr\">§ 2.</span> Sundhedsstyrelsen udarbejder en målbeskrivelse for uddannelsen, som angiver, hvilke kompetencer der skal være opnået i et uddannelsesforløb.</p><p class=\"Stk2\"><span class=\"StkNr\">Stk. 2.</span> Vurdering af lægens opnåede kompetencer sker ved løbende evaluering på den uddannelsesgivende afdeling og i praksis.</p><p class=\"Paragraf\"><span class=\"ParagrafNr\">§ 3.</span> Sundhedsstyrelsen kan dispensere fra de uddannelseskrav, der er nævnt i § 1, stk. 2 og 3, såfremt lægen har gennemgået anden uddannelse, der efter Sundhedsstyrelsens vurdering kan sidestilles hermed.</p><p class=\"Paragraf\"><span class=\"ParagrafNr\">§ 4.</span> Sundhedsstyrelsen fastlægger to gange årligt på grundlag af tilmelding fra lægestuderende og læger uddannet ved et dansk sundhedsvidenskabeligt fakultet antallet af uddannelsesforløb, der er nødvendige for, at lægevidenskabelige kandidater kan gennemgå den i § 1, stk. 2, omhandlede uddannelse. Sundhedsstyrelsen fastlægger fordelingen af antallet af kandidater mellem de videreuddannelsesregioner, der er nævnt i § 34 i lov om autorisation af sundhedspersoner og om sundhedsfaglig virksomhed, og oplyser de regionale råd for lægers videreuddannelse herom.</p><p class=\"Stk2\"><span class=\"StkNr\">Stk. 2.</span> Sundhedsstyrelsen fastsætter regler for lægers adgang til at opnå det i § 1, stk. 2, omhandlede uddannelsesforløb.</p><p class=\"Paragraf\"><span class=\"ParagrafNr\">§ 5.</span> Læger, der opfylder kravene i overensstemmelse med overenskomst om fælles nordisk arbejdsmarked for læger og direktiver vedtaget af De Europæiske Fællesskaber vedrørende etableringsfrihed m.v. for læger, har ret til selvstændigt virke som læge.</p><p class=\"Paragraf\"><span class=\"ParagrafNr\">§ 6.</span> Bekendtgørelsen træder i kraft den 1. februar 2008, og gælder for de kliniske basisuddannelsesforløb, der påbegyndes den 1. august 2008 eller derefter. Samtidig ophæves bekendtgørelse nr. 1727 af 21. december 2006 om uddannelse til selvstændigt virke som læge.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Indenrigs- og Sundhedsministeriet, den 24. oktober 2007</I></P><P CLASS=SIGN1 ALIGN=\"CENTER\">Lars Løkke Rasmussen</P><P CLASS=SIGN2 ALIGN=\"RIGHT\">/ John Erik Pedersen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/11/2007"
        },
        {
            "displayName": "Accession",
            "displayValue": "B20070124705"
        },
        {
            "displayName": "Entydig dokumentidentifikation",
            "displayValue": "AI003471"
        },
        {
            "displayName": "Dato for førstegangsindlæggelse",
            "displayValue": "02/11/2007"
        },
        {
            "displayName": "Dato for indlæggelse",
            "displayValue": "02/11/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1247"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "24/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Indenrigs- og Sundhedsministeriet"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., j.nr. 2007-1500-7"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}