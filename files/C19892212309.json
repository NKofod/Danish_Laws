{
    "id": 74462,
    "title": "Cirkulære om indgåelse af lokalaftale ved frie grundskoler om vederlag for særlige arbejdsopgaver (tilsyn m.v.) (* 1) (* 2) (Vederlagscirkulæret) (Til alle frie grundskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22123 af 11/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om indgåelse af lokalaftale ved frie  \r\n\r\n grundskoler om vederlag for særlige arbejdsopgaver (tilsyn m.v.) (* 1) (* 2)  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Vederlagscirkulæret) </P>  \r\n\r\n<P CLASS=TITEL-KOMMENTAR ALIGN=CENTER>(Til alle frie grundskoler) </P>  \r\n\r\n<BR>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken, jf. lovbekendtgørelse nr. 671 af 2. oktober 1986, er der den 11.  \r\n\r\n september 1987 indgået rammeaftale mellem Finansministeriet og Lærernes  \r\n\r\n Centralorganisation om indgåelse af lokalaftaler mellem en kommune og den  \r\n\r\n lokale kreds af Danmarks Lærerforening om vederlag for særlige arbejdsopgaver  \r\n\r\n (tilsyn m.v.). Denne aftale finder tilsvarende anvendelse for ledere, lærere  \r\n\r\n og børnehaveklasseledere ved de frie grundskoler dog med de afvigelser, der  \r\n\r\n følger af forskellene mellem de to skoleformer. </P>  \r\n\r\n<P>Undervisningsminsteriet fastsætter herefter følgende: </P>  \r\n\r\n<P>Område m.v. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Cirkulæret omfatter ledere, lærere og  \r\n\r\n børnehaveklasseledere, i det følgende betegnet lærere, ved frie grundskoler.  \r\n\r\n</P>  \r\n\r\n<P CLASS=STK> <I>Stk. 2. </I> Der kan ydes vederlag for </P>  \r\n\r\n<P>- tilsyn med faglokaler, samlinger, materialer og udstyr, jf. § 2. </P>  \r\n\r\n<P>- arbejde som færdelskontaktlærer og skolepatruljeinstruktør, jf. § 3.  \r\n\r\n</P>  \r\n\r\n<P>- tilsyn med eleverne i frikvartererne, jf. § 4. </P>  \r\n\r\n<P>- arbejde som elevrådskontaktlærer, jf. § 5. </P>  \r\n\r\n<P>- skolebiblioteksvirksomhed jf. § 6, samt </P>  \r\n\r\n<P>- andre særlige arbejdsopgaver, jf. § 7. </P>  \r\n\r\n<P>Tilsyn med faglokaler, samlinger, materialer og udstyr </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> For alle lærere, der benytter en skoles  \r\n\r\n faglokaler og samlinger, materialer og udstyr, er der en almindelige pligt  \r\n\r\n til som led i tjenesten uden særlig betaling at foretage oprydning og føre  \r\n\r\n tilsyn. Den kollektive forpligtelse består bl.a. i sammen med øvrige lærere  \r\n\r\n at fremsætte forslag om indkøb af nye materialer, håndbøger, apparater  \r\n\r\n o.lign. og at meddele fejl og mangler. </P>  \r\n\r\n<P CLASS=STK> <I>Stk. 2. </I> For de i stk. 1 nævnte faglokaler, samlinger,  \r\n\r\n materialer og udstyr kan der mod særskilt betaling etableres et særligt  \r\n\r\n tilsyn, som er mere vidtgående end den i stk. 1 anførte almindelige  \r\n\r\n forpligtelse. Et vederlagt tilsyn kan bl.a. bestå i at gennemgå samlingen med  \r\n\r\n passende mellemrum, at vedligeholde den, at udføre mindre reparationer, at  \r\n\r\n vejlede i brug af samlingens apparater/materialer og at koordinere og  \r\n\r\n fremsætte forslag til indkøb af nye materialer, håndbøger, apparatur o.lign.  \r\n\r\n samt sørge for indkøb af sådanne ting til vedligeholdelse og fornyelse af  \r\n\r\n samlingen. </P>  \r\n\r\n<P>Færdselskontaktlærer og skolepatruljeinstruktør </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Arbejdet som færdselskontaktlærer kan bl.a.  \r\n\r\n bestå i at være kontaktperson til Rådet for Større Færdelssikkerhed og at  \r\n\r\n formidle trafiksikkerhedsmæssige eftersyn, eventuelt i samarbejde med  \r\n\r\n politiet, og i at føre tilsyn med materialer og udstyr til  \r\n\r\n færdselsundervisningen. </P>  \r\n\r\n<P CLASS=STK> <I>Stk. 2. </I> arbejdet som instruktør for skolepatruljen kan  \r\n\r\n bl.a. bestå i at vejlede og føre tilsyn med de elever, der medvirker i  \r\n\r\n skolepatruljearbejdet. </P>  \r\n\r\n<P CLASS=STK> <I>Stk. 3. </I> Til den eller de lærere, der varetager disse  \r\n\r\n opgaver, ydes et vederlag. </P>  \r\n\r\n<P>Tilsyn med eleverne i frikvarterer </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> For alle lærere er der en almindelig pligt til  \r\n\r\n som led i tjenesten uden særlig betaling at deltage i tilsynet med eleverne i  \r\n\r\n frikvarterer, herunder spisepauser. </P>  \r\n\r\n<P CLASS=STK> <I>Stk. 2 </I> Det i stk. 1 nævnte tilsyn kan mod særskilt  \r\n\r\n betaling pålægges en eller flere lærere som et fast tilsyn. </P>  \r\n\r\n<P>Elevrådskontaktlærer </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Arbejdet som kontaktlærer til elevrådet består i  \r\n\r\n at varetage en del af skolens pligt til at bistå, vejlede og støtte eleverne  \r\n\r\n i deres deltagelse i elevrådsarbejdet. </P>  \r\n\r\n<P CLASS=STK> <I>Stk. 2. </I> Til den eller de lærere, der varetager disse  \r\n\r\n opgaver ydes et vederlag. </P>  \r\n\r\n<P>Skolebiblioteksvirksomhed </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Til lærere, der varetager hverv som  \r\n\r\n skolebibliotekar og assisterende skolebibliotekar og i tilknytning hertil  \r\n\r\n udfører særlige opgaver, som ikke er medregnet i den ydede timereduktion,  \r\n\r\n ydes et vederlag. </P>  \r\n\r\n<P CLASS=STK> <I>Stk. 2. </I> De særlige opgaver, der i forbindelse med  \r\n\r\n skolebiblioteksvirksomhed ydes vederlag for, kan bl.a. bestå i  \r\n\r\n oprydningsarbejde m.v. i forbindelse med bibliotekets brug samt andet  \r\n\r\n ordnings- og tilsynsarbejde, herunder løbende materialepleje af  \r\n\r\n skolebibliotekets samling. </P>  \r\n\r\n<P>Andre særlige-arbejdsopgaver </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For andre særlige arbejdsopgaver, som er mere  \r\n\r\n vidtgående end de almindelige forpligtelser (jf. reglerne om tjenestetid),  \r\n\r\n men som er et naturligt led i skolens arbejde, ydes der et vederlag til den  \r\n\r\n eller de lærere, der varetager disse opgaver. </P>  \r\n\r\n<P>Fastlæggelse af særlige arbejdsopgaver m.v. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Skolens styrelse bestemmer, om de nævnte særlige  \r\n\r\n arbejdsopgaver, som der kan ydes vederlag for, skal udføres. </P>  \r\n\r\n<P CLASS=STK> <I>Stk. 2. </I> Skolens styrelse fastsætter endvidere omfanget  \r\n\r\n af og indholdet i den enkelte særlige arbejdsopgave. </P>  \r\n\r\n<P>Vederlag </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Til de lærere, der er pålagt en af de i §§ 2-7  \r\n\r\n nævnte særlige arbejdsopgaver, ydes et vederlag, der fastsættes ved aftale  \r\n\r\n mellem skolens styrelse og repræsentanten for Frie Grundskolers Lærerforening  \r\n\r\n efter reglerne i § 11. </P>  \r\n\r\n<P CLASS=STK> <I>Stk. 2. </I> Vederlag efter stk. 1 fastsættes som et årligt  \r\n\r\n vederlag for skoleåret og beregnes som et antal enheder a 100 kr. </P>  \r\n\r\n<P CLASS=STK> <I>Stk. 3. </I> Vederlaget udbetales månedlig forud med 1/12.  \r\n\r\n</P>  \r\n\r\n<P CLASS=STK> <I>Stk. 4. </I> Den i stk. 2 nævnte betalingsenhed på 100 kr.  \r\n\r\n er et grundbeløb, anført i niveau 1. oktober 1984. Det reguleres som særlige  \r\n\r\n tillæg til tjenestemænd i overensstemmelse med den til enhver tid gældende  \r\n\r\n aftale mellem Finansministeriet og Tjenestemændenes Centralorganisationer om  \r\n\r\n justering af tjenestemandslønninger. </P>  \r\n\r\n<P>Registrering af hidtidige vederlagsordninger </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Umiddelbart efter cirkulærets udsendelse  \r\n\r\n foretages en registrering af de for skoleåret 1988-89 gældende  \r\n\r\n vederlagsordninger. </P>  \r\n\r\n<P CLASS=STK> <I>Stk. 2. </I> Registreringen skal indeholde en kort  \r\n\r\n beskrivelse af den enkelte særlige arbejdsopgaves omfang og indhold, hvem  \r\n\r\n arbejdsopgaven er pålagt, og hvilket vederlag der udbetales for hele  \r\n\r\n skoleåret 1988-89. Vederlagene anføres som årlige beløb i niveau 1. april  \r\n\r\n 1989. </P>  \r\n\r\n<P CLASS=STK> <I>Stk. 3. </I> Det enkelte vederlag omregnes til antal enheder  \r\n\r\n a 100 kr. i grundbeløb, jf. § 9, stk. 2 og 4, således: </P>  \r\n\r\n<PRE>  \r\n\r\n Årligt vederlag i niveau 1. april 1989  \r\n\r\n -------------------------------------- = antal enheder  \r\n\r\n              117,2091  \r\n\r\n</PRE>  \r\n\r\n<P>Der afrundes (op/ned) til nærmeste hele antal enheder. </P>  \r\n\r\n<P CLASS=STK> <I>Stk. 4. </I> Skolens samlede udgifter til vederlag for  \r\n\r\n særlige arbejdsopgaver opgøres ved sammentælling af samtlige enheder efter  \r\n\r\n stk. 3. Skolens pulje er herefter det samlede antal enheder multipliceret med  \r\n\r\n den til enhver tid gældende betalingsenhed. </P>  \r\n\r\n<P>Indgåelse af lokalaftale </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Lokalaftaler er aftaler, der i henhold til  \r\n\r\n dette cirkulære indgås mellem skolens styrelse og repræsentanten for Frie  \r\n\r\n Grundskolers Lærerforening, jf. § 9, stk. 1. </P>  \r\n\r\n<P CLASS=STK> <I>Stk. 2. </I> Hvis der på en skole ikke er valgt en  \r\n\r\n repræsentant for Frie Grundskolers Lærerforening, forhandler en repræsentant  \r\n\r\n for skolens lærere eller lærerne i fællesskab med skolens styrelse, og  \r\n\r\n forhandlingsresultatet indsendes til Frie Grundskolers Fællesråd. Fællesrådet  \r\n\r\n og Frie Grundskolers Lærerforening i fællesskab tiltræder resultatet som  \r\n\r\n lokalaftale for den pågældende skole. </P>  \r\n\r\n<P CLASS=STK> <I>Stk. 3. </I> Snarest muligt efter cirkulærets udsendelse  \r\n\r\n indgås en lokalaftale. Denne lokalaftale (registreringsaftalen) skal  \r\n\r\n indeholde en fortegnelse over de i skoleåret 1988-89 registrerede særlige  \r\n\r\n arbejdsopgaver, jf. § 10, med angivelse af det antal enheder, som ydes for  \r\n\r\n den enkelte særlige arbejdsopgave. </P>  \r\n\r\n<P CLASS=STK> <I>Stk. 4. </I> Det ved registreringsaftalen fastsatte antal  \r\n\r\n enheder for en særlig arbejdsopgave gælder, indtil anden lokalaftale er  \r\n\r\n indgået, eller en af parterne har frigjort sig for aftalen med det i § 12,  \r\n\r\n stk. 1, anførte varsel. </P>  \r\n\r\n<P CLASS=STK> <I>Stk. 5. </I> Ønsker skolens styrelse at ændre omfanget af  \r\n\r\n eksisterende særlige arbejdsopgaver, optages der forhandling om ændring af  \r\n\r\n lokalaftalen. </P>  \r\n\r\n<P CLASS=STK> <I>Stk. 6. </I> Ønsker skolens styrelse at etablere nye særlige  \r\n\r\n arbejdsopgaver, optages der forhandling om indgåelse af lokalaftale om  \r\n\r\n vederlaget herfor. Ved manglende enighed om vederlag for tilsyn efter § 2,  \r\n\r\n stk. 2, gælder reglerne i § 2, stk. 1. Ved manglende enighed om vederlag ved  \r\n\r\n indførelse af fast tilsyn med eleverne i frikvarterne varetages tilsynet  \r\n\r\n kollektivt. </P>  \r\n\r\n<P CLASS=STK> <I>Stk. 7. </I> Forslag om at etablere nye særlige  \r\n\r\n arbejdsopgaver eller at ændre omfanget af eksisterende særlige arbejdsopgaver  \r\n\r\n kan tillige fremsættes af repræsentanten for Frie Grundskolers Lærerforening.  \r\n\r\n</P>  \r\n\r\n<P CLASS=STK> <I>Stk. 8. </I> Registreringsaftalen og øvrige lokalaftaler  \r\n\r\n tilsendes Frie Grundskolers Fællesråd i kopi. Frie Grundskolers Fællesråd  \r\n\r\n indsender årligt inden 1. oktober en samlet opgørelse til  \r\n\r\n Undervisningsministeriet. </P>  \r\n\r\n<P>Opsigelse af lokalaftaler </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Lokalaftaler kan opsiges af hver af parterne  \r\n\r\n med 6 måneders varsel til ophør ved udgangen af et skoleår. </P>  \r\n\r\n<P CLASS=STK> <I>Stk. 2. </I> Indtil ny lokalaftale er indgået og trådt i  \r\n\r\n kraft, videreføres vederlagordningerne, som de er fastsat i senest indgåede  \r\n\r\n lokalaftale, jf. dog stk. 3. </P>  \r\n\r\n<P CLASS=STK> <I>Stk. 3. </I> Såfremt der ikke kan opnås enighed om en ny  \r\n\r\n lokalaftale, bortfalder vederlaget med udløbet af opsigelsesvarslet. Ved  \r\n\r\n bortfald af aftale om vederlag for tilsyn efter § 2, stk. 2, bortfalder  \r\n\r\n vederlæggelsen med udløbet af opsigelsesvarslet, og reglerne i § 2, stk. 1  \r\n\r\n gælder. Ved bortfald af aftale om vederlag for fast tilsyn med eleverne i  \r\n\r\n frikvartererne, bortfalder vederlaget med udløbet af opsigelsesvarslet, og  \r\n\r\n tilsynet varetages fremover kollektivt, jf. § 4. </P>  \r\n\r\n<P>Forhøjelse/nedsættelse af skolens pulje. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Skolens pulje, jf. § 10, stk. 4, kan ved aftale  \r\n\r\n mellem Finansministeriet og Lærernes Centralorganisation forhøjes som led i  \r\n\r\n aftaleforhandlinger. </P>  \r\n\r\n<P CLASS=STK> <I>Stk. 2. </I> Puljen kan endvidere forhøjes efter aftale  \r\n\r\n mellem skolens styrelse og repræsentanten for Frie Grundskolers Lærerforening  \r\n\r\n med midler fra puljer, der som led i aftaleforhandlinger mellem  \r\n\r\n Finansministeriet og tjenestemændenes centralorganisationer afsættes til  \r\n\r\n decentral anvendelse, jf. cirkulære af 8. december 1989 om lokal pulje til  \r\n\r\n øget fleksibilitet i lønfastsættelsen for ledere, lærere og  \r\n\r\n børnehaveklasseledere ved frie grundskoler. </P>  \r\n\r\n<P CLASS=STK> <I>Stk. 3. </I> Puljen kan ligeledes nedsættes efter aftale  \r\n\r\n mellem skolens styrelse og repræsentanten for Frie Grundskolers Lærerforening  \r\n\r\n ved overførsel af midler fra denne pulje til puljer, der som led i  \r\n\r\n aftaleforhandlinger mellem Finansministeriet og tjenestemændenes  \r\n\r\n centralorganisationer afsættes til decentral anvendelse, jf. det i stk. 2  \r\n\r\n nævnte cirkulære. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Når der er indgået lokalaftale om antallet af  \r\n\r\n enheder for en ny særlig arbejdsopgave, forhøjes puljen med et antal enheder  \r\n\r\n svarende til det aftalte antal enheder. </P>  \r\n\r\n<P CLASS=STK> <I>Stk. 2. </I> Når der ved lokalaftale er opnået enighed om  \r\n\r\n antal enheder for en eksisterende særlig arbejdsopgave i tilfælde, hvor  \r\n\r\n skolens styrelse ønsker ændringer i tilsynets indhold og omfang, forhøjes  \r\n\r\n eller nedsættes puljen med et antal enheder svarende hertil. </P>  \r\n\r\n<P CLASS=STK> <I>Stk. 3. </I> Bortfalder særlige arbejdsopgaver - herunder  \r\n\r\n når en af parterne har frigjort sig for aftalen med det i § 12, stk. 1,  \r\n\r\n anførte varsel, og der ikke er indgået ny aftale - nedsættes puljen med et  \r\n\r\n antal enheder svarende hertil. </P>  \r\n\r\n<P>Ikrafttræden m.v. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Dette cirkulære træder i kraft den 1. december  \r\n\r\n 1989. </P>  \r\n\r\n<P CLASS=STK> <I>Stk. 2. </I> Med virkning fra den dato, hvor skolens  \r\n\r\n styrelse og lærerne indgår den i § 11, stk. 3, nævnte lokalaftale om de for  \r\n\r\n skoleåret 1988-89 registrerede vederlagsordninger, bortfalder for vedkommende  \r\n\r\n skole Finansministeriets cirkulæreskrivelser af 8. januar 1974 og 4. juli  \r\n\r\n 1974 og § 10 i Undervisningsministeriets cirkulære af 8. april 1967 om  \r\n\r\n aflønning af skolebibliotekarer i folkeskolen. </P>  \r\n\r\n<P CLASS=STK> <I>Stk. 3. </I> For skoler oprettet efter 1. december 1989 skal  \r\n\r\n der ikke indgås registreringsaftale, og de i stk. 2 nævnte regler finder ikke  \r\n\r\n anvendelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 11.  \r\n\r\n december 1989 </I> </P>  \r\n\r\n<P ALIGN=CENTER>P. m. v. </P>  \r\n\r\n<P ALIGN=CENTER>e. b. </P>  \r\n\r\n<P CLASS=UNDERSKREVET-AF ALIGN=CENTER>Henrik Køber </P>  \r\n\r\n<P ALIGN=CENTER>fuldmægtig </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) Arbejdstidsreglerne for lærere og ledere er omlagt pr. 1. august 1993 og samtlige hidtidigt gældende reduktionsordninger er derved bortfaldet. Der henvises til Finansministeriets cirkulære af 7. januar 1993 om aftaler om arbejdstid mv. for ledere og lærere ansat ved de frie grundskoler",
        "(* 1) Er udsendt med følgeskrivelse, se Z SKR nr 22124 af 11/12/1989"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19892212309"
        },
        {
            "displayName": "Entydig dokumentidentifikation",
            "displayValue": "CM033667"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22123"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "11/12/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "LPA 1. j.nr. 1989-42374-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}