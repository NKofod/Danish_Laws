{
    "id": 105826,
    "title": "1987 BSF 15   FORSLAG TIL FOLKETINGSBESLUTNING OM ELAFREGNINGSFORHOLD M.V. FOR   DECENTRALE KRAFTVARMEANLÆG ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 15",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 15 </P>  \r\n\r\n<P></P>  \r\n\r\n<P>Forslag til folketingsbeslutning om elafregningsforhold m.v. for  \r\n\r\n decentrale kraftvarmeanlæg </P>  \r\n\r\n<P></P>  \r\n\r\n<P>Fremsat af Riishøj (SF) Erik Jakobsen (SF) Jørn Jespersen (SF) Bjørn  \r\n\r\n Poulsen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 27. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Energiministeren opfordres til at fremsætte forslag til lov om </P>  \r\n\r\n<P>elafregningsforhold m.v. for decentrale kraftvarmeanlæg efter </P>  \r\n\r\n<P>følgende retningslinjer: </P>  \r\n\r\n<P>1. Kommunale og private varmeproducenter, erhvervsvirksomheder m.v., </P>  \r\n\r\n<P>der etablerer decentrale kraftvarmeanlæg, sikres fuld </P>  \r\n\r\n<P>effektbetaling svarende til de sparede investeringer i det øvrige </P>  \r\n\r\n<P>elsystem ved idriftsættelsen eller efter aftale mellem parterne. </P>  \r\n\r\n<P>2. De nævnte værker sikres energibetaling for den leverede strøm </P>  \r\n\r\n<P>svarende til de til enhver tid sparede brændsels- og </P>  \r\n\r\n<P>driftsudgifter i det øvrige elsystem. </P>  \r\n\r\n<P>3. Decentrale værker drevet af gas, dieselmotorer m.v. og værker, </P>  \r\n\r\n<P>fyret med afgiftsfri brændsler, sikres mod afgiftsmæssig </P>  \r\n\r\n<P>disfavorisering i forhold til store centrale kraftvarmeværker. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Ifølge elaftalen fra 1986 mellem regeringen og Socialdemokratiet, som </P>  \r\n\r\n<P>er accepteret af elselskaberne, kan fjernvarmeværker m.fl. </P>  \r\n\r\n<P>selvstændigt etablere decentrale kraftvarmeværker. </P>  \r\n\r\n<P>De berørte el-, varme- og gasselskaber m.fl. har endnu ikke kunnet </P>  \r\n\r\n<P>blive enige om afregningsregler/afregningsvilkår, der sikrer </P>  \r\n\r\n<P>etablering af ikke-elværksejede decentrale kraftvarmeanlæg. Flere </P>  \r\n\r\n<P>lovende projekter ser derfor ud til at blive opgivet. </P>  \r\n\r\n<P>Gennem forslaget ønskes sikret reelle muligheder for lokalt ejede </P>  \r\n\r\n<P>decentrale anlæg også uden for elværksregi. Derfor foreslås en </P>  \r\n\r\n<P>mindste effektbetaling, svarende til de gennemsnitlige </P>  \r\n\r\n<P>omkostninger ved etablering af tilsvarende konventionel </P>  \r\n\r\n<P>elkapacitet inkl. miljøinvesteringer, højspændingsledninger m.v. </P>  \r\n\r\n<P>Beløbet (ca. 8.000 kr./kW) forfalder ved værkets idriftsættelse </P>  \r\n\r\n<P>eller, hvor andre aftaleforhold gælder, på anden vis, for eksempel </P>  \r\n\r\n<P>i form af tillæg til den løbende energibetaling. </P>  \r\n\r\n<P>Der skal fastsættes en mindstebetaling for den leverede strøm </P>  \r\n\r\n<P>svarende til de til enhver tid sparede brændsels- og </P>  \r\n\r\n<P>driftsudgifter (inkl. miljøomkostninger og sparet nettab) i det </P>  \r\n\r\n<P>øvrige netsystem. </P>  \r\n\r\n<P>Endelig foreslås, at der ikke må ske en disfavorisering af de </P>  \r\n\r\n<P>decentrale anlæg i forhold til de centrale anlæg på grund af </P>  \r\n\r\n<P>beregningsreglerne for afgiften på (kraft)varme. Denne </P>  \r\n\r\n<P>disfavorisering er for eksempel beskrevet (i bladet Energi &amp; </P>  \r\n\r\n<P>Planlægning nr. 3, 1987) af Henrik Lund, Ålborg </P>  \r\n\r\n<P>Universitetscenter. Han gør opmærksom på, at energiafgiften i </P>  \r\n\r\n<P>forbindelse med kraft/varme udregnes på højst forskellig vis, </P>  \r\n\r\n<P>afhængig af hvilken type værk der er tale om. En forbruger ved et </P>  \r\n\r\n<P>decentralt naturgasfyret værk kommer således til at betale </P>  \r\n\r\n<P>4.000-5.000 kr./år mere i energiafgifter end en tilsvarende </P>  \r\n\r\n<P>forbruger ved et typisk kulfyret værk. Denne afgiftspolitik </P>  \r\n\r\n<P>modarbejder ønsket om at udbygge med decentrale kraft/varmeværker </P>  \r\n\r\n<P>baseret på indenlandske brændsler. For de afgiftsfri brændsler </P>  \r\n\r\n<P>(halm, træflis m.v.) bør indføres de samme refusionsordninger, som </P>  \r\n\r\n<P>er indført for vindmølleproduceret elektricitet. </P>  \r\n\r\n<P>Skal det undgås, at dansk energiforsyning i fremtiden i voksende grad </P>  \r\n\r\n<P>baseres på kraft/varme fra store kulbaserede værker, skal der </P>  \r\n\r\n<P>handles hurtigt, for at der gives de decentrale kraftvarmeværker, </P>  \r\n\r\n<P>baseret på indenlandske brændsler, tilstrækkelig gunstige vilkår. </P>  \r\n\r\n<P>Kan forhandlingerne mellem elværkerne og gasselskaberne ikke leve op </P>  \r\n\r\n<P>til denne målsætning, bør Folketinget sikre, at denne overordnede </P>  \r\n\r\n<P>energipolitiske målsætning kan opfyldes. Fører de nuværende </P>  \r\n\r\n<P>forhandlingskontakter mellem elværkerne og gasselskaberne, som er </P>  \r\n\r\n<P>berammet til at afsluttes 1. november 1987, ikke til et </P>  \r\n\r\n<P>tilfredsstillende resultat, bør Folketinget hurtigt derefter </P>  \r\n\r\n<P>skaffe sikkerhed for de decentrale kraftvarmeværker gennem </P>  \r\n\r\n<P>vedtagelse af dette beslutningsforslag og den tilhørende </P>  \r\n\r\n<P>lovgivning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00015"
        },
        {
            "displayName": "Entydig dokumentidentifikation",
            "displayValue": "CL004393"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}