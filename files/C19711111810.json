{
    "id": 58606,
    "title": "Cirkulæreskrivelse om protokolførelse. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11118 af 29/01/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulæreskrivelse om protokolførelse. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Til de foreninger og organisationer, der har bemyndigelse til salg af  \r\n\r\n husdyr eller landbrugsprodukter ved auktion i henhold til lov nr. 246 af 9.  \r\n\r\n maj 1917 om landboforeningers og husmandsforeningers auktioner m.m. </P>  \r\n\r\n<P>I § 2 i den ovennævnte lov er det bestemt, at der angående auktionen  \r\n\r\n straks skal ske tilførsel i en af amtmanden autoriseret protokol. I  \r\n\r\n protokollen skal angives, når og hvor auktionen har fundet sted, sælgerens  \r\n\r\n navn, betegnelse af det bortsolgte, køberens navn og købesummen. Sker opråb  \r\n\r\n uden tilslag, anføres ejerens navn, betegnelse af det opråbte, højeste budsum  \r\n\r\n og den bydendes navn. Protokollen skal, når auktionen er afsluttet,  \r\n\r\n underskrives af inkassator og to medlemmer af den landbo- eller  \r\n\r\n husmandsforening eller landbrugsorganisation, der har auktionsbemyndigelse.  \r\n\r\n</P>  \r\n\r\n<P>En sammenslutning af landbo- og husmandsforeninger, som har  \r\n\r\n auktionsbemyndigelse i henhold til loven, har over for justitsministeriet  \r\n\r\n rejst spørgsmål om at erstatte den foreskrevne førelse af auktionsprotokol  \r\n\r\n med afregningskopier for hvert enkelt salg, der indeholder de oplysninger,  \r\n\r\n der efter loven skal indføres i protokollen, og som tænkes opbevaret i et  \r\n\r\n løsbladssystem. </P>  \r\n\r\n<P>Justitsministeriet har i den anledning indhentet udtalelser fra  \r\n\r\n landbrugsministeriet, Direktoratet for Toldvæsenet og Foreningen af amtmænd,  \r\n\r\n der har erklæret, at man intet har at indvende mod, at protokollen føres  \r\n\r\n efter tilsvarende retningslinier som foreskrevet for førelse af auktionsbog  \r\n\r\n ved auktioner efter lov nr. 132 af 16. april 1935 om offentlig auktion ved  \r\n\r\n auktionsledere, jfr. lovbekendtgørelse nr. 40 af 4. februar 1970, således at  \r\n\r\n der kun tilføres protokollen angivelse af </P>  \r\n\r\n<P>tid og sted for auktionen, </P>  \r\n\r\n<P>hvem der afholder auktionen, </P>  \r\n\r\n<P>en kort samlet beskrivelse af det på auktionen udbudte, </P>  \r\n\r\n<P>begyndelsesnummer og slutnummer på de nedenfor nævnte afregningskopier,  \r\n\r\n</P>  \r\n\r\n<P>totalbeløbet af de solgte genstandes budsum, og </P>  \r\n\r\n<P>hvad der eventuel særligt passerer under auktionen. </P>  \r\n\r\n<P>Det er en forudsætning herfor, at der under auktionen for hvert enkelt  \r\n\r\n salg udfærdiges en afregningskopi, som indeholder de oplysninger, der efter  \r\n\r\n loven af 1917 i øvrigt skal tilføres auktionsprotokollen. </P>  \r\n\r\n<P>Kopierne skal herefter indeholde angivelse af </P>  \r\n\r\n<P>auktionens dato, </P>  \r\n\r\n<P>køber og sælger, </P>  \r\n\r\n<P>betegnelse af det bortsolgte og </P>  \r\n\r\n<P>købesummen. </P>  \r\n\r\n<P>Kopierne skal nummereres fortløbende og skal straks efter auktionen  \r\n\r\n indsættes i et aflåseligt løsbladssystem, for hvilket inkassator har det  \r\n\r\n fulde ansvar. </P>  \r\n\r\n<P>Såfremt der på auktionen sker opråb uden tilslag, bør der ENTEN foretages  \r\n\r\n tilførsel til protokollen herom i overensstemmelse med § 2 i loven af 1917  \r\n\r\n ELLER i løsbladssystemet indsættes et nummereret bilag, der indeholder  \r\n\r\n oplysning om </P>  \r\n\r\n<P>auktionens dato, </P>  \r\n\r\n<P>ejerens navn, </P>  \r\n\r\n<P>betegnelse af det opråbte, </P>  \r\n\r\n<P>højeste budsum og </P>  \r\n\r\n<P>den bydendes navn. </P>  \r\n\r\n<P>Justitsministeriet tiltræder herefter, at førelsen af auktionsprotokollen  \r\n\r\n kan foretages i overensstemmelse med de foran angivne retningslinier. </P>  \r\n\r\n<P>Direktoratet for Toldvæsenet har henledt opmærksomheden på, at de ved  \r\n\r\n auktionen udstedte afregningsbilag som hidtil tillige skal indeholde  \r\n\r\n oplysning om merværdiafgiftsbeløbets størrelse eller oplysning om, at  \r\n\r\n merværdiafgiften udgør 3/23 af det samlede beløb for det pågældende salg,  \r\n\r\n jfr. § 17 i lov om almindelig omsætningsafgift (merværdiafgift). </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Justitsministeriet, den 29. januar 1971.  \r\n\r\n</I> </P>  \r\n\r\n</center>\r\n\r\n<center>\r\n\r\n<P ALIGN=CENTER>P.M.V. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Niels Madsen </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/O. Perch Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19711111810"
        },
        {
            "displayName": "Entydig dokumentidentifikation",
            "displayValue": "CM017554"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11118"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "29/01/1971"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "2.k. 1969 nr. 4719-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}