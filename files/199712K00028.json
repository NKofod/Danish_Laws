{
    "id": 111858,
    "title": "1997 LSF 28   FORSLAG TIL LOV OM BOLIGOPSPARING ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 28 </P>  \r\n\r\n<P></P>  \r\n\r\n<P>Forslag til Lov om boligopsparing </P>  \r\n\r\n<P></P>  \r\n\r\n<P>Fremsat af boligministeren (Ole Vig Jensen) </P>  \r\n\r\n<P></P>  \r\n\r\n<P>den 21. oktober 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 23. oktober 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970080830\"> Lov nr. 808 af 29/10/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Der kan i 1998 ske indbetaling i pengeinstitutter af indskud  \r\n\r\n til boligopsparing med henblik på tilvejebringelse eller forbedring af  \r\n\r\n helårsbolig i Danmark for den, der foretager opsparingen, med den virkning,  \r\n\r\n at renterne af indskuddet fritages for beskatning, jf. ligningslovens § 7 R.  \r\n\r\n</P>  \r\n\r\n<P> <I>Stk. 2</I> . Indskud til boligopsparing kan ske i pengeinstitutter  \r\n\r\n omfattet af lov om banker og sparekasser m.v. </P>  \r\n\r\n<P> <I>Stk. 3</I> . Opsparingen skal indsættes på en særskilt konto. </P>  \r\n\r\n<P> <I>Stk. 4.</I> Boligopsparingskonti kan kun oprettes af personer, der på  \r\n\r\n tidspunktet for første kontraktmæssige indbetaling er fyldt 15 år. </P>  \r\n\r\n<P> <I>Stk. 5.</I> Hver person kan kun oprette een boligopsparingskonto. </P>  \r\n\r\n<P> <I>Stk. 6.</I> Indeståendet på en boligopsparingskonto kan overføres fra  \r\n\r\n et pengeinstitut til et andet pengeinstitut. </P>  \r\n\r\n<P> <B>§ 2.</B> Boligopsparingen skal anvendes til et af følgende formål:  \r\n\r\n</P>  \r\n\r\n<P>1) Køb af grund til opførelse af bolig. </P>  \r\n\r\n<P>2) Opførelse eller køb af bolig. </P>  \r\n\r\n<P>3) Betaling af indskud, depositum eller forudbetaling af leje i  \r\n\r\n forbindelse med indgåelse af lejemål af bolig. </P>  \r\n\r\n<P>4) Køb af andel, aktie eller anpart i selskaber, foreninger og  \r\n\r\n fællesskaber, hvor der til deltagelse er knyttet brugsret til en  \r\n\r\n beboelseslejlighed. </P>  \r\n\r\n<P>5) Forbedring eller udvidelse af bestående bolig. </P>  \r\n\r\n<P> <B>§ 3.</B> Til opsparing på en boligopsparingskonto kan ikke anvendes  \r\n\r\n</P>  \r\n\r\n<P>1) båndlagt arv, båndlagt gave og rentenydelseskapitaler, </P>  \r\n\r\n<P>2) midler, der indestår på pensions- eller enkeforsørgelseskonti, </P>  \r\n\r\n<P>3) midler, der indestår på konti, hvorpå indbetalinger har medført  \r\n\r\n skattelettelse, eller </P>  \r\n\r\n<P>4) midler, der tilhører umyndige, medmindre midlerne i henhold til  \r\n\r\n værgemålsloven er undergivet den umyndiges egen rådighed. </P>  \r\n\r\n<P> <B>§ 4.</B> Opspareren kan i 1998 indbetale højst 12.000 kr. på kontoen,  \r\n\r\n og der skal som minimum indbetales 1.200 kr., for at opsparingen er omfattet  \r\n\r\n af denne lov. Efter 1998 kan der ikke indbetales på kontoen. </P>  \r\n\r\n<P> <I>Stk. 2.</I> Det opsparede beløb kan tidligst udbetales 3 år efter den  \r\n\r\n første indbetaling, jf. dog § 5, og skal senest udbetales 10 år efter den  \r\n\r\n første indbetaling for at opretholde skattefritagelsen. </P>  \r\n\r\n<P> <I>Stk. 3</I> . Udbetaling af opsparingsbeløb til et af de i § 2 nævnte  \r\n\r\n formål er betinget af, at kontohaveren over for pengeinstituttet  \r\n\r\n dokumenterer, at beløbet skal anvendes til et af de i bestemmelsen nævnte  \r\n\r\n formål. </P>  \r\n\r\n<P> <B>§ 5</B> . Opspareren kan i den 3-årige bindingsperiode ikke hæve,  \r\n\r\n overdrage eller på anden måde råde over de indestående beløb. </P>  \r\n\r\n<P> <I>Stk. 2</I> <B>. </B> I samme tidsrum kan der ikke foretages udlæg,  \r\n\r\n udpantning eller arrest i de indestående beløb. </P>  \r\n\r\n<P> <I>Stk. 3.</I> I tilfælde af konkurs frigives de indestående beløb til  \r\n\r\n konkursboet. Hvis opsparerens skattepligt efter kildeskattelovens § 1 ophører  \r\n\r\n som følge af fraflytning til udlandet, eller hvis opspareren bliver  \r\n\r\n hjemmehørende i en fremmed stat, Færøerne eller Grønland efter bestemmelserne  \r\n\r\n i en dobbeltbeskatningsoverenskomst, frigives de indestående beløb ligeledes.  \r\n\r\n</P>  \r\n\r\n<P> <I>Stk. 4</I> . Afgår opspareren ved døden, kan dødsboet kræve de  \r\n\r\n indestående beløb frigivet. Inddrages de opsparede beløb under skifte af  \r\n\r\n ægtefællers fællesbo, kan hver af ægtefællerne kræve beløbene frigivet. </P>  \r\n\r\n<P> <B>§ 6.</B> Boligministeren kan fastsætte nærmere regler om  \r\n\r\n gennemførelsen af denne lov, herunder om pligt for pengeinstitutterne til at  \r\n\r\n videregive nødvendige oplysninger til skattemyndighederne. </P>  \r\n\r\n<P> <B>§ 7.</B> Loven træder i kraft den 1. januar 1998. </P>  \r\n\r\n<P> <B>§ 8.</B> I lov om påligningen af indkomstskat til staten  \r\n\r\n (ligningsloven), jf. lovbekendtgørelse nr. 869 af 15. november 1995, som  \r\n\r\n ændret senest ved lov nr. 452 af 10. juni 1997, indsættes som <I>§ 7 R:</I>  \r\n\r\n</P>  \r\n\r\n<P>&#187; <B>§ 7 R.</B> Renter, der tilskrives en boligopsparingskonto, som  \r\n\r\n er oprettet i henhold til lov om boligopsparing, skal ikke medregnes i den  \r\n\r\n skattepligtige indkomst. </P>  \r\n\r\n<P> <I>Stk. 2.</I> Der skal ske genbeskatning efter stk. 3 i følgende  \r\n\r\n tilfælde: </P>  \r\n\r\n<P>1) Ved udbetaling af indeståendet, uden at de frigivne beløb skal anvendes  \r\n\r\n til formål som nævnt i § 2 i lov om boligopsparing. </P>  \r\n\r\n<P>2) Efter udløbet af 10-års-perioden, jf. § 4, stk. 2, i lov om  \r\n\r\n boligopsparing. </P>  \r\n\r\n<P>3) Ved opsparerens konkurs, jf. § 5, stk. 3, i lov om boligopsparing. </P>  \r\n\r\n<P>4) Når det opsparede beløb frigives på grund af opsparerens død, jf. § 5,  \r\n\r\n stk. 4, i lov om boligopsparing. </P>  \r\n\r\n<P>5) Når det opsparede beløb frigives under skifte af ægtefællers fællesbo,  \r\n\r\n jf. § 5, stk. 4, i lov om boligopsparing. </P>  \r\n\r\n<P>6) Når opsparerens skattepligt efter kildeskattelovens § 1 ophører som  \r\n\r\n følge af fraflytning til udlandet, jf. § 5, stk. 3, i lov om boligopsparing.  \r\n\r\n</P>  \r\n\r\n<P>7) Når opspareren bliver hjemmehørende i en fremmed stat, Færøerne eller  \r\n\r\n Grønland efter bestemmelserne i en dobbeltbeskatningsoverenskomst, jf. § 5,  \r\n\r\n stk. 3, i lov om boligopsparing. </P>  \r\n\r\n<P> <I>Stk. 3</I> . I tilfælde som nævnt i stk. 2 medregnes de tilskrevne  \r\n\r\n renter samt et tillæg i den skattepligtige indkomst efter reglerne i  \r\n\r\n personskattelovens § 4, stk. 1, nr. 1, for det indkomstår, hvori en  \r\n\r\n genbeskatningssituation er indtrådt. Tillægget udgør 5 pct. af  \r\n\r\n rentetilskrivningen for hvert år fra udløbet af de indkomstår, hvori  \r\n\r\n skattefrie renter er tilskrevet kontoen, og indtil udløbet af det indkomstår,  \r\n\r\n hvori genbeskatningssituationen er indtrådt.&#171; </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P>Oprindelig fremsat forslag </P>  \r\n\r\n<P> <B>§ 1.</B> Der kan i 1998 ske indbetaling i pengeinstitutter af indskud  \r\n\r\n til boligopsparing med henblik på tilvejebringelse eller forbedring af  \r\n\r\n helårsbolig i Danmark for den, der foretager opsparingen, med den virkning,  \r\n\r\n at renterne af indskuddet fritages for beskatning, jf. ligningslovens § 7 S.  \r\n\r\n</P>  \r\n\r\n<P> <I>Stk. 2</I> . Indskud til boligopsparing kan ske i pengeinstitutter  \r\n\r\n omfattet af lov om banker og sparekasser m. v. </P>  \r\n\r\n<P> <I>Stk. 3</I> . Opsparingen skal indsættes på en særskilt konto. </P>  \r\n\r\n<P> <I>Stk. 4.</I> Boligopsparingskonti kan kun oprettes af personer, der på  \r\n\r\n tidspunktet for første kontraktsmæssige indbetaling er fyldt 15 år. </P>  \r\n\r\n<P> <I>Stk. 5.</I> Hver person kan kun oprette een boligopsparingskonto. </P>  \r\n\r\n<P> <I>Stk. 6.</I> Indeståendet på en boligopsparingskonto kan overføres fra  \r\n\r\n et pengeinstitut til et andet pengeinstitut. </P>  \r\n\r\n<P> <B>§ 2.</B> Boligopsparingen skal anvendes til et af følgende formål:  \r\n\r\n</P>  \r\n\r\n<P>1) Køb af grund til opførelse af bolig. </P>  \r\n\r\n<P>2) Opførelse eller køb af bolig. </P>  \r\n\r\n<P>3) Betaling af indskud, depositum eller forudbetaling af leje i  \r\n\r\n forbindelse med indgåelse af lejemål af bolig. </P>  \r\n\r\n<P>4) Køb af andel, aktie eller anpart i selskaber, foreninger og  \r\n\r\n fællesskaber, hvor der til deltagelse er knyttet brugsret til en  \r\n\r\n beboelseslejlighed. </P>  \r\n\r\n<P>5) Forbedring eller udvidelse af bestående bolig. </P>  \r\n\r\n<P> <B>§ 3.</B> Til opsparing på en boligopsparingskonto kan ikke anvendes  \r\n\r\n</P>  \r\n\r\n<P>1) båndlagt arv, båndlagt gave og rentenydelseskapitaler, </P>  \r\n\r\n<P>2) midler, der indestår på pensions- eller enkeforsørgelseskonti, </P>  \r\n\r\n<P>3) midler, der indestår på konti, hvorpå indbetalinger har medført  \r\n\r\n skattelettelse eller </P>  \r\n\r\n<P>4) midler, der tilhører umyndige, medmindre midlerne i henhold til  \r\n\r\n værgemålsloven er undergivet den umyndiges egen rådighed. </P>  \r\n\r\n<P> <B>§ 4.</B> Opspareren kan i 1998 indbetale højst 12.000 kr. på kontoen,  \r\n\r\n og der skal som minimum indbetales 1.200 kr. for, at opsparingen er omfattet  \r\n\r\n af denne lov. Efter 1998 kan der ikke indbetales på kontoen. </P>  \r\n\r\n<P> <I>Stk. 2.</I> Det opsparede beløb kan tidligst udbetales 3 år efter den  \r\n\r\n første indbetaling, jf. dog § 5, og skal senest udbetales 10 år efter den  \r\n\r\n første indbetaling for at opretholde skattefritagelsen. </P>  \r\n\r\n<P> <I>Stk. 3</I> . Udbetaling af opsparingsbeløb til et af de i § 2 nævnte  \r\n\r\n formål er betinget af, at kontohaveren over for pengeinstituttet  \r\n\r\n dokumenterer, at beløbet skal anvendes til et af de i bestemmelsen nævnte  \r\n\r\n formål. </P>  \r\n\r\n<P> <B>§ 5</B> . Opspareren kan i den 3-årige bindingsperiode ikke hæve,  \r\n\r\n overdrage eller på anden måde råde over de indestående beløb. </P>  \r\n\r\n<P> <I>Stk. 2</I> <B>. </B> I samme tidsrum kan der ikke foretages udlæg,  \r\n\r\n udpantning eller arrest i de indestående beløb. </P>  \r\n\r\n<P> <I>Stk. 3.</I> I tilfælde af konkurs frigives de indestående beløb til  \r\n\r\n konkursboet. Hvis opsparerens skattepligt efter kildeskattelovens § 1 ophører  \r\n\r\n som følge af fraflytning til udlandet, eller hvis opspareren bliver  \r\n\r\n hjemmehørende i en fremmed stat, Færøerne eller Grønland efter bestemmelserne  \r\n\r\n i en dobbeltbeskatningsoverenskomst frigives de indestående beløb ligeledes.  \r\n\r\n</P>  \r\n\r\n<P> <I>Stk. 4</I> . Afgår opspareren ved døden, kan dødsboet kræve de  \r\n\r\n indestående beløb frigivet. Inddrages de opsparede beløb under skifte af  \r\n\r\n ægtefællers fællesbo, kan hver af ægtefællerne kræve beløbene frigivet. </P>  \r\n\r\n<P> <B>§ 6.</B> Boligministeren kan fastsætte nærmere regler om  \r\n\r\n gennemførelsen af denne lov, herunder om pligt for pengeinstitutterne til at  \r\n\r\n videregive nødvendige oplysninger til skattemyndighederne. </P>  \r\n\r\n<P> <B>§ 7.</B> Loven træder i kraft den 1. januar 1998. </P>  \r\n\r\n<P> <B>§ 8.</B> I lov om påligningen af indkomstskat til staten  \r\n\r\n (ligningsloven), jf. lovbekendtgørelse nr. 869 af 15. november 1995, som  \r\n\r\n ændret senest ved lov nr. 452 af 10. juni 1997, indsættes som § 7 S: </P>  \r\n\r\n<P>&#187; <B>§ 7 S.</B> Renter, der tilskrives en boligopsparingskonto, som  \r\n\r\n er oprettet i henhold til lov om boligopsparing, skal ikke medregnes i den  \r\n\r\n skattepligtige indkomst. </P>  \r\n\r\n<P>Stk. 2. Der skal ske genbeskatning efter stk. 3 i følgende tilfælde: </P>  \r\n\r\n<P>1) Ved udbetaling af indeståendet, uden at de frigivne beløb skal anvendes  \r\n\r\n til formål som nævnt i § 2 i lov om boligopsparing. </P>  \r\n\r\n<P>2) Efter udløbet af 10-årsperioden, jfr. § 4, stk. 2, i lov om  \r\n\r\n boligopsparing. </P>  \r\n\r\n<P>3) Ved opsparerens konkurs, jf. § 5, stk. 3, i lov om boligopsparing. </P>  \r\n\r\n<P>4) Når det opsparede beløb frigives på grund af opsparerens død, jf. § 5,  \r\n\r\n stk. 4, i lov om boligopsparing. </P>  \r\n\r\n<P>5) Når det opsparede beløb frigives under skifte af ægtefællers fællesbo,  \r\n\r\n jf. § 5, stk. 4, i lov om boligopsparing. </P>  \r\n\r\n<P>6) Når opsparerens skattepligt efter kildeskattelovens § 1 ophører som  \r\n\r\n følge af fraflytning til udlandet, jf. § 5, stk. 3, i lov om boligopsparing.  \r\n\r\n</P>  \r\n\r\n<P>7) Når opspareren bliver hjemmehørende i en fremmed stat, Færøerne eller  \r\n\r\n Grønland efter bestemmelserne i en dobbeltbeskatningsoverenskomst, jf. § 5,  \r\n\r\n stk. 3, i lov om boligopsparing. </P>  \r\n\r\n<P> <I>Stk. 3</I> . I tilfælde som nævnt i stk. 2 medregnes de tilskrevne  \r\n\r\n renter samt et tillæg i den skattepligtige indkomst efter reglerne i  \r\n\r\n personskattelovens § 4, stk. 1, nr. 1, for det indkomstår, hvori en  \r\n\r\n genbeskatningssituation er indtrådt. Tillægget udgør 5 pct. af  \r\n\r\n rentetilskrivningen for hvert år fra udløbet af de indkomstår, hvori  \r\n\r\n skattefrie renter er tilskrevet kontoen, og indtil udløbet af det indkomstår,  \r\n\r\n hvori genbeskatningssituationen er indtrådt.&#171;. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Baggrunden for lovforslaget er en aftale indgået mellem regeringen,  \r\n\r\n Venstre og Det Konservative Folkeparti om justeringer af den økonomiske  \r\n\r\n politik med det formål at opnå en begrænsning i det private forbrug gennem en  \r\n\r\n øget opsparing. </P>  \r\n\r\n<P>Efter aftalen skal der i 1998 gives adgang til indskud på  \r\n\r\n boligopsparingskonti på op til 12.000 kr. til de samme formål, som var  \r\n\r\n omfattet af de præmieringsordninger, der var gældende frem til 1994. Indskud  \r\n\r\n skal bindes i mindst 3 år og skal hæves senest 10 år efter den første  \r\n\r\n indbetaling. Renter af indeståendet fritages for beskatning. </P>  \r\n\r\n<P>Med forslaget åbnes der således mulighed for oprettelse af en  \r\n\r\n boligopsparingskonto med den virkning, at renter, der tilskrives kontoen i en  \r\n\r\n periode på op til 10 år, er skattefrie. Der kan kun indsættes beløb på  \r\n\r\n kontoen i 1998, og der kan højst indsættes 12.000 kr. Det i 1998 indsatte  \r\n\r\n beløb skal bindes i mindst 3 år regnet fra den første indbetaling og kan  \r\n\r\n indestå i højst 10 år, og tilskrevne renter er skattefri. Når beløbet hæves  \r\n\r\n efter 3-års periodens udløb, skal det, for at skattefritagelsen kan  \r\n\r\n opretholdes, anvendes til anskaffelse eller forbedring eller udvidelse af en  \r\n\r\n helårsbolig beliggende i Danmark. Hæves beløbet uden at skulle anvendes til  \r\n\r\n disse formål, eller kræves det frigivet i tilfælde af opsparerens konkurs,  \r\n\r\n dødsfald, skilsmisse m.v., skal der ske en efterbeskatning af renterne. </P>  \r\n\r\n<P>Ved lov nr. 215 af 27. maj 1970 om boligsparekontrakter indførtes en  \r\n\r\n statspræmie ved opsparing til boligformål. Ved en ændring af loven i 1993  \r\n\r\n stoppede man med virkning fra 1. januar 1994 for nytegning af  \r\n\r\n boligsparekontrakter, og præmieringen på alle eksisterende  \r\n\r\n boligsparekontrakter blev standset. De eksisterende boligsparekontrakter er  \r\n\r\n reguleret ved lovbekendtgørelse nr. 602 af 13. juli 1993. </P>  \r\n\r\n<P>Med den foreslåede ordning er det hensigten, at der skal indgåes en ny  \r\n\r\n aftale med et pengeinstitut om en boligopsparingskonto. Det er en  \r\n\r\n forudsætning for skattefritagelsen, at beløbet anvendes til de samme formål,  \r\n\r\n som var angivet i lov om boligsparekontrakter, og også på andre områder  \r\n\r\n svarer forslaget til bestemmelserne i lov om boligsparekontrakter. </P>  \r\n\r\n<P> <I>Økonomiske konsekvenser</I>  </P>  \r\n\r\n<P>Forslaget vil medføre et tab af skatteprovenu, idet det åbner mulighed  \r\n\r\n for, at renteindtægter, som normalt er skattepligtige, fritages for  \r\n\r\n beskatning. </P>  \r\n\r\n<P>Hvis det antages, at de samlede indskud i 1998 på boligopsparingskonti,  \r\n\r\n hvor renterne fritages for beskatning, udgør 1,2 mia. kr., og at 15 pct. af  \r\n\r\n dette beløb udgøres af midler, der ikke i dag er opsparet på konti, hvor  \r\n\r\n renterne efter de gældende regler er skattepligtige, vil det offentlige som  \r\n\r\n følge af forslaget miste skatteprovenuet af renterne på et samlet indestående  \r\n\r\n i størrelsesordenen 1,0 mia. kr. </P>  \r\n\r\n<P>Med en årlig indlånsrente på 3 pct. p.a. og en marginal beskatning af  \r\n\r\n kapitalindkomst på 46,5 pct. vil det offentlige som følge af forslaget miste  \r\n\r\n skatteindtægter på 7 mill. kr. i indkomståret 1998, 14 mill. kr. i 1999, 15  \r\n\r\n mill. kr. i 2000 og 15 mill. kr. i 2001. Det er forudsat, at indskuddene  \r\n\r\n foretages jævnt over 1998 således, at ordningen kun har halv effekt i 1998.  \r\n\r\n Endvidere er det forudsat, at ca. 1/5 af de opsparede beløb hæves umiddelbart  \r\n\r\n efter udløbet af bindingsperioden på 3 år. </P>  \r\n\r\n<P>Det bemærkes, at forslagets effekt på skattebetalingerne i finansåret 1998  \r\n\r\n skønnes at være meget begrænset, idet det primært ventes at påvirke  \r\n\r\n restskatter og overskydende skat i 1999. </P>  \r\n\r\n<P>Med en gennemsnitlig kommune- og kirkesat på 32,5 pct. vil kommunernes  \r\n\r\n andel af det samlede provenutab udgøre ca. 70 pct., jf. skema. Det skal  \r\n\r\n understreges, at provenuskønnene er forbundet med en betydelig usikkerhed.  \r\n\r\n</P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                   Samlet provenutab     Kommunal del     Statslig del  \r\n\r\n                   ---------------------------------------------------  \r\n\r\n Indkomstår                      mill. kr.  \r\n\r\n ---------------------------------------------------------------------  \r\n\r\n 1998                        7                  5              2  \r\n\r\n ---------------------------------------------------------------------  \r\n\r\n 1999                       14                 10              4  \r\n\r\n ---------------------------------------------------------------------  \r\n\r\n 2000                       15                 10              5  \r\n\r\n ---------------------------------------------------------------------  \r\n\r\n 2001                       15                 10              5  \r\n\r\n ---------------------------------------------------------------------  \r\n\r\n</font></pre>\r\n\r\n<P> <I>Administrative konsekvenser</I>  </P>  \r\n\r\n<P>Forslaget vurderes ikke at medføre nogen nævneværdig administrativ  \r\n\r\n merbelastning for det offentlige. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Det foreslås, at boligministeren bemyndiges til at fastsætte nærmere  \r\n\r\n regler for lovens gennemførelse. Bemyndigelsen tænkes især udnyttet til  \r\n\r\n fastsættelse af retningslinier for pengeinstitutternes administration af de  \r\n\r\n nye boligopsparingskonti. Der kan endvidere være behov for at pålægge  \r\n\r\n pengeinstitutterne pligt til at opbevare og afgive de for en eventuel  \r\n\r\n efterbeskatning nødvendige oplysninger til skattemyndighederne. </P>  \r\n\r\n<P>Forslaget vurderes ikke at medføre nogen nævneværdig merbelastning af  \r\n\r\n pengeinstitutternes arbejdsbyrde. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P> <I>Forhold til EU-retten</I>  </P>  \r\n\r\n<P>Forslaget indeholder ikke EU-retlige aspekter. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>I bestemmelsen angives det, at loven kun finder anvendelse på indskud på  \r\n\r\n en boligopsparing, der foretages i 1998, og at der kun kan opnås  \r\n\r\n skattefritagelse vedrørende tilskrevne renter, såfremt beløbet anvendes til  \r\n\r\n et af de i lovforslaget angivne formål. </P>  \r\n\r\n<P>Stk. 3-5 regulerer de praktiske forhold omkring oprettelse af en  \r\n\r\n boligopsparing og svarer til bestemmelser i lov om boligsparekontrakter.  \r\n\r\n Bestemmelsen om, at opsparingen skal indsættes på en særskilt konto, er dog  \r\n\r\n ny og betyder, at indskud ikke kan ske på en eksisterende  \r\n\r\n boligopsparingskonto. </P>  \r\n\r\n<P> <I>Til § 2</I>  </P>  \r\n\r\n<P>I § 2 anføres det, hvilke formål boligopsparingen skal anvendes til. Der  \r\n\r\n er tale om de samme formål, som er angivet i lov om boligsparekontrakter, og  \r\n\r\n bestemmelsen svarer derfor - bortset fra enkelte redaktionelle ændringer -  \r\n\r\n til bestemmelsen i § 1, stk. 2, i den gældende lov om boligsparekontrakter.  \r\n\r\n</P>  \r\n\r\n<P>Boligopsparingen kan herefter anvendes til anskaffelse eller forbedring af  \r\n\r\n en helårsbolig i Danmark, hvad enten det drejer sig om anskaffelse eller leje  \r\n\r\n af en bolig, eller det drejer sig om forbedring eller udvidelse af en  \r\n\r\n bestående bolig. </P>  \r\n\r\n<P>Ved anvendelse af boligopsparingen til et af de formål, som fremgår af §  \r\n\r\n 2, er det uden betydning for skattefritagelsen, om udgiften er afholdt i  \r\n\r\n bindingsperioden eller senere, blot skal den være afholdt efter lovens  \r\n\r\n ikrafttræden. </P>  \r\n\r\n<P> <I>Til § 3</I>  </P>  \r\n\r\n<P>Bestemmelsen, der angiver, hvilke beløb der ikke kan anvendes til  \r\n\r\n opsparing, svarer til § 4 i den gældende lov om boligsparekontrakter. </P>  \r\n\r\n<P> <I>Til § 4</I>  </P>  \r\n\r\n<P>Det foreslås, at opspareren højst kan indbetale 12.000 kr. på kontoen i  \r\n\r\n 1998, og at der ikke kan indsættes beløb på kontoen efter den 31. december  \r\n\r\n 1998. For at kunne oppebære den gunstige skattemæssige virkning af  \r\n\r\n boligopsparingen er det foreslået, at der mindst skal indsættes 1.200 kr. i  \r\n\r\n løbet af 1998. </P>  \r\n\r\n<P>Det foreslås endvidere, at der, bortset fra de i § 5 bestemte angivne  \r\n\r\n situationer, som f.eks. opsparerens konkurs, dødsfald, skilsmisse m.v., ikke  \r\n\r\n kan ske frigivelse af de indbetalte beløb, før der er forløbet 3 år fra  \r\n\r\n første indbetaling. Beløbet kan højst indestå i 10 år. </P>  \r\n\r\n<P>Hæves beløbet først efter udløbet af 10 års perioden, vil konsekvensen  \r\n\r\n være, at der skal ske genbeskatning efter lovforslagets § 8. </P>  \r\n\r\n<P>Ligesom efter de hidtidige regler om boligsparekontrakter skal opspareren  \r\n\r\n kunne dokumentere, at frigivne beløb skal anvendes til et af de i  \r\n\r\n lovforslaget nævnte formål. </P>  \r\n\r\n<P>Det forudsættes, at opspareren kun kan få frigivet beløb til et af de i §  \r\n\r\n 2 nævnte formål, når boligopsparingen skal anvendes til dækning af udgifter,  \r\n\r\n som er mindst lige så store, som det samlede indestående. </P>  \r\n\r\n<P> <I>Til § 5</I>  </P>  \r\n\r\n<P>Bestemmelsen fastslår, at der som udgangspunkt ikke kan rådes over  \r\n\r\n indeståendet i den 3-årige bindingsperiode. Dette indebærer, at opspareren  \r\n\r\n ikke kan indgå aftaler om overdragelse m.v. af indeståendet, ligesom  \r\n\r\n opsparerens kreditorer heller ikke kan søge fyldestgørelse i beløbet ved at  \r\n\r\n foretage arrest, udlæg eller udpantning. </P>  \r\n\r\n<P>Udlæg eller anden form for retsforfølgning vil således tidligst kunne  \r\n\r\n foretages efter udløbet af den 3-årige bindingsperiode. Frigives beløbet på  \r\n\r\n dette tidspunkt som et led i kreditorers fyldestgørelse, vil der skulle ske  \r\n\r\n efterbeskatning af de tilskrevne renter i overensstemmelse med forslagets §  \r\n\r\n 8. </P>  \r\n\r\n<P>I tilfælde af opsparerens konkurs eller flytning til udlandet frigives  \r\n\r\n beløbet inden udløbet af 3-års perioden. I tilfælde af død eller skilsmisse  \r\n\r\n kan beløbet frigives inden udløbet af den nævnte periode. Frigives  \r\n\r\n indeståendet som følge af, at en af de nævnte begivenheder indtræder, opnås  \r\n\r\n ikke skattefritagelse med hensyn til de tilskrevne renter. </P>  \r\n\r\n<P>Bestemmelsen svarer i sit indhold til tidligere gældende bestemmelser i  \r\n\r\n lov om boligsparekontrakter fra 1987. </P>  \r\n\r\n<P> <I>Til § 8</I>  </P>  \r\n\r\n<P>Bestemmelsen indeholder regler om den skattemæssige behandling af renter  \r\n\r\n af boligopsparingen. Reglerne foreslås placeret i ligningsloven. </P>  \r\n\r\n<P>Det foreslås, at rentetilskrivningen ikke skal medregnes i den  \r\n\r\n skattepligtige indkomst. Renterne er således skattefrie i en periode på op  \r\n\r\n til 10 år. </P>  \r\n\r\n<P>Renterne skal dog genbeskattes i de situationer, der er beskrevet i stk.  \r\n\r\n 2. Situationerne er anvendelse til andre formål end de, som er beskrevet i §  \r\n\r\n 2 i lov om boligopsparing, udløbet af 10-års perioden, opsparerens død,  \r\n\r\n konkurs eller emigration, og beløbets inddragelse under skifte af ægtefællers  \r\n\r\n fællesbo. Genbeskatningen sker i det år, hvori genbeskatningssituationen  \r\n\r\n indtræder. </P>  \r\n\r\n<P>Reglerne om genbeskatning svarer til principperne for genbeskatning i  \r\n\r\n etableringskontoloven. Reglerne beskatter de tilskrevne renter samt et tillæg  \r\n\r\n på 5 pct. af de tilskrevne renter for hvert år fra udløbet af de indkomstår,  \r\n\r\n hvori renterne er tilskrevet kontoen, og indtil udløbet af det indkomstår,  \r\n\r\n hvori genbeskatningssituationen er indtrådt. Tillægget skal i princippet  \r\n\r\n modsvare forrentningen af den skattebesparelse, som opspareren har opnået ved  \r\n\r\n ikke at betale skat af de tilskrevne renter. </P>  \r\n\r\n<P>Genbeskatningen er beskatning af renteindtægter, og der er derfor tale om  \r\n\r\n kapitalindkomst, jf. personskattelovens § 4, stk. 1, nr. 1. </P>  \r\n\r\n<P>Skriftlig fremsættelse </P>  \r\n\r\n<P> <B>Boligministeren</B> (Ole Løvig Simonsen): </P>  \r\n\r\n<P>Jeg tillader mig herved for Folketinget at fremsætte: </P>  \r\n\r\n<P> <I>Forslag til lov om boligopsparing.</I>  </P>  \r\n\r\n<P>(Lovforslag nr. L 28). </P>  \r\n\r\n<P>Forslaget er en udmøntning af en del af aftalen mellem regeringen og  \r\n\r\n Venstre og Det Konservative Folkeparti om justeringer i den økonomiske  \r\n\r\n politik. Forslaget tilsigter således at begrænse det private forbrug gennem  \r\n\r\n en øget opsparing. </P>  \r\n\r\n<P>Efter aftalen gives der i 1998 adgang til at indskyde op til 12.000 kr. på  \r\n\r\n boligopsparingskonti til de samme formål, som var omfattet af den indtil 1994  \r\n\r\n gældende præmieringsordning. Indskud skal bindes i mindst 3 år og skal hæves  \r\n\r\n senest 10 år efter den første indbetaling. Renter af indeståender fritages  \r\n\r\n for indkomstskat. </P>  \r\n\r\n<P>Ved nærværende lovforslag forslås derfor, at der åbnes mulighed for  \r\n\r\n etablering af en boligopsparing, hvor der alene kan indskydes beløb i 1998.  \r\n\r\n Beløbet kan højst være 12.000 kr. Beløbet skal bindes i mindst 3 år og kan  \r\n\r\n højst indestå i 10 år, og tilskrevne renter er skattefri. </P>  \r\n\r\n<P>Når beløbet hæves efter 3 års periodens udløb, skal det, for at  \r\n\r\n skattefritagelsen kan opretholdes, anvendes til anskaffelse eller forbedring  \r\n\r\n eller udvidelse af en helårsbolig beliggende i Danmark. Hæves beløbet uden at  \r\n\r\n skulle anvendes til disse formål, eller kræves beløbet frigivet i tilfælde af  \r\n\r\n indskyderens konkurs, dødsfald, skilsmisse m.v., skal der ske en  \r\n\r\n efterbeskatning af renterne. </P>  \r\n\r\n<P>Ved lov nr. 215 af 27. maj 1970 om boligsparekontrakter indførtes en  \r\n\r\n statspræmie ved opsparing til boligformål. Ved en ændring af loven i 1993  \r\n\r\n stoppede man med virkning fra 1. januar 1994 for nytegning af  \r\n\r\n boligsparekontrakter, og præmieringen på alle eksisterende  \r\n\r\n boligsparekontrakter blev standset. De eksisterende boligsparekontrakter er  \r\n\r\n reguleret ved lovbekendtgørelse nr. 602 af 13. juli 1993. </P>  \r\n\r\n<P>Med en betydelig usikkerhed skønnes det skattemæssige provenutab at blive  \r\n\r\n 7 mill. kr. i 1998, 14 mill. kr. i 1999, 15 mill. kr. i 2000 og 14 mill. kr.  \r\n\r\n i 2001. </P>  \r\n\r\n<P>Idet jeg i øvrigt henviser til lovforslaget og de bemærkninger, som  \r\n\r\n ledsager det, skal jeg anbefale forslaget til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1997"
        },
        {
            "displayName": "Accession",
            "displayValue": "199712K00028"
        },
        {
            "displayName": "Entydig dokumentidentifikation",
            "displayValue": "CL007983"
        },
        {
            "displayName": "Dato for førstegangsindlæggelse",
            "displayValue": "29/10/1997"
        },
        {
            "displayName": "Dato for indlæggelse",
            "displayValue": "29/10/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}