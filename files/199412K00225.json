{
    "id": 111787,
    "title": "1994 LSF 225   FORSLAG TIL LOV OM ÆNDRING AF LOV OM PENSIONERING AF FLYVELEDERE ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 225",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 225 </P>  \r\n\r\n<P></P>  \r\n\r\n<P>Forslag til Lov om ændring af lov om pensionering af flyveledere </P>  \r\n\r\n<P></P>  \r\n\r\n<P>Fremsat af finansministeren (Mogens Lykketoft) </P>  \r\n\r\n<P></P>  \r\n\r\n<P>den 19. april 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 24. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950037330\"> Lov nr. 373 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 112 af 21. marts 1979 om pensionering af flyveledere foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n<P>&#187; <B>§ 1.</B> Flyveledere under luftfartsvæsenet, der har været  \r\n\r\n beskæftiget med flyvekontroltjeneste i mindst 15 år efter det fyldte 25. år,  \r\n\r\n kan afskediges ved en alder under 60 år, som fastsættes ved aftale efter § 45  \r\n\r\n i lov om tjenestemænd.&#171; </P>  \r\n\r\n<P> <B>2.</B>  <I>§ 2, stk. 1,</I> affattes således: </P>  \r\n\r\n<P>&#187;For flyveledere, der afskediges som følge af, at de har nået den for  \r\n\r\n stillingen fastsatte aldersgrænse, forhøjes pensionsalderen efter lov om  \r\n\r\n tjenestemandspension med indtil 7 år, dog højst indtil den pensionsalder, som  \r\n\r\n tjenestemanden ville have opnået, hvis tjenesten var blevet fortsat indtil  \r\n\r\n den aldersgrænse, der er fastsat som afgangsalder for tjenestemænd i  \r\n\r\n almindelighed.&#171; </P>  \r\n\r\n<P> <B>3.</B> I <I>§ 2, stk. 2,</I> ændres &#187;ved denne lovs  \r\n\r\n ikrafttræden&#171; til: &#187;før 1. april 1979&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra 1. januar 1995. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 112 af 21. marts 1979 om pensionering af flyveledere foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n<P>&#187; <B>§ 1.</B> Flyveledere under luftfartsvæsenet, der har været  \r\n\r\n beskæftiget med flyvekontroltjeneste i mindst 15 år efter det fyldte 25. år,  \r\n\r\n kan afskediges ved en alder under 60 år, som fastsættes ved aftale efter § 45  \r\n\r\n i lov om tjenestemænd.&#171;. </P>  \r\n\r\n<P> <B>§ 2.</B>  <I>§ 2, stk. 1,</I> affattes således: </P>  \r\n\r\n<P>&#187; <B>§ 2.</B> For flyveledere, der afskediges som følge af, at de har  \r\n\r\n nået den for stillingen fastsatte aldersgrænse, forhøjes pensionsalderen  \r\n\r\n efter lov om tjenestemandspension med indtil 7 år, dog højst indtil den  \r\n\r\n pensionsalder, som tjenestemanden ville have opnået, hvis tjenesten var  \r\n\r\n blevet fortsat indtil den aldersgrænse, der er fastsat som afgangsalder for  \r\n\r\n tjenestemænd i almindelighed.&#171;. </P>  \r\n\r\n<P> <B>3.</B> I <I>§ 2, stk. 2,</I> ændres &#187;ved denne lovs  \r\n\r\n ikrafttræden&#171; til: &#187;før 1. april 1979&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra 1. januar 1995. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Det foreslås at ændre loven om pensionering af flyveledere som følge af  \r\n\r\n overenskomstforliget indgået primo 1995. </P>  \r\n\r\n<P>Det var et led i dette, at finansministeren skulle søge loven ændret dels  \r\n\r\n for så vidt angår betingelsen om beskæftigelse med flyvekontroltjeneste i 15  \r\n\r\n år, dels for så vidt angår reglerne om beregning af pensionsalder ved afsked  \r\n\r\n på grund af alder. </P>  \r\n\r\n<P>Merudgiften, der er anslået til 192.000 kr., er finansieret af  \r\n\r\n organisationernes pulje. Merudgiften skyldes, at flere flyveledere vil blive  \r\n\r\n omfattet af loven, og at alle flyveledere vil kunne opnå en forhøjelse af  \r\n\r\n deres pensionsalder med indtil 7 år ved fratræden på grund af alder. </P>  \r\n\r\n<P>Forslaget vil ikke få administrative konsekvenser. </P>  \r\n\r\n<P>Forslaget indeholder ingen EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Det er en forudsætning for at være omfattet af loven og dermed for at opnå  \r\n\r\n den særlige forhøjelse af pensionsalderen med indtil 7 år ved pensionering på  \r\n\r\n grund af alder, at de pågældende flyveledere har haft 15 operative år. </P>  \r\n\r\n<P>I den gældende lov starter optjeningen af disse år ved det 30. år. De 15  \r\n\r\n år betragtes af den enkelte flyveleder som en forudsætning for, at den  \r\n\r\n pågældende ønsker at avancere &#187;ud af&#171; flyvelederstillingen.  \r\n\r\n Starttidspunktet ved det 30. år for optjeningen af de operative år har vist  \r\n\r\n sig at udgøre en vis barriere for flyveledernes ønske om at avancere. Ved at  \r\n\r\n flytte starttidspunktet til det 25. år mindskes denne barriere. </P>  \r\n\r\n<P>Titlen på lov om tjenestemænd i staten, folkeskolen og folkekirken er  \r\n\r\n ændret ved lov nr. 208 af 28. april 1993 til lov om tjenestemænd. Der er  \r\n\r\n således tale om en redaktionel ændring. </P>  \r\n\r\n<P>Til nr. 2 </P>  \r\n\r\n<P>Af den gældende bestemmelse fremgår, at flyveledere ved afsked på grund af  \r\n\r\n alder får hvert af de sidste 7 tjenesteår medregnet i pensionsalderen med 2  \r\n\r\n år. Efter denne bestemmelse er det den pensionsalder, der er optjent i de  \r\n\r\n sidste 7 år, der fordobles. </P>  \r\n\r\n<P>Denne beregningsmetode, der tidligere har været gældende for officerer,  \r\n\r\n medfører mindre end 7 års pensionsalder, hvis flyvelederne i disse 7 sidste  \r\n\r\n år har været deltidsansatte, eller hvis de har tjenestefrihed uden løn. </P>  \r\n\r\n<P>Som eksempel kan nævnes, at en flyveleder, som som 55-årig har 7  \r\n\r\n tjenesteår, der er medregnet fuldt i pensionsalderen, men har tjenestefrihed,  \r\n\r\n (der ikke medregnes i pensionsalderen) ud over det 55. år, for hvert år, der  \r\n\r\n går herefter, vil få færre og færre af de 7 ekstra pensionsalderår. </P>  \r\n\r\n<P>For andre tjenestemænd, der har en lavere pligtig afgangsalder end 70 år,  \r\n\r\n gælder tjenestemandspensionslovens § 17. Ifølge denne bestemmelse fastsættes  \r\n\r\n pensionsalderen som den pensionsalder den pågældende ville have opnået ved  \r\n\r\n tjeneste indtil 70 års alderen. En tjenestemand, for hvem der gælder en  \r\n\r\n pligtig afgangsalder på 63. år, får således sin optjente pensionsalder  \r\n\r\n forhøjet med indtil 7 år. Betingelsen for at få dennne forhøjelse på 7 år er  \r\n\r\n alene, at den pågældende ikke allerede inden det 70. år ville have nået  \r\n\r\n højeste pensionsalder, dvs. 37 år. Det er således ikke en betingelse for at  \r\n\r\n opnå disse 7 års forhøjelse, at tjenesten i en periode inden fratrædelsen har  \r\n\r\n haft et bestemt omfang. </P>  \r\n\r\n<P>For at tilnærme reglerne for flyveledere mere til de regler, der gælder  \r\n\r\n for andre tjenestemænd med lavere pligtig afgangsalder, og for at undgå de  \r\n\r\n nævnte situationer, foreslås loven ændret. </P>  \r\n\r\n<P>Til nr. 3 </P>  \r\n\r\n<P>Den gældende bestemmelse tog sigte på ved den nugældende lovs ikrafttræden  \r\n\r\n pr. 1. april 1979 at etablere en overgangsordning for flyveledere, der  \r\n\r\n allerede var ansat på dette tidspunkt. Der er derfor nu tale om en ren  \r\n\r\n redaktionel ændring, der fastholder denne overgangsordning for flyveledere  \r\n\r\n ansat før 1. april 1979. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n Lovtidende og har virkning for egenpensioner, der udbetales første gang pr.  \r\n\r\n 1. januar 1995. </P>  \r\n\r\n<P>Ved dette forslag til ikrafttrædelsesbestemmelse vil det blive sikret, at  \r\n\r\n de konkrete personer, der har været den direkte anledning til, at forslaget  \r\n\r\n fremsættes nu, også kan blive omfattet af bestemmelsen. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 112 af 21. marts 1979 om pensionering af flyveledere foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n<P>&#187; <B>§ 1.</B> Flyveledere under luftfartsvæsenet, der har været  \r\n\r\n beskæftiget med flyvekontroltjeneste i mindst 15 år efter det fyldte 25. år,  \r\n\r\n kan afskediges ved en alder under 60 år, som fastsættes ved aftale efter § 45  \r\n\r\n i lov om tjenestemænd.&#171;. </P>  \r\n\r\n<P> <B>§ 1.</B> Flyveledere under luftfartsvæsenet, der har været beskæftiget  \r\n\r\n med flyvekontroltjeneste i mindst 15 år efter det fyldte 30. år, kan  \r\n\r\n afskediges ved en alder under 60 år, som fastsættes ved aftale efter § 45 i  \r\n\r\n lov om tjenestemænd i staten, folkeskolen og folkekirken. </P>  \r\n\r\n<P> <B>§ 2.</B>  <I>§ 2, stk. 1,</I> affattes således: </P>  \r\n\r\n<P>&#187; <B>§ 2.</B> For flyveledere, der afskediges som følge af, at de har  \r\n\r\n nået den for stillingen fastsatte aldersgrænse, forhøjes pensionsalderen  \r\n\r\n efter lov om tjenestemandspension med indtil 7 år, dog højst indtil den  \r\n\r\n pensionsalder, som tjenestemanden ville have opnået, hvis tjenesten var  \r\n\r\n blevet fortsat indtil den aldersgrænse, der er fastsat som afgangsalder for  \r\n\r\n tjenestemænd i almindelighed.&#171;. </P>  \r\n\r\n<P> <B>§ 2.</B> For flyveledere, der afskediges som følge af, at de har nået  \r\n\r\n den for stillingen fastsatte aldersgrænse, indgår hvert af de sidste 7  \r\n\r\n tjenesteår i pensionsalderen efter lov om tjenestemandspension med 2 år. </P>  \r\n\r\n<P> <B>3.</B> I <I>§ 2, stk. 2,</I> ændres &#187;ved denne lovs  \r\n\r\n ikrafttræden&#171; til: &#187;før 1. april 1979&#171;. </P>  \r\n\r\n<P> <B>§ 2.</B> - - - </P>  \r\n\r\n<P> <I>Stk. 2.</I> Pensioner for de ved denne lovs ikrafttræden ansatte  \r\n\r\n flyveledere, der afskediges efter at have nået den for deres stilling  \r\n\r\n fastsatte aldersgrænse, kan dog beregnes på grundlag af den optjente  \r\n\r\n pensionsalder, forøget med et dertil svarende antal 30.-dele af forskellen op  \r\n\r\n til denne pensionsalder, der ville blive lagt til grund ved  \r\n\r\n pensionsberegning, såfremt tjenesten var blevet fortsat indtil den  \r\n\r\n aldersgrænse, der er foreskrevet som afgangsalder for tjenestemænd i  \r\n\r\n almindelighed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00225"
        },
        {
            "displayName": "Entydig dokumentidentifikation",
            "displayValue": "CL001054"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "225"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}