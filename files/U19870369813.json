{
    "id": 39154,
    "title": "Entreprise. Bod 2.2.1. Overenskomstbrud og bod pålagt. (* 1) (* 2) Overenskomststridig undladelse af forhandling med arbejdstagere inden arbejdets overgang til entreprise. Landsorganisationen i Danmark for Kvindeligt Arbejderforbund i Danmark    (advokat Bent Osborg) mod Finansministeriet for Generaldirektoratet for Statsbanerne (kammeradvokaten v/advokat S. Skov Knudsen). Dommere: Bjerregaard (retsformand), Bredmose, Gade, Arnold Hansen, Bent Knap, Bodil Mogensen og Jørgen Pedersen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3698 af 24/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>DSB havde i 2 tilfælde ladet rengøringsarbejde overgå til entreprise  \r\n\r\n uden, som foreskrevet i en overenskomst med Kvindeligt Arbejderforbund i  \r\n\r\n Danmark, på forhånd at drøfte dette med arbejdersiden. </I> </P>  \r\n\r\n<P> <I>Overgangen til entreprise i de to tilfælde indebar afskedigelse af i  \r\n\r\n alt tre medarbejdere. </I> </P>  \r\n\r\n<P> <I>Under hensyn til at der var tale om to overenskomstbrud og til den  \r\n\r\n betydelige passivitet, som de lokale tjenestesteder udviste over for  \r\n\r\n fagforeningens henvendelser pålagdes DSB en bod på 30.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Entreprise. Bod 2.2.1. Overenskomstbrud og bod  \r\n\r\n pålagt. (* 1) (* 2) Overenskomststridig undladelse af forhandling med  \r\n\r\n arbejdstagere inden arbejdets overgang til entreprise. Landsorganisationen i  \r\n\r\n Danmark for Kvindeligt Arbejderforbund i Danmark (advokat Bent Osborg) mod  \r\n\r\n Finansministeriet for Generaldirektoratet for Statsbanerne (kammeradvokaten  \r\n\r\n v/advokat S. Skov Knudsen). Dommere: Bjerregaard (retsformand), Bredmose,  \r\n\r\n Gade, Arnold Hansen, Bent Knap, Bodil Mogensen og Jørgen Pedersen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Kvindeligt  \r\n\r\n Arbejderforbund i Danmark indklaget Finansministeriet for Generaldirektoratet  \r\n\r\n for Statsbanerne for Arbejdsretten for overenskomstbrud ved ikke med  \r\n\r\n arbejdstagerne at have drøftet spørgsmålet om afskedigelse af tre  \r\n\r\n rengøringsassistenter, der er medlemmer af Kvindeligt Arbejderforbund i  \r\n\r\n Danmark, forinden endelig beslutning om afskedigelserne blev truffet. </P>  \r\n\r\n<P>Klagerne har nedlagt påstand om, at indklagede Generaldirektoratet for  \r\n\r\n Statsbanerne har begået brud på bestemmelserne i overenskomstens §§ 17 og 18  \r\n\r\n ved at afskedige forbundets medlemmer Rosa Smidt, Inge Nielsen og Tove Paula  \r\n\r\n Rasmussen, uden at forholdet havde været drøftet mellem overenskomstparterne,  \r\n\r\n og at indklagede Generaldirektoratet for Statsbanerne pålægges en af retten  \r\n\r\n fastsat bod for de begåede overenskomstbrud. </P>  \r\n\r\n<P>Indklagede har principalt påstået frifindelse, subsidiært at der ikke  \r\n\r\n pålægges bod, og mere subsidiært at der kun pålægges en mild bod. </P>  \r\n\r\n<P>Parternes overenskomst bestemmer i §§ 17 og 18: </P>  \r\n\r\n<P>&#187;§ 17. Entreprise. </P>  \r\n\r\n<P>Overenskomsten gælder ikke arbejdsområder, der efter drøftelse mellem  \r\n\r\n parterne er eller bliver afgivet i entreprise. </P>  \r\n\r\n<P>§ 18. Rationalisering m.v. </P>  \r\n\r\n<P>Såfremt der ønskes gennemført større rationaliseringsforanstaltninger  \r\n\r\n eller arbejdsomlægninger, der berører de ansatte, tilsiger forbundet sin  \r\n\r\n støtte hertil. Forinden der træffes endelig beslutning om iværksættelse af  \r\n\r\n sådanne foranstaltninger m.v., optages der drøftelser mellem de berørte  \r\n\r\n parter. </P>  \r\n\r\n<P>Sådanne drøftelser finder sted i samarbejdsudvalget, hvor sådant er  \r\n\r\n oprettet (jfr. samarbejdsreglernes § 5, stk. 2), og ellers ved et møde med de  \r\n\r\n ansattes tillidsrepræsentanter og forbundets lokale afdeling.&#171; </P>  \r\n\r\n<P>I Finansministeriets Lønnings- og Pensionsdepartements bemærkninger til  \r\n\r\n overenskomstens § 17 om entreprise er anført: </P>  \r\n\r\n<P>&#187;Opmærksomheden henledes på, at de drøftelser, der i henhold til  \r\n\r\n overenskomstens § 17 skal ske i forbindelse med rengøringsarbejdes afgivelse  \r\n\r\n i entreprise, skal finde sted, forinden endelig beslutning herom tages. </P>  \r\n\r\n<P>I tilfælde, hvor samarbejdsreglerne er gældende, og hvor samarbejdsudvalg  \r\n\r\n er oprettet, skal sådanne spørgsmål behandles i samarbejdsudvalget, forinden  \r\n\r\n eventuel beslutning om overgang til entrepriserengøring træffes, jfr.  \r\n\r\n reglernes § 5, stk. 2. </P>  \r\n\r\n<P>I andre tilfælde henstilles spørgsmålet drøftet mellem vedkommende  \r\n\r\n institution, rengøringspersonalets tillidsrepræsentanter og Kvindeligt  \r\n\r\n Arbejderforbunds lokale afdeling. Såfremt der ved lokale drøftelser af den  \r\n\r\n foran beskrevne karakter fremsættes begæring herom, henstilles det, at  \r\n\r\n Finansministeriet og Kvindeligt Arbejderforbund inddrages i drøftelserne,  \r\n\r\n jfr. herved 1. afsnit.&#171; </P>  \r\n\r\n<P>Ved to enslydende skrivelser af 18. oktober 1985 afskedigede DSB's  \r\n\r\n Driftsområde Odense togrengøringsassistenterne Rosa Smidt og Tove Paula  \r\n\r\n Rasmussen til fratræden med udgangen af december måned 1985. </P>  \r\n\r\n<P>Skrivelserne er sålydende: </P>  \r\n\r\n<P>&#187;I forbindelse med køreplanskiftet pr. 29.09.1985 er  \r\n\r\n rengørinsprogrammet for MR-togstammerne Fredericia Svendborg - Fredericia nu  \r\n\r\n henlagt til udførelse i Fredericia, hvorved egentlig togrengøring bortfalder  \r\n\r\n i Svendborg. </P>  \r\n\r\n<P>Den foretagne sammenkædning med opgaven lokalerengøring i Frederiksgade og  \r\n\r\n toiletanstalten er dermed også taget op til en revision, der har resulteret  \r\n\r\n i, at denne lokalerengøring nu (igen) ønskes overdraget til et  \r\n\r\n rengøringsselskab. </P>  \r\n\r\n<P>Vi må derfor beklageligvis meddele Dem afsked som togrengøringsassistent  \r\n\r\n med udgangen af december måned 1985. </P>  \r\n\r\n<P>Samtidig vil vi gerne sige tak for et godt og samvittighedsfuldt arbejde i  \r\n\r\n den tid, De har arbejdet hos os.&#171; </P>  \r\n\r\n<P>Rosa Smidt og Tove Paula Rasmussen var de eneste togrengøringsassistenter  \r\n\r\n i Svendborg. Da DSB af rationaliseringsmæssige grunde lod togrengøringen  \r\n\r\n overflytte fra Svendborg til Fredericia, tilbageblev alene en mindre del -  \r\n\r\n under en time daglig - af deres arbejde med lokalerengøring. Dette var efter  \r\n\r\n DSB's opfattelse for lidt til beskæftigelse af en person, og  \r\n\r\n lokalerengøringen udføres nu af et entrepriseselskab, der i forvejen udførte  \r\n\r\n rengøringsarbejde i Driftsområde Odense. </P>  \r\n\r\n<P>Efter at have modtaget opsigelsen henvendte Rosa Smidt sig til Kvindeligt  \r\n\r\n Arbejderforbunds Svendborg afdeling, der i en skrivelse af 7. november 1985  \r\n\r\n påtalte, at der ikke havde fundet forhandlinger sted, og samtidig anmodede om  \r\n\r\n en forhandling. Driftsområde Odense svarede den 11. november, at  \r\n\r\n arbejdsgrundlaget i Svendborg var faldet væk, og fagforeningen anmodede den  \r\n\r\n 27. november påny om en drøftelse snarest muligt. Fagforeningen fik intet  \r\n\r\n svar på dette brev og indberettede sagen til forbundets hovedkontor, som den  \r\n\r\n 13. januar 1986 anmodede DSB's Generaldirektorat om et møde hurtigst muligt.  \r\n\r\n Generaldirektoratet svarede den 17. januar, at man havde anmodet Driftsområde  \r\n\r\n Odense om at tage initiativ til en lokal forhandling snarest. En sådan  \r\n\r\n forhandling fandt derefter sted den 30. januar på Svendborg station, og i et  \r\n\r\n brev af 31. januar til fagforeningen beklagede Driftsområde Odense, at  \r\n\r\n forholdet ikke havde været drøftet med den lokale afdeling af KAD forud for  \r\n\r\n afskedigelsen. </P>  \r\n\r\n<P>Ved en skrivelse af 18. november 1985 afskedigede Statsbanernes  \r\n\r\n Vogneftersyn i Kalundborg rengøringsassistent Inge Nielsen til fratræden den  \r\n\r\n 31. december 1985 og gav i skrivelsen følgende begrundelse herfor. &#187;På  \r\n\r\n grund af DSB indgår en kontrakt med et rengøringsselskab bliver din stilling  \r\n\r\n overtallig.&#171; Over for Arbejdsretten har indklagede nærmere oplyst, at  \r\n\r\n det var nødvendigt at få rengøringsarbejdet udført uden for normal  \r\n\r\n arbejdstid, og at der uden for normal arbejdstid ikke ville være nogen leder  \r\n\r\n til stede. Arbejdet blev derfor overført til rengøringsordningen for  \r\n\r\n maskinområdet, hvilken rengøring blev udført i entreprise af ISS. </P>  \r\n\r\n<P>Kvindeligt Arbejderforbunds Kalundborg afdeling protesterede mod  \r\n\r\n afskedigelsen, og under en lokal forhandling den 19. december gjorde  \r\n\r\n fagforeningen gældende, at overenskomstens §§ 17 og 18 var blevet overtrådt.  \r\n\r\n Fagforeningen indberettede sagen til forbundets hovedkontor, som den 8.  \r\n\r\n januar 1986 anmodede Generaldirektoratet om et møde. Generaldirektoratet  \r\n\r\n svarede den 14. januar. at man var enig i, at der var opstået fejl og  \r\n\r\n misforståelser i sagen, og at man på den baggrund havde anmodet maskinområde  \r\n\r\n Kalundborg om at tage initiativ til fornyet lokal forhandling. </P>  \r\n\r\n<P>Forbundets Kalundborg afdeling modtog imidlertid ikke nogen henvendelse om  \r\n\r\n en ny lokal forhandling, og den 14. maj 1986 anmodede forbundets hovedkontor  \r\n\r\n på ny Generaldirektoratet om en forhandling. </P>  \r\n\r\n<P>I en skrivelse af 21. maj 1986 anmodede hovedkontoret endvidere  \r\n\r\n Generaldirektoratet om et møde om afskedigelsen af Rosa Smidt, idet  \r\n\r\n hovedkontoret ønskede bodsspørgsmål drøftet. </P>  \r\n\r\n<P>På et møde den 23. juli 1986 anførte forbundet, at DSB ikke ved de to  \r\n\r\n afskedigelser havde overholdt overenskomstens §§ 17 og 18. DSB beklagede, at  \r\n\r\n drøftelser om Rosa Smidts afskedigelse først havde fundet sted efter  \r\n\r\n forbundets henvendelse til Generaldirektoratet, og at drøftelse af Inge  \r\n\r\n Nielsens afskedigelse først havde fundet sted efter fagforeningens  \r\n\r\n henvendelse til det lokale tjenestested, men dog inden opsigelsesvarslets  \r\n\r\n udløb. Enighed om sagens bilæggelse kunne ikke opnås, men parterne var enige  \r\n\r\n om at overgive sagen til behandling af Finansministeriet og forbundet. </P>  \r\n\r\n<P>Inden en sådan forhandling havde fundet sted, var forbundet blevet bekendt  \r\n\r\n med, at Tove Paula Rasmussen var blevet afskediget samtidig med Rosa Smidt.  \r\n\r\n Under en forhandling den 9. september 1986 anførte Kvindeligt  \r\n\r\n Arbejderforbund, at DSB ikke havde overholdt overenskomstens §§ 17 og 18 ved  \r\n\r\n de tre afskedigelser. Finansministeriet beklagede, at drøftelser i henhold  \r\n\r\n til overenskomsten ikke havde fundet sted forud for afskedigelserne. DSB  \r\n\r\n oplyste, at man den 29. juli 1986 over for alle tjenestesteder havde  \r\n\r\n præciseret, at drøftelser skal finde sted, inden endelig afgørelse træffes.  \r\n\r\n Kvindeligt Arbejderforbund krævede bod for de begåede overenskomstbrud.  \r\n\r\n Finansministeriet foreslog sagen forligt med en bod på 25.000 kr., men  \r\n\r\n forbundet afslog dette forslag. </P>  \r\n\r\n<P>Klageren har nærmere anført, at bestemmelserne i §§ 17 og 18 klart er  \r\n\r\n blevet overtrådt, idet DSB ganske ensidigt har bestemt, at arbejdet skulle  \r\n\r\n afgives i entreprise, uden at man på nogen måde havde drøftet spørgsmålet med  \r\n\r\n arbejdstagersiden. DSB har endvidere udvist betydelig passivitet over for  \r\n\r\n fagforeningens protester mod den anvendte fremgangsmåde. I Svendborg kunne  \r\n\r\n fagforeningen således først opnå en forhandling, efter at sagen var blevet  \r\n\r\n indbragt for Generaldirektoratet. Der bør derfor pålægges DSB en betydelig  \r\n\r\n bod, ikke under 100.000 kr. </P>  \r\n\r\n<P>Indklagede har anført, at det ikke er i strid med overenskomstens § 17, at  \r\n\r\n en ordinær og velbegrundet omorganisering af et omfang som i denne sag  \r\n\r\n gennemføres som sket, uanset at den større enhed, som arbejdet overføres til,  \r\n\r\n er et firma, der har arbejdet i entreprise. Overenskomstens § 18 er heller  \r\n\r\n ikke blevet overtrådt, fordi det ikke kan betegnes som en større  \r\n\r\n rationaliseringsforanstaltning, at arbejde, der udføres af en enkelt eller to  \r\n\r\n personer, overføres til en nærliggende større by eller anden større enhed.  \r\n\r\n Subsidiært har de indklagede gjort gældende, at de hævdede overtrædelser af  \r\n\r\n forhandlingsreglerne har været af ren ordensmæssig karakter, og kun har  \r\n\r\n angået tre personer. Der bør derfor højst pålægges DSB en mild bod. </P>  \r\n\r\n<P>Arbejdsretten skal udtale: </P>  \r\n\r\n<P>DSB har overtrådt overenskomstens § 17 ved at lade rengøringsarbejderne  \r\n\r\n overgå til entreprise uden forudgående drøftelser med arbejdstagersiden. Da  \r\n\r\n flytningen af togrengøringen fra Svendborg til Fredericia ramte alle de i  \r\n\r\n Svendborg ansatte togrengøringsassistenter, har der været tale om en større  \r\n\r\n arbejdsomlægning, og overenskomstens § 18 er derfor også overtrådt. Under  \r\n\r\n hensyn til, at der er tale om to overenskomstbrud, og til den betydelige  \r\n\r\n passivitet, som de lokale tjenestesteder udviste over for fagforeningernes  \r\n\r\n henvendelser, pålægger Arbejdsretten DSB at betale en bod på 50.000 kr. </P>  \r\n\r\n<P>I sagsomkostninger til Arbejdsretten skal indklagede betale 2000 kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Generaldirektoratet for Statsbanerne har begået brud på bestemmelserne i  \r\n\r\n overenskomstens §§ 17 og 18 ved at afskedige Kvindeligt Arbejderforbunds  \r\n\r\n medlemmer Rosa Smidt, Inge Nielsen og Tove Paula Rasmussen, uden at forholdet  \r\n\r\n havde været drøftet mellem overenskomstparterne. </P>  \r\n\r\n<P>Til Kvindeligt Arbejderforbund i Danmark skal Generaldirektoratet for  \r\n\r\n Statsbanerne betale en bod på 50.000 kr. </P>  \r\n\r\n<P>I sagsomkostninger betaler indklagede 2.000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.150 (note 45), s.588 (note 15), K  \r\n\r\n 10.194 (A 1984 s.164). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19870369813"
        },
        {
            "displayName": "Entydig dokumentidentifikation",
            "displayValue": "CA007089"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3698"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "24/09/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "86.386"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}