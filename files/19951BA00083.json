{
    "id": 106686,
    "title": "1995 BSF 83   FORSLAG TIL FOLKETINGSBESLUTNING OM INDDRIVELSE AF PARKERINGSAFGIFTER I   FORBINDELSE MED UDLEJNINGSKØRETØJER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 83 </P>  \r\n\r\n<P></P>  \r\n\r\n<P>Forslag til folketingsbeslutning om inddrivelse af parkeringsafgifter i  \r\n\r\n forbindelse med udlejningskøretøjer </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Aage Brusgaard (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 6. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsættte forslag om ændring af </P>  \r\n\r\n<P>færdselsloven, således at en biludlejer ikke hæfter for de </P>  \r\n\r\n<P>parkeringsafgifter, der bliver pålagt et køretøj, mens det er </P>  \r\n\r\n<P>udlejet. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I dag er det således, jf. færdselslovens § 121, stk. 4, at  \r\n\r\n parkeringsafgiften påhviler den, der har foretaget den uretmæssige standsning  \r\n\r\n eller parkering. Betales afgiften ikke inden den fastsatte frist, hæfter  \r\n\r\n tillige ejeren (brugeren) for betalingen, medmindre det godtgøres, at føreren  \r\n\r\n uberettiget var i besiddelse af køretøjet. Afgiften kan inddrives ved  \r\n\r\n udpantning. </P>  \r\n\r\n<P>Der er således som udgangspunkt ikke tvivl om, at det er føreren, der skal  \r\n\r\n betale afgiften. Betaler føreren ikke, påhviler det ejeren af bilen at betale  \r\n\r\n undtagen i de tilfælde, hvor køretøjet har været stjålet på det tidspunkt,  \r\n\r\n hvor den ulovlige standsning eller parkering har fundet sted. </P>  \r\n\r\n<P>I de tilfælde, hvor der er tale om en udlejningsbil, indeholder loven  \r\n\r\n imidlertid ikke nogen mulighed for en biludlejer til at henvise myndighederne  \r\n\r\n til føreren af bilen, for som nævnt hæfter ejeren (i dette tilfælde  \r\n\r\n udlejeren) tillige for betalingen, hvis ikke føreren betaler rettidigt.  \r\n\r\n Udlejeren er dermed henvist til civilt søgsmål over for lejeren/føreren,  \r\n\r\n hvilket kan være ganske bekosteligt specielt set i forhold til  \r\n\r\n parkeringsafgiften på 430 kr. </P>  \r\n\r\n<P>Det vil være rimeligt, at myndighederne alene gjorde kravet på  \r\n\r\n parkeringsafgiften gældende direkte over for den, der har lejet bilen,  \r\n\r\n medmindre bilen har været stjålet, mens den var lejet. I så fald skal lejeren  \r\n\r\n naturligvis ikke betale. </P>  \r\n\r\n<P>Da udlejeren i forvejen skal sikre sig visse oplysninger om lejerens  \r\n\r\n personlige forhold og skrive dem ind i en kontrakt, vil det være nemt for  \r\n\r\n myndighederne at skaffe disse oplysninger. </P>  \r\n\r\n<P>Biludlejere skal koncentrere sig om at leje biler ud og skal ikke bruge  \r\n\r\n tid på at inddrive parkeringsafgifter. Det må være en opgave for det  \r\n\r\n offentlige. </P>  \r\n\r\n<P>Det er ikke rimeligt, at det offentlige springer over, hvor gærdet er  \r\n\r\n lavest, og blot pålægger udlejeren at betale afgiften. Inddrivelse af  \r\n\r\n parkeringsafgifter er et anliggende mellem lejeren af bilen og myndighederne.  \r\n\r\n Udlejeren skal blot have pligt til at udlevere kopi af lejekontrakten til  \r\n\r\n myndighederne i de tilfælde, hvor der er pålagt en parkeringsafgift, som  \r\n\r\n lejeren ikke har betalt rettidigt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/09/1996"
        },
        {
            "displayName": "Accession",
            "displayValue": "19951BA00083"
        },
        {
            "displayName": "Entydig dokumentidentifikation",
            "displayValue": "CL000083"
        },
        {
            "displayName": "Dato for førstegangsindlæggelse",
            "displayValue": "09/09/1996"
        },
        {
            "displayName": "Dato for indlæggelse",
            "displayValue": "09/09/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}