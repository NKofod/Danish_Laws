{
    "id": 111893,
    "title": "1997 LSF 63   FORSLAG TIL LOV OM AFGIFT AF ANTIMIKROBIELLE VÆKSTFREMMERE TIL DYREFODER  ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 63",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 63 </P>  \r\n\r\n<P></P>  \r\n\r\n<P>Forslag til Lov om afgift af antimikrobielle vækstfremmere til dyrefoder  \r\n\r\n</P>  \r\n\r\n<P></P>  \r\n\r\n<P>Fremsat af Bent Hindrup Andersen (EL) Frank Aaen (EL) </P>  \r\n\r\n<P></P>  \r\n\r\n<P>den 7. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Der betales afgift af antimikrobielle vækstfremmere på 1,40  \r\n\r\n kr. pr. gram aktivstof. </P>  \r\n\r\n<P> <B>§ 2.</B> Den, der med henblik på salg fremstiller afgiftspligtige  \r\n\r\n varer, skal anmelde sin virksomhed til registrering hos de statslige told- og  \r\n\r\n skattemyndigheder. Der svares afgift af den producerede mængde af varen. </P>  \r\n\r\n<P> <I>Stk. 2.</I> Af afgiftspligtige varer, der indføres fra udlandet,  \r\n\r\n svares afgift ved indførslen. </P>  \r\n\r\n<P> <B>§ 3.</B> Provenuet af afgiften anvendes til at fremme frilands- og  \r\n\r\n halmbaserede driftssystemer til husdyr. </P>  \r\n\r\n<P> <B>§ 4.</B> Skatteministeren fastsætter de nærmere regler om lovens  \r\n\r\n administration, herunder </P>  \r\n\r\n<P>1) forskrifter for, hvilke oplysninger der skal meddeles told- og  \r\n\r\n skattemyndighederne, samt den form, i hvilken disse oplysninger skal gives,  \r\n\r\n</P>  \r\n\r\n<P>2) forskrifter for afgiftens betaling, herunder for dokumentation for  \r\n\r\n indbetalingen, og </P>  \r\n\r\n<P>3) de nødvendige overgangsbestemmelser. </P>  \r\n\r\n<P> <B>§ 5.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven har virkning fra den 7. november 1997. </P>  \r\n\r\n<P> <B>§ 6.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Problematikken ved brug af antimikrobielle vækstfremmere</I>  </P>  \r\n\r\n<P>Brugen af vækstfremmere har en lang række indirekte omkostninger for  \r\n\r\n samfundet: </P>  \r\n\r\n<P>1. Resistensudvikling hos bakteriestammer som følge af brugen af  \r\n\r\n antimikrobielle vækstfremmere. </P>  \r\n\r\n<P>2. Antibiotika, der anvendes til humanmedicin, som tylosin, bør ikke  \r\n\r\n anvendes i foderstoffer på grund af risiko for resistensudvikling. </P>  \r\n\r\n<P>3. Risiko for udvikling af krydsresistens til beslægtede antibiotika, som  \r\n\r\n bruges humanmedicinsk. </P>  \r\n\r\n<P>4. Risiko for udvikling af resistente salmonellastammer. </P>  \r\n\r\n<P>5. Indicier, der kunne tyde på, at visse antibiotika, som f.eks.  \r\n\r\n avoparcin, fremmer væksten af salmonella. </P>  \r\n\r\n<P>For at fremme afviklingen af en driftsøkonomisk fordel ved at anvende  \r\n\r\n antimikrobielle vækstfremmere i husdyrproduktionen foreslås der derfor lagt  \r\n\r\n en afgift på de antimikrobielle vækstfremmere. </P>  \r\n\r\n<P>En afgift vil samtidig indirekte skabe øget dyrevelfærd som følge af den  \r\n\r\n forventede omlægning af produktionsformerne i landbruget. </P>  \r\n\r\n<P> <I>Afgift reducerer det relative driftstab ved at undlade brugen af  \r\n\r\n vækstfremmere</I>  </P>  \r\n\r\n<P>Afgiften bør udgøre omkring 2/3 af det økonomiske driftstab, som  \r\n\r\n producenten forventes at få ved at undlade brugen af antimikrobielle  \r\n\r\n vækstfremmere i foderet. Derved vil den kunne fremme valget af  \r\n\r\n driftssystemer, som dyrene fungerer tilfredsstillende i uden brug af  \r\n\r\n antimikrobielle vækstfremmere. Samtidig vil afgiften ikke kunne sammenlignes  \r\n\r\n med et forbud mod antimikrobielle vækstfremmere, og afgiften vil derfor ikke  \r\n\r\n stride mod EU's regler. </P>  \r\n\r\n<P>Det forventede driftstab er anslået ud fra oplysninger fremlagt af docent,  \r\n\r\n dyrlæge Niels Chr. Nielsen, KVL (citeret i Effektivt Landbrug af 18. august  \r\n\r\n 1997). Ifølge disse vil det koste svineproducenten 10-15 øre pr. kilo  \r\n\r\n produceret kød, hvis han undlader brugen af vækstfremmere. Det svarer til ca.  \r\n\r\n 14 kroner pr. produceret slagtesvin. De antimikrobielle vækstfremmere i  \r\n\r\n foderet koster cirka 4 kroner pr. produceret slagtesvin. </P>  \r\n\r\n<P>Det er springet fra omkring 4 kroner, som vækstfremmeren koster, til de  \r\n\r\n cirka 14 kroner, som det vil give i driftstab ikke at bruge vækstfremmere i  \r\n\r\n de nuværende staldsystemer, der skal reduceres. Ved en afgift på 6,50 kroner  \r\n\r\n pr. produceret slagtesvin vil økonomien ved at bruge vækstfremmere være  \r\n\r\n stærkt forringet, uden at det reelt er ensbetydende med et forbud. Da der  \r\n\r\n anvendes omkring 4,7 g vækstfremmer pr. produceret slagtesvin, vil en afgift  \r\n\r\n på 6,50 kroner pr. produceret slagtesvin kunne opnås ved en afgift på  \r\n\r\n vækstfremmere på 1,40 kroner pr. gram aktivstof. </P>  \r\n\r\n<P> <I>Provenuet</I>  </P>  \r\n\r\n<P>Provenuet anvendes til at fremme frilands- og halmbaserede driftssystemer  \r\n\r\n til grise, da sådanne driftssystemer hæmmer fravænningsdiarre hos smågrise og  \r\n\r\n øger tilvæksten hos smågrise og slagtesvin uden brug af vækstfremmere. Ved  \r\n\r\n produktion af 20 mio. grise om året med brug af vækstfremmere vil provenuet  \r\n\r\n løbe op i 130 millioner kroner årligt. Målet er, at provenuet hurtigt falder  \r\n\r\n i takt med en hurtig reduktion i brugen af vækstfremmere. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Bent Hindrup Andersen</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om afgift af antimikrobielle vækstfremmere til  \r\n\r\n dyrefoder.</I>  </P>  \r\n\r\n<P>(Lovforslag nr. L 63). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/1997"
        },
        {
            "displayName": "Accession",
            "displayValue": "199712K00063"
        },
        {
            "displayName": "Entydig dokumentidentifikation",
            "displayValue": "CL008057"
        },
        {
            "displayName": "Dato for førstegangsindlæggelse",
            "displayValue": "07/11/1997"
        },
        {
            "displayName": "Dato for indlæggelse",
            "displayValue": "07/11/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}