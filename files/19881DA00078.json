{
    "id": 107587,
    "title": "1988 BTB 78   BETÆNKNING OG INDSTILLING VEDRØRENDE DEN AF STATSREVISORERNE AFGIVNE   ENDELIGE BETÆNKNING OVER STATSREGNSKABET FOR FINANSÅRET 1986    NR B 78 1988-89, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1988/1 BTB 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 78 </P>  \r\n\r\n<P></P>  \r\n\r\n<P>Betænkning og indstilling vedrørende den af statsrevisorerne afgivne  \r\n\r\n endelige betænkning over statsregnskabet for finansåret 1986 <BR>  \r\n\r\n Nr B 78 1988-89, 1. samling </P>  \r\n\r\n<P></P>  \r\n\r\n<P>Afgivet af Finansudvalget </P>  \r\n\r\n<P></P>  \r\n\r\n<P>Afgivet: 19890419 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Finansudvalget har behandlet den af statsrevisorerne afgivne </P>  \r\n\r\n<P>endelige betænkning over statsregnskabet for finansåret 1986 samt de </P>  \r\n\r\n<P>af statsrevisorerne afgivne beretninger. </P>  \r\n\r\n<P>Det bemærkes, at udvalget løbende har haft lejlighed til at behandle  \r\n\r\n statsrevisorernes beretninger og de rigsrevisorrapporter, der ligger til  \r\n\r\n grund for disse, efterhånden som de har foreligget, og at udvalget i  \r\n\r\n forbindelse hermed eller f.eks. i forbindelse med gennemgangen af de årlige  \r\n\r\n bevillingslovforslag har stillet spørgsmål til ministre, hvor der har været  \r\n\r\n anledning hertil. Under den nu foretagne gennemgang af det samlede materiale  \r\n\r\n har udvalget stillet spørgsmål til udenrigsministeren for at få belyst,  \r\n\r\n hvilke skridt der er taget for at tilvejebringe klargøring, præcisering og  \r\n\r\n regelbinding af budgetgrundlaget vedrørende udenrigstjenestens  \r\n\r\n driftsudgifter. Ministerens besvarelse er optrykt som bilag til nærværende  \r\n\r\n betænkning. </P>  \r\n\r\n<P>Ligesom i tidligere år tilslutter udvalget sig generelt samtlige kritiske  \r\n\r\n udtalelser, statsrevisorerne har fremsat i betænkningen og beretningerne, og  \r\n\r\n udvalget forudsætter, at den rejste kritik allerede har givet de berørte  \r\n\r\n ministerier og styrelser anledning til dybtgående overvejelser om en  \r\n\r\n forbedring af budgetlægningen og regnskabsaflæggelsen på de punkter, som  \r\n\r\n omfattes af kritikken. </P>  \r\n\r\n<P>Et <I>mindretal</I> (Fremskridtspartiets medlem af udvalget) udtaler, at  \r\n\r\n godkendelse af statsrevisorernes betænkning over statsregnskabet for  \r\n\r\n finansåret 1986 og dermed af statsregnskabet for 1986 ikke skal tages som  \r\n\r\n udtryk for, at Fremskridtspartiet giver samtykke til det store overforbrug,  \r\n\r\n der også fandt sted i 1986. </P>  \r\n\r\n<P>Ved behandlingen af statsregnskabet for 1986, ligesom ved de seneste 20  \r\n\r\n statsregnskaber, var man fristet til at tro, at grænsen for statens  \r\n\r\n overforbrug var nået. Men lige så sikkert har det været hver gang, at det  \r\n\r\n næste års regnskab har udvist yderligere udvidelser i statsfrådseriet. </P>  \r\n\r\n<P>Skal de danske problemer med arbejdsløshed, udlandsgæld og skatteplyndring  \r\n\r\n af befolkningen løses, er en kraftig reduktion af de offentlige udgifter den  \r\n\r\n eneste farbare vej. Det kræver, at Folketinget vedtager reducerede  \r\n\r\n finanslove, at der ikke kommer yderligere udgifter ved tillægsbevillinger, og  \r\n\r\n at de enkelte ministerier lever op til kravet om, at man skal passe meget  \r\n\r\n bedre på andres penge end på sine egne. Rigsrevisionen og statsrevisorerne er  \r\n\r\n et vigtigt redskab til at sikre det sidste. Fremskridtspartiet forventer, at  \r\n\r\n regeringen og de enkelte ministerier tager revisorernes betænkning alvorligt  \r\n\r\n og strammer sig op. </P>  \r\n\r\n<P>Herefter stiller udvalget i overensstemmelse med statsrevisorerne følgende  \r\n\r\n</P>  \r\n\r\n<P>Forslag til folketingsbeslutning </P>  \r\n\r\n<P>i henhold til grundlovens § 47 med hensyn til </P>  \r\n\r\n<P>statsregnskabet for finansåret 1986 </P>  \r\n\r\n<P>Statsregnskabet for finansåret 1986 godkendes. </P>  \r\n\r\n<P>Henning Andersen (KF) Collet (KF) Karen Højte Jensen (KF) Svend Erik  \r\n\r\n Hovmand (V) fmd. <I>Skrumsager Skau (V) Behnke (FP) Kirsten Lee (RV) Mimi  \r\n\r\n Jakobsen (CD) Kofod-Svendsen (KRF) Baadsgaard (S) Helle Degn (S) Arne Jensen  \r\n\r\n (S) Erling Olsen (S)</I> nfmd. <I>Henning Rasmussen (S) Erik B. Smith (S)  \r\n\r\n Ingerlise Koefoed (SF) Jes Lunde (SF) </I></P>  \r\n\r\n<P>Spørgsmål: </P>  \r\n\r\n<P>I forbindelse med beretning nr. 14 1986 om sammenholdelse af bevillinger  \r\n\r\n og regnskabstal har ministeriet i skrivelse af 23. juni 1988, jf. den  \r\n\r\n endelige betænkning side 86, udtalt, at der er taget skridt til at  \r\n\r\n tilvejebringe den ønskede klargøring, præcisering og regelbinding af  \r\n\r\n budgetgrundlaget vedrørende § 10.01.01. Udenrigstjenestens driftudgifter.  \r\n\r\n</P>  \r\n\r\n<P>Det ønskes oplyst, hvilke skridt der er taget i så henseende. </P>  \r\n\r\n<P>Svar: </P>  \r\n\r\n<P>Budgetkontoret har styrket behandlingen af disse sagsområder med næsten 1  \r\n\r\n årsværk, og personalet har i den mellemliggende periode deltaget i  \r\n\r\n forskellige kurser arrangeret af Statens Regnskabsdirektorat med henblik på  \r\n\r\n tilegnelse af den nødvendige viden for udarbejdelse af de årlige  \r\n\r\n bevillingslove, ligesom man generelt har styrket efteruddannelsen for  \r\n\r\n medarbejdere i udenrigstjenesten, der beskæftiger sig med budget og regnskab.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881DA00078"
        },
        {
            "displayName": "Entydig dokumentidentifikation",
            "displayValue": "CL003934"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}