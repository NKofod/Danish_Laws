{
    "id": 53598,
    "title": "Cirkulæreskrivelse om anvendelse af særligt personale i daginstitutioner for børn og om gennemførelse af merindskrivning i disse institutioner samt om udbygning af dagplejen for 0-2 årige. ",
    "documentTypeId": "210",
    "isSagsforlobPeriodValid": false,
    "shortName": "CIS nr 177 af 31/10/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om anvendelse af særligt  \r\n\r\n personale i daginstitutioner for børn og om gennemførelse af merindskrivning  \r\n\r\n i disse institutioner samt om udbygning af dagplejen for 0-2 årige. </H1>  \r\n\r\n<P></P>  \r\n\r\n<BR>  \r\n\r\n<P>I. </P>  \r\n\r\n<P>Som led i de statslige spareinitiativer til overholdelse af den kommunale  \r\n\r\n udgiftsramme for 1981 og de følgende år er det besluttet, at der med virkning  \r\n\r\n fra 1. august 1981 ikke vil kunne afholdes udgifter efter reglerne om  \r\n\r\n kontanthjælp i bistandslovens afsnit III til personale, der virker i  \r\n\r\n daginstitutioner til støtte for enkelte børn (&#187;støttepædagoger&#171;),  \r\n\r\n idet alle sådanne udgifter må indgå i institutionernes driftsudgifter. </P>  \r\n\r\n<P>II. </P>  \r\n\r\n<P>Det er endvidere besluttet fra 1. januar 1981 at søge indskrivningen af  \r\n\r\n børn i daginstitutioner forøget med indtil 10 pct., hvor dette er muligt.  \r\n\r\n</P>  \r\n\r\n<P>III. </P>  \r\n\r\n<P>Endelig er det besluttet at henstille, at den formidlede dagpleje fra  \r\n\r\n 1981, hvor det er muligt og hensigtsmæssigt, træder i stedet for  \r\n\r\n institutionsudbygningen for 0-2 årige, således at dagplejen for denne  \r\n\r\n aldersgruppe ikke som hidtil blot betragtes som et supplement til  \r\n\r\n daginstitutionerne. </P>  \r\n\r\n<P>Ad I. </P>  \r\n\r\n<P>Anvendelse af særligt personale i daginstitutioner (ændring af  \r\n\r\n &#187;støttepædagogordningen&#171;). </P>  \r\n\r\n<P>I. </P>  \r\n\r\n<P>Med den ændring af den hidtidigt praktiserede ordning, der indføres fra 1.  \r\n\r\n august 1981, og hvorefter udgifterne til alle personalegrupper i  \r\n\r\n daginstitutioner for fremtiden indgår i driftsudgifterne, vil udgifterne til  \r\n\r\n det særlige støttepersonale også være omfattet af reglerne om statsrefusion  \r\n\r\n efter bistandslovens § 136. </P>  \r\n\r\n<P>Som en konsekvens heraf vil maksimumsgrænserne fra 1. august 1981 blive  \r\n\r\n forhøjet med et beløb, der på landsbasis svarer til den anslåede nuværende  \r\n\r\n udgift til støttepædagogerne i daginstitutionerne. </P>  \r\n\r\n<P CLASS=PUNKT> <B>2.</B> </P>  \r\n\r\n<P>Ved fastsættelsen af personalenormeringen ved den enkelte daginstitution  \r\n\r\n må det således påses, at personalet har en sammensætning og en uddannelse,  \r\n\r\n der sikrer, at institutionen på ethvert tidspunkt kan opfylde sine opgaver  \r\n\r\n over for de børn, der er optaget i institutionen, herunder også børn med  \r\n\r\n særlige behov. </P>  \r\n\r\n<P>I særlige tilfælde, f.eks. i forbindelse med optagelse af børn med  \r\n\r\n fysiske, psykiske eller sociale handicap, vil en daginstitution kunne have  \r\n\r\n behov for en midlertidig særlig personalestøtte. Til dækning af sådanne  \r\n\r\n midlertidige særlige personalebehov i en daginstitution kan en del af det  \r\n\r\n hidtidige støttepersonale i en kommune være ansat, enten som personale, der  \r\n\r\n efter behov udstationeres i de enkelte daginstitutioner, eller som personale  \r\n\r\n ved den enkelte daginstitution med tidsbegrænsede opgaver over for bestemte  \r\n\r\n børn. </P>  \r\n\r\n<P>Ad II. </P>  \r\n\r\n<P>Gennemførelse af merindskrivning i daginstitutioner. </P>  \r\n\r\n<P CLASS=PUNKT> <B>1.</B> </P>  \r\n\r\n<P>Da mulighederne for merindskrivning i de eksisterende daginstitutioner er  \r\n\r\n meget forskellige, må det forudses, at den ønskede merindskrivning på 10 pct.  \r\n\r\n ikke kan gennemføres fuldt ud. Det er skønsmæssigt forudsat, at effekten af  \r\n\r\n merindskrivningen vil blive på 3 1/3 pct. for de 0-2 årige og 7-14 årige, og  \r\n\r\n på 5 pct. for de 3-6 årige. Det er endvidere forudsat, at der ved  \r\n\r\n planlægningen af nye daginstitutioner fuldt ud tages hensyn til den ønskede  \r\n\r\n merindskrivning. Endelig er det forudsat, at merindskrivningen sker, uden at  \r\n\r\n personalenormeringen som følge heraf udvides. </P>  \r\n\r\n<P CLASS=PUNKT> <B>2.</B> </P>  \r\n\r\n<P>Det bemærkes, at der ikke i de gældende regler inden for  \r\n\r\n daginstitutionsområdet er fastsat bindende forskrifter for kommunerne om  \r\n\r\n personalets og børnegruppers størrelse eller om arealstørrelser. Afgørelsen  \r\n\r\n heraf henhører således under kommunalbestyrelsen. Socialministeriet skal  \r\n\r\n derfor anmode kommunerne om at foretage en gennemgang af alle  \r\n\r\n daginstitutioner i kommunen med henblik på en vurdering af, i hvilket omfang  \r\n\r\n det er muligt at gennemføre merindskrivningen i de enkelte institutioner. Ved  \r\n\r\n denne genemgang må der lægges vægt på de faktorer, der har betydning for  \r\n\r\n udnyttelse af institutionerne, som f.eks.: </P>  \r\n\r\n<UL CLASS=PLAIN-LIST>  \r\n\r\n<LI>a) Børnegruppernes sammensætning, herunder antallet af børn med særlige  \r\n\r\n behov, </LI>  \r\n\r\n<LI>b) lokalernes egnethed, herunder de enkelte grupperums størrelse og  \r\n\r\n beliggenhed i forhold til hinanden, </LI>  \r\n\r\n<LI>c) udearealets størrelse og beliggenhed, </LI>  \r\n\r\n<LI>d) det gennemsnitlige daglige fremmøde målt i procent af de indskrevne  \r\n\r\n børn over dagens åbningstimer, </LI>  \r\n\r\n<LI>e) eventuelle normer og krav af betydning for børnetallet, der kan være  \r\n\r\n fastsat af andre myndigheder (arbejdstilsyn, brandmyndigheder,  \r\n\r\n sundhedsmyndigheder). </LI>  \r\n\r\n</UL>  \r\n\r\n<P>For så vidt angår de selvejende institutioner, må kommunalbestyrelsen  \r\n\r\n optage forhandling med den enkelte bestyrelse med henblik på gennemførelse af  \r\n\r\n de fornødne ændringer i overenskomstens bestemmelser om børnetal. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Formålet med merindskrivningen er alene at skaffe flere pladser i  \r\n\r\n institutionerne, således at ventelisterne reduceres. Som følge heraf kan  \r\n\r\n merindskrivningerne ikke begrunde reduktion i en kommunes planer for  \r\n\r\n udbygning af daginstitutionsområdet, med mindre behovet for pladser er fuldt  \r\n\r\n dækket. </P>  \r\n\r\n<P CLASS=PUNKT> <B>4.</B> </P>  \r\n\r\n<P>For at de centrale myndigheder kan følge udviklingen med hensyn til  \r\n\r\n merindskrivning af børn, vil kommunerne blive anmodet om sammen med  \r\n\r\n udbygningsplanerne for 1982-87 til socialstyrelsen at indsende oplysninger om  \r\n\r\n resultaterne af merindskrivningen i kommunen. </P>  \r\n\r\n<P>Ad III. </P>  \r\n\r\n<P>Udbygning af dagplejen for 0-2 årige. </P>  \r\n\r\n<P CLASS=PUNKT> <B>1.</B> </P>  \r\n\r\n<P>Det har hidtil været forudsat, at etablering af dagplejepladser indgik som  \r\n\r\n et supplement til daginstitutionspladser ved udarbejdelsen af den plan for  \r\n\r\n udbygningen af den sociale og sundhedsmæssige virksomhed i amtet, der er  \r\n\r\n nævnt i § 11 i lov om styrelse af sociale og visse sundhedsmæssige  \r\n\r\n anliggender, jfr. pkt. 7 i socialministeriets cirkulære af 30. september 1975  \r\n\r\n om dag- og døgnpleje m.v. efter bistandsloven, og pkt. 3 i socialstyrelsens  \r\n\r\n vejledning af 15. juni 1978 om formidlet dagpleje. </P>  \r\n\r\n<P CLASS=PUNKT> <B>2.</B> </P>  \r\n\r\n<P>Fra 1981 vil den formidlede dagpleje imidlertid for de 0-2 årige være at  \r\n\r\n betragte som et dagforanstaltningstilbud på linie med institutionsophold og  \r\n\r\n blive vurderet som sådant i udbygningsplansystemet. </P>  \r\n\r\n<P>Det er på baggrund heraf anslået, at halvdelen af den samlede udbygning  \r\n\r\n for den omhandlede aldersgruppe vil finde sted i dagplejen, hvor det hidtil i  \r\n\r\n udbygningsplanerne har været forudsat, at gennemsnitlig ca. 75 pct. af  \r\n\r\n udbygningen skete i institutioner. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 31. oktober 1980  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ritt Bjerregaard </P>  \r\n\r\n<P CLASS=MINISTER ALIGN=RIGHT>/Birthe Frederiksen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/1981"
        },
        {
            "displayName": "Accession",
            "displayValue": "C19800017710"
        },
        {
            "displayName": "Entydig dokumentidentifikation",
            "displayValue": "CM012462"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "08/09/2000"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "31/10/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socm., 2. kt. j.nr. 400-37"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}