{
    "id": 63859,
    "title": "Statsskattedirektoratets revisionsmeddelelse vedr. Øldepotejere ",
    "documentTypeId": "860",
    "isSagsforlobPeriodValid": false,
    "shortName": "REM nr 18270 af 23/06/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets revisionsmeddelelse  \r\n\r\n vedr. Øldepotejere </H1>  \r\n\r\n<P></P>  \r\n\r\n<BR>  \r\n\r\n<P>Et amtsskatteinspektorat har gennemgået 3 års driftsregnskaber for en  \r\n\r\n depotejer og har udarbejdet en revisionsrapport, der er indsendt til  \r\n\r\n statsskattedirektoratet. </P>  \r\n\r\n<P>Direktoratet finder det hensigtsmæssigt, at rapporten - efter fornøden  \r\n\r\n omredigering - udsendes som &quot;Revisionsmeddelelse&quot;. </P>  \r\n\r\n<P>I tilknytning hertil medtages omtale af en af toldvæsenet udført  \r\n\r\n kontrolaktion over for restaurationsbranchen (bilag). </P>  \r\n\r\n<P>Lagerregnskab </P>  \r\n\r\n<P>Der foretages daglig afstemning af antallet af kasser for de enkelte  \r\n\r\n produkter - for såvel hovedlageret som de enkelte vogne - og denne afstemning  \r\n\r\n føres i en særlig bog. </P>  \r\n\r\n<P>Al lagerafgang bogføres som salg og opgøres på grundlag af daglige  \r\n\r\n rapporter fra chaufførerne. Rapporterne indeholder desuden oplysning om,  \r\n\r\n hvorvidt salg er sket kontant eller på kredit, om kontante udlæg, om  \r\n\r\n emballageregnskab samt om antal kasser og flasker, der er gået i stykker.  \r\n\r\n Desuden oplyses om indgåede beløb for udestående fordringer, således at  \r\n\r\n rapporterne fra chaufførerne bruges som afregningsbilag for de kontante  \r\n\r\n bevægelser. </P>  \r\n\r\n<P>Alle tab ved uheld, drikkeøl til personalet, repræsentation samt egne  \r\n\r\n varer bogføres særskilt i lagerregnskabet. </P>  \r\n\r\n<P>Der foretages ikke særskilt bogføring for emballage. Lager af emballage er  \r\n\r\n i regnskabet benævnt &quot;emballagedeposita&quot;, idet emballagen tilhører  \r\n\r\n bryggeriet, og der alene betales pant herfor ved udleveringen fra bryggeriet.  \r\n\r\n Der er derfor ikke foretaget nedskrivning på beholdninger af emballage - kun  \r\n\r\n på fyldte flasker. </P>  \r\n\r\n<P>Varelageret på statustidspunktet var opgjort til salgspris. </P>  \r\n\r\n<P>Varesalg </P>  \r\n\r\n<P>Registrering af varesalg sker på specielle salgsnotaer i to eksemplarer.  \r\n\r\n Kunden modtager første eksemplar, genparten findes i en kopibog. Kopibogen  \r\n\r\n afstemmes dagligt med chaufførens salgsrapport, der danner grundlag for den  \r\n\r\n ovennævnte afstemning med depotet. </P>  \r\n\r\n<P>Ud over salg af produkter fra bryggeriet har depotet tilladelse til at  \r\n\r\n sælge et andet produkt. Der omsættes af dette 800-900 kasser årligt, svarende  \r\n\r\n til 2.400-2.700 flasker. Avancen pr. flaske er ca. 15 øre eller i alt under  \r\n\r\n 500 kr. på årsbasis. Salget registreres og bogføres på samme måde som øvrigt  \r\n\r\n salg. </P>  \r\n\r\n<P>Varekøb </P>  \r\n\r\n<P>Bogføringen sker på grundlag af de fra bryggeriet modtagne fakturaer. Der  \r\n\r\n findes ikke fortløbende kontoudtog med opgørelser over det samlede køb.  \r\n\r\n Kredittiden er på 7 dage, således at der reelt er tale om kontant køb. </P>  \r\n\r\n<P>Fakturaer udskrives på depotets udsalgspris med fradrag af forhandlerrabat  \r\n\r\n og regulering for modtaget og leveret emballage. Depotet bogfører den anførte  \r\n\r\n pris på købet samt emballagepantet på varekøbskontoen, mens  \r\n\r\n forhandlerrabatten og returemballagen føres på særskilte konti. </P>  \r\n\r\n<P>Endvidere bogføres på særskilte konti under bruttoavancen kreditnotaer fra  \r\n\r\n bryggeriet. Det gælder f.eks. tab og brækage, som bliver godtgjort af  \r\n\r\n bryggeriet efter reklamation, samt tilskud til smagsprøver og andre  \r\n\r\n refusioner. </P>  \r\n\r\n<P>I forbindelse med afgiftsfrit salg til skibe sørger depotet for  \r\n\r\n udfærdigelse af toldpapirer og indsender disse til bryggeriet, der herefter  \r\n\r\n fremsender kreditnota på refusionen. </P>  \r\n\r\n<P>Depotets egne omkostninger, såsom tab og brækage, der ikke refunderes af  \r\n\r\n bryggeriet, drikkeøl til personalet, gaveøl og øl til gæster indtægtsføres  \r\n\r\n under bruttoavancen og omposteres til fradrag som driftsomkostninger.  \r\n\r\n Omposteringen sker på grundlag af bogføringen i lagerregnskabet, jf.  \r\n\r\n ovenstående, hvilket også er tilfældet med udtagne egne varer. </P>  \r\n\r\n<P>Køb af &quot;fremmede&quot; produkter bogføres til indkøbsprisen. </P>  \r\n\r\n<P>Bruttoavance </P>  \r\n\r\n<P>Det ovenfor skitserede system indebærer, at bruttoavancen i princippet  \r\n\r\n skulle være 0. Når der alligevel er tab, skyldes det efter depotejerens  \r\n\r\n mening tyveri m.v. fra lageret, navnlig af tomme kasser og flasker. Tyveriet  \r\n\r\n udgjorde for 1978 ca. 1/1000 af varesalget, hvilket depotejeren ikke finder  \r\n\r\n alarmerende. </P>  \r\n\r\n<P>Forhandleravance og -tilskud </P>  \r\n\r\n<P>Det oplystes, at forhandleravancerne fastsættes individuelt for hvert  \r\n\r\n depot, idet der tages hensyn til omsætningen, distriktets størrelse,  \r\n\r\n egenkapital m.v. for derved at give depotejeren en rimelig indtjening. Der  \r\n\r\n afleveres regnskaber til bryggeriet med henblik på regulering af avancerne.  \r\n\r\n Der stilles ikke særlige krav til revision m.v. af disse regnskaber. Til den  \r\n\r\n depotejer, der vælger selv at afhente produkterne på bryggeriet, udbetaler  \r\n\r\n bryggeriet et beløb for fragten. På fakturaerne er beløbet benævnt  \r\n\r\n kørselsgodtgørelse. Ifølge depotejerens oplysning er &quot;godtgørelsen&quot;  \r\n\r\n fastsat til, hvad det ville koste bryggeriet at forsende produkterne fra  \r\n\r\n bryggeriet til depoterne med DSB. Det bemærkes, at kørselsgodtgørelsen ikke  \r\n\r\n er medtaget i de opgivne kontroltal. </P>  \r\n\r\n<P>Ud over den egentlige forhandleravance får enkelte depotejere specielle  \r\n\r\n godtgørelser. Den besøgte depotejer modtog f.eks. en særlig fragtgodtgørelse  \r\n\r\n for leverancer til en nærliggende ø (inklusive godtgørelse for udgifter til  \r\n\r\n færge) samt leje af et dispositionslager (reservelager) for flere omliggende  \r\n\r\n depoter. </P>  \r\n\r\n<P>Afstemning af kontroloplysninger </P>  \r\n\r\n<P>Depotejeren har selvangivet følgende: </P>  \r\n\r\n<PRE>  \r\n\r\n                            1978          1977        1976  \r\n\r\n                            ----          ----        ---  \r\n\r\n Forhandleravance         894.255,01   759.145,56   734.451,34  \r\n\r\n Ekstra dyrtidstill.        5.000,00     5.000,00     5.000,00  \r\n\r\n Leje af disp. lager        3.384.29     4.264,65     2.847,96  \r\n\r\n Ekstra vederlag              213,00       124,44         0,00  \r\n\r\n Udlev. godtgørelse           980,35         0,00         0,00  \r\n\r\n                         -----------   ----------   ---------  \r\n\r\n                          903.832,65   768.534,65   742.299,30  \r\n\r\n Tilskud til smags-                        634,87  \r\n\r\n prøver/agitation           1.598,39     4.050,00         0,00  \r\n\r\n Kørselsgodtgørelse       146.501,35   115.815,39   134.085,76  \r\n\r\n Fragtgodtg. (til ø)       10.631,54     9.348,34    10.404,00  \r\n\r\n                        ------------   ----------   ---------  \r\n\r\n I alt                  1.062.563,93   898,383,25   886.789,06  \r\n\r\n                        ------------   ----------   ---------  \r\n\r\n Kontroltal               903.703,60   767.130,76   739.865,60  \r\n\r\n                          ----------   ----------   ---------  \r\n\r\n</PRE>  \r\n\r\n<P>Amtsskatteinspektoratets konklusion </P>  \r\n\r\n<P>Inspektoratet har ikke fundet anledning til at foretage yderligere i  \r\n\r\n sagen, da differencerne mellem de selvangivne beløb og kontroltallene er  \r\n\r\n beskedne, og da bogholderiet i øvrigt er tilrettelagt på en måde, der giver  \r\n\r\n en rimelig sikkerhed for, at alle salgsindtægter registreres. </P>  \r\n\r\n<P>Hans Westerberg </P>  \r\n\r\n<P>J. Sandgren </P>  \r\n\r\n<P>BILAG </P>  \r\n\r\n<P>Fra direktoratet for toldvæsenet har statsskattedirektoratet modtaget et  \r\n\r\n notat, der er udarbejdet på grundlag af en kontrolaktion over for  \r\n\r\n restaurationsbranchen, og som direktoratet - under henvisning til nærværende  \r\n\r\n revisionsmeddelelse - finder det hensigtsmæssigt at informere om. </P>  \r\n\r\n<P>Baggrund for kontrolaktionen </P>  \r\n\r\n<P>Restaurationsbranchen (restauranter og cafeterier) omfatter ca. 6.000  \r\n\r\n virksomheder, heraf ca. 1.500 i Københavnsområdet. Branchens omsætning var i  \r\n\r\n 1977 ca. 4.7 mia. kr., heraf 1.5 mia. kr. i København. </P>  \r\n\r\n<P>Der er tale om en branche med meget stor udskiftning i virksomhedskredsen.  \r\n\r\n Den årlige udskiftning er ca. 20%, mod normalt ca. 10%. Det påstås, at en  \r\n\r\n række mindre restauranter, f.eks. pub'er, i vid udstrækning anvendes af  \r\n\r\n såkaldte bagmænd som indtægtsskilde, idet der etableres forpagtningsforhold,  \r\n\r\n som på grund af deres indhold (ublu økonomiske betingelser) er dømt til  \r\n\r\n hurtig afvikling med bl.a. afgiftstab for statskassen til følge. </P>  \r\n\r\n<P>Hertil kommer, at erfaringerne fra den tidligere restaurationsafgift har  \r\n\r\n vist, at der i denne branche kan være tale om krympning af regnskaberne,  \r\n\r\n &quot;sort øl&quot; osv. </P>  \r\n\r\n<P>På denne baggrund har toldvæsenet i samarbejde med Københavns  \r\n\r\n bevillingspoliti i perioden juni 1979 - januar 1980 gennemført en  \r\n\r\n kontrolaktion over for et antal restaurationsvirksomheder i København. </P>  \r\n\r\n<P>Formål </P>  \r\n\r\n<P>Kontrolaktionen har haft til formål at klarlægge, </P>  \r\n\r\n<P>- om og i hvilket omfang der sker afgiftsundragelse bl.a. ved krympning af  \r\n\r\n regnskaber, </P>  \r\n\r\n<P>- om og i hvilket omfang statskassen bringes i risiko for afgiftstab som  \r\n\r\n følge af etablering af uholdbare forpagtningsforhold m.v., og </P>  \r\n\r\n<P>- om der sælges illegale varer i virksomhederne. </P>  \r\n\r\n<P>Aktionens forløb </P>  \r\n\r\n<P>Aktionen, der er gennemført af en projektgruppe bestående af 10 særligt  \r\n\r\n udvalgte folk, blev opdelt i følgende to faser: </P>  \r\n\r\n<P CLASS=PUNKT> <B>1.</B> Indsamling og registrering I indsamlings- og  \r\n\r\n registreringsfasen blev der indledningsvis foretaget en gennemgang af  \r\n\r\n foreliggende kontroloplysninger med henblik på at få udsøgt de mest  \r\n\r\n risikobetonede virksomheder. Der blev etableret samarbejde med politiets  \r\n\r\n bedrageriafdeling, bevillingspolitiet og skattevæsenet med henblik på  \r\n\r\n udveksling af oplysninger, der måtte skønnes at være af interesse for  \r\n\r\n undersøgelsen, herunder oplysninger om udstedte forpagterbevillinger. Der  \r\n\r\n blev endvidere foretaget observationer ved virksomheder, der i stort omfang  \r\n\r\n og til lave &quot;afhentningspriser&quot; afsætter øl i hele kasser samt  \r\n\r\n populære spiritusmærker. Observationerne blev i længere perioder koncentreret  \r\n\r\n om 4 - 5 &quot;detailølhandlere&quot;. Der blev tillige foretaget  \r\n\r\n observationer ved lavprisvarehuse og lignende, når der ved annoncering eller  \r\n\r\n på anden måde var konstateret salg af øl og spiritus til lave priser. Endelig  \r\n\r\n blev der i indsamlings- og registreringsfasen foretaget eftersyn i  \r\n\r\n indretningsvirksomheder med henblik på indhentning af leverandøroplysninger  \r\n\r\n samt oplysninger om, hvorvidt disse indretningsvirksomheder er kædet sammen  \r\n\r\n med restaurationsvirksomhederne. </P>  \r\n\r\n<P CLASS=PUNKT> <B>2.</B> Kontrol i virksomhederne På grundlag af de  \r\n\r\n indsamlede kontroloplysninger blev der udtaget ca. 75 virksomheder til  \r\n\r\n nærmere undersøgelse. I 47 af disse virksomheder er der gennemført  \r\n\r\n regnskabskontrol, og i yderligere 7 er kontrol påbegyndt. Kontrollen blev  \r\n\r\n gennemført som uanmeldte 2-mandseftersyn. Der blev straks ved eftersynets  \r\n\r\n start foretaget kasseopgørelse samt fuldstændig optælling af beholdningen af  \r\n\r\n øl, vand, vin og spiritus. Lokaler, som blev benyttet i forbindelse med  \r\n\r\n driften af den enkelte registrerede virksomhed, blev gennemgået, og alt  \r\n\r\n relevant regnskabsmateriale blev hjemtaget til gennemgang på toldkamret. </P>  \r\n\r\n<P>Aktionens resultater </P>  \r\n\r\n<P>Resultatet af den gennemførte aktion er foreløbig opgjort til, at de  \r\n\r\n pågældende virksomheder har udeholdt i alt ca. 8.5 mio. kr. i omsætning. Det  \r\n\r\n svarer til en momsunddragelse på ca. 1.7 mio. kr. Det skønnes, at sagerne vil  \r\n\r\n give anledning til bødeforlæg til et samlet beløb på ca. 1 mio. kr., hvortil  \r\n\r\n kommer de regninger, som skattevæsenet kan udskrive på basis af  \r\n\r\n kontrolresultatet. </P>  \r\n\r\n<P>Unddragelserne er fortrinsvis gennemført ved det, som toldvæsenet benævner  \r\n\r\n regnskabskrympning. Det vil sige, at virksomhederne holder en del af  \r\n\r\n omsætningen uden for regnskabet. Det er i udstrakt grad ølleverancer, det har  \r\n\r\n drejet sig om. Men også andre former for unddragelser er afsløret ved  \r\n\r\n toldvæsenet undersøgelser. </P>  \r\n\r\n<P>Det erfaringsmateriale, som gruppen har indsamlet ved kontrolaktionen, er  \r\n\r\n blevet bearbejdet og stillet til rådighed for toldkamrene som støtte for den  \r\n\r\n løbende kontrol med restaurationsvirksomhederne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19801827046"
        },
        {
            "displayName": "Entydig dokumentidentifikation",
            "displayValue": "CM022879"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Revisionsmeddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18270"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "23/06/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.NR. 70-77-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}