{
    "id": 122132,
    "title": "Forslag til Lov om ændring af lov om børnetilskud og forskudsvis udbetaling af børnebidrag, lov om en børnefamilieydelse, lov om individuel boligstøtte og lov om ændring af lov om social pension og andre love\\n(Ændrede betingelser om børns ophold her i landet m.v.)",
    "documentTypeId": "400",
    "isSagsforlobPeriodValid": true,
    "shortName": "2008/1 LSF 77",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 19. november 2008 af velfærdsministeren (Karen Jespersen)</p>\r\n      <p class=\"TitelPrefiks1\">Forslag</p>\r\n      <p class=\"TitelPrefiks2\">til</p>\r\n      <p class=\"Titel2\">Lov om ændring af lov om børnetilskud og forskudsvis udbetaling af børnebidrag, lov om en børnefamilieydelse, lov om individuel boligstøtte og lov om ændring af lov om social pension og andre love</p>\r\n      <p class=\"UnderTitel2\">(Ændrede betingelser om børns ophold her i landet m.v.)</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I lov om børnetilskud og forskudsvis udbetaling af børnebidrag, jf. lovbekendtgørelse nr. 909 af 3. september 2004, som ændret ved § 27 i lov nr. 431 af 6. juni 2005, § 8 i lov nr. 346 af 18. april 2007 og § 27 i lov nr. 523 af 6. juni 2007, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 5, stk. 1, nr. 2,</span> affattes således: </p>\r\n      <p class=\"Liste1\"><span class=\"Liste1Nr\">»2)</span> Barnet faktisk opholder sig her i landet, jf. dog stk. 2 og 3.«</p>\r\n      <p class=\"AendringMedNummer\"><span class=\"AendringNr\">2.</span> <span class=\"Italic\">§ 5, stk. 3,</span> affattes således: </p>\r\n      <p class=\"Stk2\"><span class=\"StkNr\">»Stk. 3.</span> Opholder barnet sig kortvarigt i udlandet, eller opholder barnet sig midlertidigt i udlandet som led i barnets uddannelsesforløb med henblik på at forbedre barnets muligheder for at klare sig under fortsat ophold her i landet, kan der uanset stk. 1, nr. 2, udbetales børnetilskud. Hvis et barn er undervisningspligtigt efter folkeskoleloven, finder 1. pkt. ikke anvendelse, hvis der er tale om ulovligt skolefravær.«</p>\r\n      <p class=\"AendringMedNummer\"><span class=\"AendringNr\">3.</span> Efter § 24 a indsættes:</p>\r\n      <p class=\"Paragraf\"><span class=\"ParagrafNr\">»§ 24 b.</span> Kommunalbestyrelsen skal anmode barnets forældre om en erklæring om, hvor barnet opholder sig og om årsagen til et eventuelt udlandsophold, hvis kommunalbestyrelsen modtager meddelelse efter regler fastsat i medfør af § 24 a eller på anden måde får oplysninger, hvorefter der kan opstå tvivl om, hvorvidt betingelserne om barnets ophold her i landet, jf. § 5, vil være opfyldt ved begyndelsen af det følgende kvartal, jf. § 6, stk. 2. Modtages erklæring ikke inden for 14 dage efter kommunalbestyrelsens anmodning herom, træffes afgørelse om, hvorvidt barnet kan anses for at have ophold her i landet, på det foreliggende grundlag.</p>\r\n      <p class=\"Stk2\"><span class=\"StkNr\">Stk. 2.</span> Velfærdsministeren kan fastsætte regler om administration i forbindelse med kommunalbestyrelsens vurdering af, om betingelserne for barnets ophold her i landet er opfyldt.«</p>\r\n      <p class=\"AendringMedNummer\"><span class=\"AendringNr\">4.</span> Efter § 25 a indsættes:</p>\r\n      <p class=\"Paragraf\"><span class=\"ParagrafNr\">»§ 25 b.</span> Personer, der modtager førtidspension efter lov om højeste, mellemste, forhøjet almindelig eller almindelig førtidspension m.v., er berettiget til børnetilskud efter de regler, der gælder for modtagere af folkepension.«</p>\r\n      <p class=\"CentreretParagraf\">§ 2</p>\r\n      <p class=\"Tekst2\">I lov om en børnefamilieydelse, jf. lovbekendtgørelse nr. 972 af 22. september 2006, som ændret ved lov nr. 318 af 30. april 2008, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 2, stk. 1, nr. 2,</span> affattes således: </p>\r\n      <p class=\"Liste1\"><span class=\"Liste1Nr\">»2)</span> at barnet faktisk opholder sig her i landet, jf. § 5, stk. 1, nr. 2, i lov om børnetilskud og forskudsvis udbetaling af børnebidrag, jf. dog lovens § 5, stk. 3,«</p>\r\n      <p class=\"AendringMedNummer\"><span class=\"AendringNr\">2.</span> <span class=\"Italic\">§ 2, stk. 2,</span> ophæves. </p>\r\n      <p class=\"AendringMedNummer\"><span class=\"AendringNr\">3.</span> <span class=\"Italic\">§ 6, stk. 3,</span> affattes således: </p>\r\n      <p class=\"Stk2\"><span class=\"StkNr\">»Stk. 3.</span> Ved kommunalbestyrelsens afgørelse af, om betingelsen om barnets ophold her i landet er opfyldt, jf. § 2, stk. 1, nr. 2, kan kommunalbestyrelsen benytte oplysninger, der er modtaget efter regler fastsat i medfør af § 24 a i lov om børnetilskud og forskudsvis udbetaling af børnebidrag. § 24 b, stk. 1, i lov om børnetilskud og forskudsvis udbetaling af børnebidrag og regler fastsat i medfør af lovens § 24 b, stk. 2, finder tilsvarende anvendelse.«</p>\r\n      <p class=\"CentreretParagraf\">§ 3</p>\r\n      <p class=\"Tekst2\">I lov om individuel boligstøtte, jf. lovbekendtgørelse nr. 981 af 1. oktober 2008, som ændret ved § 10 i lov nr. 346 af 18. april 2007, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> I <span class=\"Italic\">§ 7, stk. 2,</span> indsættes som 2. pkt.: </p>\r\n      <p class=\"Stk2\"><span class=\"StkNr\"></span> »Hvis der efter lov om en børnefamilieydelse træffes afgørelse om, at betingelsen om et barns ophold her i landet ikke er opfyldt, skal kommunalbestyrelsen samtidig træffe afgørelse om, at barnet ikke medregnes ved beregningen af boligstøtten.«</p>\r\n      <p class=\"AendringMedNummer\"><span class=\"AendringNr\">2.</span> Efter § 46 indsættes:</p>\r\n      <p class=\"Paragraf\"><span class=\"ParagrafNr\">»§ 46 a.</span> Hvis kommunalbestyrelsen har truffet afgørelse om, at barnet ikke medregnes ved beregningen af boligstøtten, jf. § 7, stk. 2, 2. pkt., finder § 46, stk. 2 og 4-6, tilsvarende anvendelse.</p>\r\n      <p class=\"Stk2\"><span class=\"StkNr\">Stk. 2.</span> Når barnet igen opholder sig her i landet, jf. § 2, stk. 1, nr. 2, i lov om en børnefamilieydelse, finder § 43, stk. 1, 2. pkt., og § 44, stk. 1, 2 og 4, tilsvarende anvendelse.«</p>\r\n      <p class=\"CentreretParagraf\">§ 4</p>\r\n      <p class=\"Tekst2\">I lov nr. 285 af 25. april 2001 om ændring af lov om social pension og andre love (Førtidspensionsreform), som ændret senest ved § 57 i lov nr. 1164 af 19. december 2003, foretages følgende ændring:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 6, stk. 6,</span> ophæves. </p>\r\n      <p class=\"CentreretParagraf\">§ 5</p>\r\n      <p class=\"Stk2\"><span class=\"StkNr\"></span> Loven træder i kraft den 1. januar 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til lovforslaget</p>\r\n      <p class=\"TekstoverskriftBm\">Almindelige bemærkninger</p>\r\n      <p class=\"TekstoverskriftVenstreBm\">1. Indledning</p>\r\n      <p class=\"Tekst9\">Forslaget består af tre dele:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Styrket indsats mod genopdragelsesrejser og andre længerevarende udlandsophold af negativ betydning for herværende børns skolegang og integration.</p>\r\n        <p class=\"Liste1\"><span class=\"Liste1Nr\">2)</span> En ændring af reglerne om ret til børnetilskud og børnefamilieydelse ved barnets uddannelsesophold i udlandet.</p>\r\n        <p class=\"Liste1\"><span class=\"Liste1Nr\">3)</span> En ændring af ikrafttrædelsesbestemmelsen i lov nr. 285 af 25. april 2001 om børnetilskud til personer, der er omfattet af lov om højeste, mellemste, forhøjet almindelig og almindelig førtidspension m.v.</p>\r\n      </p>\r\n      <p class=\"TekstoverskriftVenstreBm\">2. Styrket indsats mod genopdragelsesrejser og lignende</p>\r\n      <p class=\"Tekst9\">Som opfølgning på punktet »Forebyggelse af genopdragelsesrejser« i regeringsgrundlaget for VK Regeringen II (februar 2005) nedsatte regeringen en tværministeriel arbejdsgruppe, hvor Integrationsministeriet havde formandsposten. Arbejdsgruppen skulle fremkomme med forslag til en yderligere indsats mod genopdragelsesrejser og andre længerevarende udlandsophold af negativ betydning for herværende børns skolegang og integration.</p>\r\n      <p class=\"Tekst9\">Arbejdsgruppens rapport fra maj 2006 indeholdt bl.a. forslag om at skærpe de gældende regler om inddragelse af børnefamilieydelse og børnetilskud ved barnets udlandsophold, således at der ikke skal udbetales børnefamilieydelse eller børnetilskud, når barnet opholder sig i udlandet sammen med en eller begge forældre, og at reducere boligstøtten, når der er truffet afgørelse om inddragelse af børnefamilieydelse pga. børns udlandsophold. Disse to forslag gennemføres med nærværende lovforslag.</p>\r\n      <p class=\"Tekst9\">Formålet med lovforslaget er således at forbedre herværende børns skolegang og integration gennem en styrket indsats mod genopdragelsesrejser og andre længerevarende udlandsophold af negativ betydning for herværende børns skolegang og integration.</p>\r\n      <p class=\"Tekst9\">Formålet kan nås ved, at forældre i mindre grad vælger at sende deres børn på sådanne udlandsophold. Skærpelsen af de eksisterende bestemmelser om inddragelse af børnefamilieydelse og børnetilskud samt den foreslåede reduktion af boligstøtten skal således indvirke på forældres adfærd, så forældrene fravælger eller forkorter varigheden af barnets længerevarende udlandsophold.</p>\r\n      <p class=\"Tekst9\">Succeskriteriet for forslaget er, at børn i målgruppen ikke sendes på genopdragelsesrejser og andre længerevarende udlandsophold af negativ betydning for herværende børns skolegang og integration. Der vil dog formentlig fortsat være en mindre gruppe, der trods de ændrede regler sender deres børn på sådanne ophold.</p>\r\n      <p class=\"Tekst9\">Skærpelsen af de eksisterende bestemmelser om inddragelse af børnefamilieydelse og børnetilskud skønnes med stor usikkerhed at medføre, at der årligt vil være yderligere 75 tilfælde hvor børnefamilieydelsen skal stoppes. Endvidere skønnes det med betydelig usikkerhed, at boligstøtten reduceres hos omkring 50-100 familier årligt som følge af forslaget. Det bemærkes, at reduktionen af boligstøtten både vil gælde de afgørelser om inddragelse af børnefamilieydelsen, som ville blive truffet efter de gældende regler herom, og de yderligere afgørelser om inddragelse af børnefamilieydelsen som følger af skærpelsen af de eksisterende bestemmelser. Virkningerne for udbetalinger af børnetilskud forventes at være ubetydelige.</p>\r\n      <p class=\"TekstoverskriftVenstreBm\">2.1. Ændringer i børnefamilieydelsesloven og børnetilskudsloven</p>\r\n      <p class=\"Tekst9\">Arbejdsgruppen fremsatte på det daværende Familie- og Forbrugerministeriums område bl.a. forslag om at ændre de eksisterende regler om bortfald af ret til børnefamilieydelse og børnetilskud ved barnets udlandsophold, således at det også bliver muligt at undlade at udbetale af disse ydelser, når børn opholder sig i udlandet sammen med en eller begge forældrene.</p>\r\n      <p class=\"Tekst9\">Baggrunden for arbejdsgruppens forslag var de ændringer, der fulgte af lov nr. 1166 af 19. december 2003. Med denne lov blev den hidtidige betingelse for udbetaling af børnetilskud og børnefamilieydelse om, at barnet har hjemsted her i landet, ændret til, at barnet opholder sig her i landet. Efter praksis anses barnet imidlertid som havende ophold her i landet, selv om barnet opholder sig i udlandet, når barnet opholder sig sammen med forældrene, og disse har fast bopæl her i landet.</p>\r\n      <p class=\"Tekst9\">Med dette lovforslag foreslås det derfor, at de eksisterende regler om bortfald af ret til børnefamilieydelse og børnetilskud ved barnets udlandsophold ændres, således at der i alle tilfælde alene skal ses på barnets ophold i forhold til, om opholdsbetingelserne for udbetaling af børnetilskud er opfyldt. Efter forslaget vil der således ikke længere skulle tages særskilt stilling til, om betingelserne for barnets ophold her i landet er opfyldt i situationer, hvor barnet opholder sig i udlandet sammen med en eller begge forældre under forhold, hvorefter forældrene fortsat anses for at have fast bopæl her i landet efter børnetilskudslovens § 5, stk. 1, nr. 5.</p>\r\n      <p class=\"Tekst9\">Endvidere foreslås det tydeliggjort i loven, at kortvarigt ophold i udlandet ikke er til hinder for, at der kan udbetales børnefamilieydelse og børnetilskud.</p>\r\n      <p class=\"Tekst9\">Endelig foreslås det, at det for undervisningspligtige børn, jf. folkeskoleloven, som går i skole, er en betingelse for ret til børnefamilieydelse og børnetilskud under udlandsophold, at der er tale om lovligt skolefravær.</p>\r\n      <p class=\"TekstoverskriftVenstreBm\">2.2. Ændringer i boligstøtteloven</p>\r\n      <p class=\"Tekst9\">Arbejdsgruppen fremsatte på det daværende Socialministeriums område bl.a. forslag om, at i de tilfælde, hvor kommunalbestyrelsen træffer afgørelse om stop for børnefamilieydelse pga. udlandsophold, skal der samtidig træffes afgørelse om, at det pågældende barn ikke indgår i boligstøtteberegningen, hvis husstanden modtager boligstøtte. Det bemærkes, at der er en række begunstigende beregningsregler for boligstøtten for husstande med hjemmeboende børn, herunder blandt andet reglen om, at boligsikring maksimalt kan udgøre 15 pct. af lejen, med mindre der er hjemmeboende børn.</p>\r\n      <p class=\"Tekst9\">Efter de gældende regler for boligstøtteberegning skal et barn være under 18 år og have fast ophold i ansøgerens hjem. Kortere ophold udenfor hjemmet – herunder i udlandet, hvor der er hensigt om tilbagevenden til forældrene – vil normalt ikke være nogen hindring for at medtage barnet ved beregningen af boligstøtte. Ved tidsmæssigt afgrænsede ophold på ikke over 6 måneder vil formodningen være for kortere ophold. Selv ved længerevarende ophold uden for hjemmet – f.eks. kostskoleophold eller midlertidige ophold i udlandet som udvekslingsstudent – kan en formodning om fast ophold dog være til stede. Dette gælder, hvis der ved indretningen af hjemmet er taget hensyn dels til barnets midlertidige ophold under f.eks. ferie, fridage eller sygdomsperioder, dels muligheden for senere varige ophold.</p>\r\n      <p class=\"Tekst9\">På baggrund af arbejdsgruppens rapport foreslås det som supplement til den eksisterende betingelse om barnets ophold i ansøgerens hjem, at forældre, der ikke er berettiget til at modtage børnefamilieydelse på grund af et barns udlandsophold, heller ikke skal kunne modtage den boligstøtte, der er beregnet som følge af, at det pågældende barn indgår i boligstøtteberegningen.</p>\r\n      <p class=\"TekstoverskriftVenstreBm\">3. Ændring af reglerne om ret til børneydelser ved barnets uddannelsesophold i udlandet</p>\r\n      <p class=\"Tekst9\">Som nævnt ovenfor blev det med lov nr. 1166 af 19. december 2003 gjort til en betingelse for at yde børnefamilieydelse og børnetilskud, at barnet opholder sig her i landet. Opholder barnet sig midlertidigt i udlandet som led i et uddannelsesforløb, der sigter på at forbedre barnets muligheder for at klare sig under fortsat ophold her i landet, er kravet om, at barnet opholder sig her i landet, ikke til hinder for, at der kan udbetales børnetilskud.</p>\r\n      <p class=\"Tekst9\">Det fremgår af bemærkningerne til L 4 fremsat den 8. oktober 2003 om ændring af hjemstedsbetingelsen til en opholdsbestemmelse, at der kan være tale om tilfælde, hvor barnet for at styrke dets sproglige færdigheder eller dets viden om internationale forhold i et år, eller et semester følger en uddannelse i udlandet. Ved afgørelse om opholdskravet er opfyldt, vil der blive lagt vægt på, om opholdet kan betragtes som et supplement til et igangværende uddannelsesforløb i Danmark. Ved vurdering af, om opholdet i udlandet er led i et sådant uddannelsesforløb, må kommunen tage udgangspunkt i forældrenes redegørelse om formålet med opholdet i udlandet, og i tvivlstilfælde bør der tages kontakt til den uddannelsesinstitution her i landet, der senest har haft kontakt med barnet.</p>\r\n      <p class=\"Tekst9\">Ankestyrelsen har imidlertid truffet afgørelse om, at et High School-ophold i USA efter 9. klasse ikke kunne betragtes som »led i et uddannelsesforløb«, da der ikke er tale om et supplement til et <span class=\"Italic\">igangværende uddannelsesforløb</span> i Danmark. Der kunne derfor ikke udbetales børnefamilieydelse under opholdet.</p>\r\n      <p class=\"Tekst9\">Da en sådan praksis ikke er i overensstemmelse med intentionerne bag undtagelsesreglen i lov nr. 1166 af 19. december 2003, er velfærdsministeren og skatteministeren enige om at præcisere reglerne i børnefamilieydelses- og børnetilskudslovene, således at der kan udbetales børnefamilieydelse og børnetilskud, når barnet i op til et år opholder sig i udlandet i forbindelse med uddannelse. Der henvises til skatteministerens svar på spørgsmål nr. 3 - SAU Alm. del, 2007-08, 1. samling.</p>\r\n      <p class=\"Tekst9\">Formålet med anden del af lovforslaget er at ændre reglerne, således at der kan udbetales børnefamilieydelse og børnetilskud, hvis uddannelsesforløbet i udlandet, kan betragtes som et supplement til barnets uddannelsesforløb i Danmark. Forløbet behøver således ikke være et supplement til et igangværende uddannelsesforløb i Danmark. Det afgørende er, at barnet opholder sig i udlandet med henblik på at forbedre barnets muligheder for at klare sig under fortsat ophold her i landet.</p>\r\n      <p class=\"TekstoverskriftVenstreBm\">4. Ændring af overgangsregel om børnetilskud</p>\r\n      <p class=\"Tekst9\">På baggrund af en fejl i overgangsbestemmelsen i lov nr. 285 af 25. april 2001 om ændring af lov om social pension og andre love (Førtidspensionsreform) fik personer, der var tilkendt invaliditetsydelse inden den 1. januar 2003, og som efter denne dato er tilkendt eller kan tilkendes førtidspension efter reglerne fra før 1. januar 2003, ikke samme vilkår som andre førtidspensionister omfattet af reglerne fra før 1. januar 2003. I overensstemmelse med intentionerne i ikrafttrædelsesbestemmelsen i førtidspensionsreformen ligestiller nærværende lovforslag disse to persongrupper i relation til børnetilskudsreglerne.</p>\r\n      <p class=\"Tekst9\">Ligeledes i overensstemmelse med intentionerne i ikrafttrædelsesbestemmelsen i førtidspensionsreformen præciseres det, at udbetaling af ydelser efter reglerne i børnetilskudsloven til førtidspensionister omfattet af reglerne fra før 1. januar 2003 sker efter de til enhver tid gældende regler i børnetilskudsloven.</p>\r\n      <p class=\"TekstoverskriftVenstreBm\">5. Ligestillingsmæssige konsekvenser</p>\r\n      <p class=\"Tekst9\">Der er foretaget ligestillingsvurdering af lovforslaget for så vidt angår den del af lovforslaget, der vedrører en styrket indsats mod genopdragelsesrejser og andre længerevarende udlandsophold af negativ betydning for herværende børns skolegang og integration.</p>\r\n      <p class=\"Tekst9\">Forslaget skønnes med betydelig usikkerhed at vedrøre en kreds på ca. 150 børn om året, og kønsfordelingen skønnes at være 40 pct. piger og 60 pct. drenge. Den betydelige usikkerhed i skønnet skyldes bl.a., at der er tale om en relativt begrænset målgruppe. På baggrund af denne usikkerhed, er det ikke muligt at konkludere, om der er ligestillingsmæssige konsekvenser forbundet med lovforslaget.</p>\r\n      <p class=\"TekstoverskriftVenstreBm\">6. Økonomiske og administrative konsekvenser for det offentlige</p>\r\n      <p class=\"Tekst9\">Forslaget om en styrket indsats mod genopdragelsesrejser og lignende skønnes at medføre offentlige mindreudgifter på 0,4 mio. kr. årligt. Heraf skønnes de offentlige mindreudgifter til boligstøtte at udgøre 0,2 mio. kr. fordelt med halvdelen til kommunerne og halvdelen til staten, mens de statslige mindreudgifter til børnefamilieydelse skønnes at udgøre 0,2 mio. kr. Virkningerne for udbetalingerne af børnetilskud forventes at være ubetydelige.</p>\r\n      <p class=\"Tekst9\">Forslaget om ændring af reglerne om ret til børnetilskud og børnefamilieydelse ved barnets uddannelsesophold i udlandet vil ikke medføre merudgifter af betydning. Forslaget til lovændringen er en præcisering, der skal bringe reglerne i overensstemmelse med de oprindelige intentioner ved lov nr. 1166 af 19. december 2003.</p>\r\n      <p class=\"Tekst9\">Lovforslaget om ændring af overgangsreglen om børnetilskud har ikke økonomiske konsekvenser af betydning.</p>\r\n      <p class=\"Tekst9\">Lovforslagets økonomiske konsekvenser skal forhandles med kommunerne.</p>\r\n      <p class=\"Tekst9\">Lovforslaget har ikke økonomiske konsekvenser for regionerne.</p>\r\n      <p class=\"Tekst9\">Lovforslaget skønnes ikke at have administrative konsekvenser for det offentlige.</p>\r\n      <p class=\"TekstoverskriftVenstreBm\">7. Økonomiske og administrative konsekvenser for erhvervslivet</p>\r\n      <p class=\"Tekst9\">Lovforslaget har ikke økonomiske eller administrative konsekvenser for erhvervslivet.</p>\r\n      <p class=\"TekstoverskriftVenstreBm\">8. Administrative konsekvenser for borgerne</p>\r\n      <p class=\"Tekst9\">Lovforslaget har ikke administrative konsekvenser for borgerne</p>\r\n      <p class=\"TekstoverskriftVenstreBm\">9. Miljømæssige konsekvenser</p>\r\n      <p class=\"Tekst9\">Lovforslaget har ikke miljømæssige konsekvenser.</p>\r\n      <p class=\"TekstoverskriftVenstreBm\">10. Forholdet til EU-retten</p>\r\n      <p class=\"Tekst9\">Kravet i lov om børnetilskud og forskudsvis udbetaling af børnebidrag og lov om en børnefamilieydelse om ophold her i landet gælder ikke for personer, der er omfattet af De europæiske Fællesskabers forordninger om social sikring. Dette gælder både opholdskravet i de gældende regler og i de foreslåede ændringer i dette lovforslag.</p>\r\n      <p class=\"TekstoverskriftVenstreBm\">11. Hørte myndigheder og organisationer</p>\r\n      <p class=\"Tekst9\">Lovforslaget har været sendt i høring hos:</p>\r\n      <p class=\"Tekst9\">Økonomi- og Erhvervsministeriet, Skatteministeriet, Undervisningsministeriet, Ministeriet for Flygtninge, Indvandrere og Integration, Ankestyrelsen, Sikringsstyrelsen, KL, Danske Regioner, Børnerådet, Dansk Center for Undervisningsmiljø (DCUM), Institut for Menneskerettigheder, Rådet for Etniske minoriteter, Danmarks Lærerforening (DLF), Dansk Flygtningehjælp, Dansk Friskoleforening, Danske Skoleelever, Efterskoleforeningen, Foreningen af Frie Ungdoms- og Efterskoler, Efterskolernes Lærerforening, Foreningen af Husholdnings- og Håndarbejdsskoler, Frie Grundskolers Fællesråd, Frie Grundskolers Lærerforening, Landsforbundet af Voksen- og Ungdomsundervisere (LVU), Landsforeningen af Ungdomsskoleledere (LU), Landsforeningen for Opholdssteder og Skole- og Behandlingstilbud, Private Gymnasier og Studenterkurser, Skole og Samfund, Skolelederne, Ungdomsringen, Ungdomsskolernes Udviklingscenter, Børnesagens Fællesråd, Daginstitutionernes Landsorganisation, Børne- og Ungdomspædagogernes Landsforbund (BUPL), Dansk Socialrådgiverforening, Socialpædagogernes Landsforbund, Børne- og Kulturchefforeningen, Socialchefforeningen, Boligselskabernes Landsforening, Danmarks Lejerforeninger, Lejernes Landsorganisation i Danmark og Dokumentations- og Rådgivningscentret om Racediskrimination.</p>\r\n      <p class=\"TekstoverskriftVenstreBm\">12. Sammenfattende skema</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 195 195 196;\" width=\"586\">\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000; border-bottom: 0.018cm solid #000000\" width=\"195\"> </td>\r\n              <td align=\"Center\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Positive konsekvenser/mindre udgifter</div>\r\n              </td>\r\n              <td align=\"Center\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border: 0.018cm solid #000000\" width=\"196\">\r\n                <div class=\"Tabeltekst9\">Negative konsekvenser/merudgifter</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Økonomiske konsekvenser for det offentlige</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Staten: Mindreudgifter på 0,3 mio. kr. årligt</div>\r\n                <div class=\"Tabeltekst9\">Kommunerne: Mindreudgifter på 0,1 mio. kr. årligt</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"196\">\r\n                <div class=\"Tabeltekst9\">Ingen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Administrative konsekvenser for det offentlige</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Ingen</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"196\">\r\n                <div class=\"Tabeltekst9\">Ingen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Økonomiske konsekvenser for erhvervslivet</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Ingen</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"196\">\r\n                <div class=\"Tabeltekst9\">Ingen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Administrative konsekvenser for erhvervslivet</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Ingen</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"196\">\r\n                <div class=\"Tabeltekst9\">Ingen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Administrative konsekvenser for borgerne</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Ingen</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"196\">\r\n                <div class=\"Tabeltekst9\">Ingen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Miljømæssige konsekvenser</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Ingen</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"196\">\r\n                <div class=\"Tabeltekst9\">Ingen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"195\">\r\n                <div class=\"Tabeltekst9\">Forholdet til EU-retten</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"391\">\r\n                <div class=\"Tabeltekst9\">Lovforslaget indeholder ikke EU-retlige konsekvenser.</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"TekstoverskriftBm\">Bemærkninger til lovforslagets enkelte bestemmelser</p>\r\n      <p class=\"TekstoverskriftBm\">Til § 1</p>\r\n      <p class=\"BemTilV\">Til nr. 1</p>\r\n      <p class=\"Tekst9\">Efter de gældende regler er det en betingelse for udbetaling af børnetilskud, at barnet har ophold her i landet. Det fremgår af bemærkningerne til lovforslag L 4, fremsat den 8. oktober 2003, om ændring af hjemstedsbestemmelsen til en opholdsbestemmelse, at der ved ophold her i landet skal forstås, at barnet har sin dagligdag her i landet. Opholder barnet sig hos forældrene og har disse fast bopæl her i landet, anses barnet for at opholde sig her i landet. Det gælder også, hvis barnet opholder sig i udlandet sammen med forældrene under forhold, hvorefter forældrene fortsat anses for at have bopæl her i landet efter børnetilskudslovens § 5, stk. 1, nr. 5.</p>\r\n      <p class=\"Tekst9\">Med forslaget om, at barnet skal have faktisk ophold her i landet – bortset fra de tilfælde, der er nævnt i børnetilskudslovens § 5, stk. 2, og i børnetilskudslovens § 5, stk. 3, som affattet ved lovforslagets § 1, nr. 2 – vil der i alle tilfælde alene skulle ses på barnets faktiske ophold, i forhold til om opholdsbetingelserne for udbetaling af børnetilskud er opfyldt. Efter forslaget vil der ikke længere skulle tages særskilt stilling til, om betingelserne for barnets ophold her i landet er opfyldt i situationer, hvor barnet opholder sig i udlandet sammen med forældrene under forhold, hvorefter forældrene fortsat anses for at have bopæl her i landet efter børnetilskudslovens § 5, stk. 1, nr. 5. Efter forslaget er det hovedreglen, at barnet faktisk skal opholde sig her i landet, for at der kan udbetales børnetilskud. Undtagelserne hertil fremgår af børnetilskudslovens § 5, stk. 2, og børnetilskudslovens § 5, stk. 3, som affattet ved lovforslagets § 1, nr. 2. Der henvises til bemærkningerne til forslagets § 1, nr. 2.</p>\r\n      <p class=\"Tekst9\">Efter børnetilskudslovens § 6, stk. 2, skal betingelserne for at modtage børnetilskud være opfyldt ved begyndelsen af kvartalet for hvilket, der udbetales børnetilskud. Det betyder ikke, at barnets opholdssted på første dag i kvartalet er afgørende, men at barnets situation skal vurderes på dette tidspunkt. Der kan udbetales børnetilskud i situationer, hvor barnet er omfattet af undtagelserne til betingelsen om barnets faktiske ophold her i landet. Der kan ikke udbetales børnetilskud, selv om barnet faktisk opholder sig her i landet ved kvartalets begyndelse, hvis der er tale om en kortvarig afbrydelse af et længerevarende udlandsophold.</p>\r\n      <p class=\"BemTilV\">Til nr. 2</p>\r\n      <p class=\"Tekst9\">Efter de gældende regler er det en betingelse for udbetaling af børnetilskud, at barnet har ophold her i landet. Hvis barnet opholder sig kortvarigt i udlandet på grund af ferie, familiebesøg, sygdomsbehandling eller lignende, anses barnet dog fortsat at have ophold her i landet. Tilsvarende gælder, hvis barnet opholder sig i udlandet sammen med forældrene, der har fast bopæl her i landet. Hvis barnet opholder sig midlertidigt i udlandet som <span class=\"Italic\">led i et uddannelsesforløb,</span> der sigter på at forbedre barnets muligheder for at klare sig under fortsat ophold her i landet, er bestemmelsen i lovens § 5, stk. 1, nr. 2, ikke til hinder for, at der kan udbetales børnetilskud.</p>\r\n      <p class=\"Tekst9\">Det fremgår af bemærkningerne til lovforslaget L 4 fremsat den 8. oktober 2003 om ændring af hjemstedsbetingelsen til en opholdsbestemmelse, at »Opholder barnet sig midlertidigt i udlandet som led i et uddannelsesforløb, der sigter på at forbedre barnets muligheder for at klare sig under fortsat ophold her i landet, kan der fortsat udbetales børnetilskud. Der kan være tale om, at barnet for at styrke dets sproglige færdigheder eller dets viden om internationale forhold i et år, eller et semester følger en uddannelse i udlandet. Der vil blive lagt vægt på, om opholdet kan betragtes som et supplement til et igangværende uddannelsesforløb i Danmark. Ved vurdering af, om opholdet i udlandet er led i et sådant uddannelsesforløb, må kommunen tage udgangspunkt i forældrenes redegørelse om formålet med opholdet i udlandet. I tvivlstilfælde bør der tages kontakt til den uddannelsesinstitution her i landet, der senest har haft kontakt med barnet«.</p>\r\n      <p class=\"Tekst9\">Ankestyrelsen har truffet afgørelse (B-1-06) om, at et High School-ophold i USA efter 9. klasse ikke kunne betragtes som <span class=\"Italic\">et supplement til et igangværende uddannelsesforløb</span> i Danmark, hvorfor der ikke kunne udbetales børnetilskud under opholdet.</p>\r\n      <p class=\"Tekst9\">Ankestyrelsen lagde vægt på, at formålet med opholdet var, at det skulle erstatte folkeskolens 10. klasse i Danmark. Opholdet kunne således ikke betragtes som <span class=\"Italic\">et supplement til et igangværende uddannelsesforløb</span> i Danmark.</p>\r\n      <p class=\"Tekst9\">Med forslaget tydeliggøres det, at barnets kortvarige ophold i udlandet ikke er til hinder for at udbetale børnetilskud.</p>\r\n      <p class=\"Tekst9\">Samtidig foreslås det, at hvis barnet opholder sig midlertidigt i udlandet som <span class=\"Italic\">led i barnets uddannelsesforløb,</span> der sigter på at forbedre barnets muligheder for at klare sig under fortsat ophold her i landet, er kravet i lovens § 5, stk. 1, nr. 2, om barnets ophold her i landet ikke til hinder for, at der kan udbetales børnetilskud. Ændringen betyder, at der ikke længere kan stilles krav om, at uddannelsesopholdet skal betragtes som et supplement til <span class=\"Italic\">et igangværende uddannelsesforløb</span> i Danmark. Opholdet i udlandet skal som hidtil sigte på at forbedre barnets muligheder for at klare sig under fortsat ophold her i landet. Der henvises i øvrigt til bemærkningerne til den oprindelige bestemmelse i L 4 fremsat den 8. oktober 2003 (se ovenfor).</p>\r\n      <p class=\"Tekst9\">Som en styrket indsats mod genopdragelsesrejser og andre længerevarende ophold i udlandet af negativ betydning for børns skolegang og integration foreslås det, at ophold i udlandet ikke kan undtages fra kravet om ophold her i landet efter bestemmelsen i lovens § 5, stk. 1, nr. 2, i de tilfælde, hvor barnet er undervisningspligtig, og der er tale om ulovligt skolefravær.</p>\r\n      <p class=\"Tekst9\">Det fremgår af Undervisningsministeriets bekendtgørelse nr. 822 af 26. juli 2004 om elevers fravær fra undervisningen i <span class=\"Italic\">folkeskolen,</span> at hvis en elev i folkeskolen udebliver fra undervisningen, skal forældrene mundtligt eller skriftligt oplyse skolen om grunden hertil. Hvis udeblivelsen skyldes sygdom af mere end 2 ugers varighed, kan skolen forlange lægeattest. Skolen har således ret til at kende årsagen til en elevs fravær og pligt til at undersøge baggrunden for fraværet, hvis forældrene ikke selv oplyser om årsagen. Fravær, der ikke er begrundet i sygdom, skal godkendes af skolen. I modsat fald er der tale om ulovligt fravær. Der vil foreligge ulovligt skolefravær i lovforslagets forstand, hvis der er tale om ulovligt fravær efter bekendtgørelsens definition.</p>\r\n      <p class=\"Tekst9\">Reglerne om fravær fra undervisningen i friskoler er reguleret af lov om <span class=\"Italic\">friskoler</span> og private grundskoler m.v., jf. lovbekendtgørelse nr. 962 af 26. september 2008, om friskoler og private grundskoler m.v. Det fremgår af lovens § 6, stk. 2, at skolens leder skal påse, at de undervisningspligtige elever deltager i undervisningen, og at forældrene kan anmodes om at give skolen skriftlig oplysning om grunden til en elevs udeblivelse fra undervisningen. Skyldes udeblivelsen sygdom af mere end 2 ugers varighed, kan skolens leder forlange lægeattest. Hvis en elev ikke opfylder undervisningspligten, indberetter skolens leder det til kommunalbestyrelsen i elevens bopælskommune.</p>\r\n      <p class=\"Tekst9\">Regler om fravær fra undervisningen i <span class=\"Italic\">efterskoler</span> findes i lov om folkehøjskoler, efterskoler, husholdningsskoler og håndarbejdsskoler (frie kostskoler), jf. lovbekendtgørelse nr. 785 af 18. juli 2008. Af lovens § 2, stk. 9, fremgår, at efterskolen skal give de kommuner, hvor undervisningspligtige elever er tilmeldt folkeregistret, meddelelse om optagelse og kursets varighed. Forlader disse elever skolen inden kursets afslutning, eller opfylder de ikke undervisningspligten, skal skolen underrette kommunen herom.</p>\r\n      <p class=\"Tekst9\">Lovforslaget omfatter således ulovligt fravær fra undervisningen i folkeskolen, i friskolerne og i efterskolerne.</p>\r\n      <p class=\"Tekst9\">Med lovforslaget foreslås således, at der for undervisningspligtige børn i folkeskolen, i friskolerne og i efterskolerne ikke kan udbetales børnetilskud, når barnet opholder sig i udlandet og samtidig har ulovligt fravær fra skolen. Det gælder uanset, om der er tale om korterevarende, midlertidige eller længerevarende ophold i udlandet.</p>\r\n      <p class=\"Tekst9\">Det bemærkes, at efter gældende regler har samtlige typer af skoler, hvor undervisningspligten kan opfyldes, pligt til at give kommunen meddelelse om fravær straks, hvis skolen i en uge ikke har haft kontakt med barnet og ikke har oplysninger om årsagen hertil, såfremt den manglende kontakt kan skyldes, at barnet ikke længere opholder sig her i landet. Reglerne er fastsat i bekendtgørelse nr. 514 af 11. juni 2004 om meddelelser efter § 24 a i lov om børnetilskud og forskudsvis udbetaling af børnebidrag (som ændret ved bekendtgørelse nr. 791 af 11. juli 2006) og bekendtgørelse nr. 822 af 26. juli 2004 om elevers fravær fra undervisningen i folkeskolen (som ændret ved bekendtgørelse nr. 768 af 5. juli 2006).</p>\r\n      <p class=\"Tekst9\">Det vil således være skolens indberetning om ulovligt fravær, der ligger til grund for kommunalbestyrelsens afgørelse om ret til børnefamilie og børnetilskud. Kommunen skal ved afgørelsen om ret til børneydelser tage hensyn til, om der er tale om undskyldeligt fravær i force majeure situationer.</p>\r\n      <p class=\"Tekst9\">Samlet for betingelsen om barnets ophold her i landet, herunder de foreslåede ændringer i dette lovforslag, gælder, at det er kommunalbestyrelsen, der ud fra en samlet vurdering træffer afgørelse om, hvorvidt betingelserne for ret til børnetilskud er opfyldt. Heri ligger blandt andet, at kommunalbestyrelsen som led i afgørelsen foretager partshøring af forældrene, jf. lovforslagets § 1, nr. 3, og bemærkningerne hertil, og eventuelt indhenter supplerende oplysninger fra skolelederen om fraværet.</p>\r\n      <p class=\"BemTilV\">Til nr. 3</p>\r\n      <p class=\"Tekst9\">Som noget nyt foreslås det, at hvis kommunalbestyrelsen modtager meddelelse efter regler fastsat i medfør af § 24 a eller på anden måde får oplysninger, hvorefter der kan opstå tvivl om, hvorvidt opholdsbetingelserne for udbetaling af børnetilskud er opfyldt ved begyndelsen af det første døgn i kvartalet, skal kommunalbestyrelsen anmode barnets forældre om inden 14 dage at modtage en erklæring om, hvor barnet opholder sig og om årsagen til et eventuelt udlandsophold. Erklæringens indhold skal sammen med de øvrige oplysninger indgå i kommunalbestyrelsens afgørelse om, hvorvidt barnet kan anses for at have ophold her i landet. Hvis erklæring ikke er modtaget inden 14 dage fra anmodningen, træffes afgørelsen om, hvorvidt barnet kan anses for at have ophold her i landet, på det foreliggende grundlag.</p>\r\n      <p class=\"Tekst9\">Forslaget giver kommunalbestyrelsen en forpligtelse til at anvende en særlig fremgangsmåde i forbindelse med undersøgelsen af, om betingelsen om barnets ophold her i landet fortsat er opfyldt. Kommunalbestyrelsen skal indhente en erklæring fra forældrene, når kommunalbestyrelsen modtager meddelelse efter reglerne fastsat i medfør af børnetilskudslovens § 24 a eller når den på anden måde har fået oplysninger, hvorefter der kan opstå tvivl om, hvorvidt betingelserne om barnets ophold her i landet fortsat er opfyldt. At kommunalbestyrelsen skal reagere med det samme, giver forældrene en retssikkerhed for, at kommunalbestyrelsen får det korrekte grundlag til at træffe afgørelsen om ret til børnetilskud, og det giver kommunalbestyrelsen en mulighed for at standse udbetalingen af børnetilskud rettidigt, hvis betingelserne ikke længere er opfyldt. Det bemærkes, at kommunalbestyrelsen ikke kan træffe afgørelsen om ret til børnetilskud før begyndelsen af det første døgn i kvartalet, hvor det kan konstateres, om betingelserne for at modtage børnetilskud er opfyldt.</p>\r\n      <p class=\"Tekst9\">Hvis kommunalbestyrelsen har truffet afgørelse om bortfald af ret til børnetilskud, kræves fornyet ansøgning, for at udbetalingen af børnetilskud genoptages. Genoptagelse af udbetalingen forudsætter endvidere, at betingelserne på ny er opfyldt.</p>\r\n      <p class=\"Tekst9\">Det foreslås endvidere, at velfærdsministeren kan fastsætte regler om administration i forbindelse med kommunalbestyrelsens vurdering af, om betingelserne for barnets ophold her i landet er opfyldt. Bemyndigelsen forventes anvendt til at fastsætte regler om administrationen ved anmodning om erklæring, rykkerprocedure mv.</p>\r\n      <p class=\"BemTilV\">Til nr. 4</p>\r\n      <p class=\"Tekst9\">Det fremgår af § 6, stk. 6, i lov nr. 285 af 25. april 2001 om ændring af lov om social pension og andre love (Førtidspensionsreform), at for personer, der er tilkendt førtidspension, eller for hvem, der er påbegyndt sag herom inden den 1. januar 2003, gælder fortsat de indtil da gældende §§ 2, 4 og 5 i lov om børnetilskud og forskudsvis udbetaling af børnebidrag.</p>\r\n      <p class=\"Tekst9\">Ankestyrelsen har truffet afgørelse (B-10-05) om, at der ikke kan udbetales ydelser efter børnetilskudsloven til førtidspensionister, for hvem, der var tilkendt invaliditetsydelse eller var påbegyndt sag herom inden den 1. januar 2003, og som på et senere tidspunkt er tilkendt førtidspension efter de regler om førtidspension, der var gældende indtil 1. januar 2003.</p>\r\n      <p class=\"Tekst9\">Det bemærkes, at det efter de dagældende regler var en betingelse for at tilkende invaliditetsydelse, at den pågældendes invaliditet helbredsmæssigt vurderet var så alvorlig, at den pågældende ville have ret til højeste eller mellemste førtidspension, hvis den pågældende ikke havde erhvervsindtægt, der afskar fra at opnå en sådan pension.</p>\r\n      <p class=\"Tekst9\">Med forslaget til § 1, nr. 3, gøres det i overensstemmelse med intentionerne i ikrafttrædelsesbestemmelsen i førtidspensionsreformen klart, at personer, for hvem, der var tilkendt invaliditetsydelse eller påbegyndt sag herom inden den 1. januar 2003, og som på et senere tidspunkt er eller bliver tilkendt førtidspension efter de regler om førtidspension, der var gældende indtil 1. januar 2003, er berettiget til børnetilskud på lige fod med de personer, der modtog førtidspension eller for hvem, der var påbegyndt sag herom den 1. januar 2003. De indtil 1. januar 2003 gældende regler om tilkendelse af førtidspension fremgår nu af lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 485 af 29. maj 2007 med senere ændringer.</p>\r\n      <p class=\"Tekst9\">I overensstemmelse med intentionerne i ikrafttrædelsesbestemmelsen i førtidspensionsreformen, foreslås det, at udbetaling af ydelser efter reglerne i lov om børnetilskud og forskudsvis udbetaling af børnebidrag til førtidspensionister, der er omfattet af lov om højeste, mellemste, forhøjet almindelig og almindelig førtidspension m.v., sker efter de regler, der gælder for modtagere af folkepension. Herved er det præciseret, at det er de til enhver tid gældende regler i lov om børnetilskud og forskudsvis udbetaling af børnetilskud, der finder anvendelse for personer, der modtager førtidspension efter lov om højeste, mellemste, forhøjet almindelig og almindelig førtidspension m.v.</p>\r\n      <p class=\"TekstoverskriftBm\">Til § 2</p>\r\n      <p class=\"Tekst9\">De eksisterende regler i lov om en børnefamilieydelse om barnets ophold her i landet samt om kommunalbestyrelsens administration m.v. i forbindelse med vurderingen af, om betingelserne om barnets ophold her i landet er opfyldt, svarer til de eksisterende regler herom i lov om børnetilskud og forskudsvis udbetaling af børnebidrag.</p>\r\n      <p class=\"Tekst9\">I § 2, nr. 1 og 2, foreslås det, at reglerne i lov om en børnefamilieydelse om barnets ophold her i landet ændres, således at det er reglerne herom i lov om børnetilskud og forskudsvis udbetaling af børnebidrag, der finder anvendelse.</p>\r\n      <p class=\"Tekst9\">I § 2, nr. 3, foreslås det, at reglerne i lov om en børnefamilieydelse om kommunalbestyrelsens administration m.v. i forbindelse med vurderingen af, om betingelserne om barnets ophold her i landet er opfyldt, ændres, således at det er reglerne herom i lov om børnetilskud og forskudsvis udbetaling af børnebidrag, der finder anvendelse.</p>\r\n      <p class=\"Tekst9\">De foreslåede ændringer i børnefamilieydelsesloven indebærer samtidig, at de ændringer, der er foreslået i børnetilskudslovens § 5, stk. 1 og 3, som affattet ved lovforslagets § 1, nr. 1 og 2, samt den foreslåede bestemmelse til § 24 b i børnetilskudsloven, som affattet ved lovforslagets § 1, nr. 3, får tilsvarende virkning i forhold til børnefamilieydelsen. Der henvises derfor til bemærkningerne til § 1, nr. 1-3.</p>\r\n      <p class=\"TekstoverskriftBm\">Til § 3</p>\r\n      <p class=\"BemTilV\">Til nr. 1</p>\r\n      <p class=\"Tekst9\">Efter de gældende regler skal et barn være under 18 år og have fast ophold i ansøgerens hjem for at blive medregnet ved beregningen af boligstøtten. Der henvises til de almindelige bemærkninger afsnit 2.2. for praksis vedrørende fast ophold i ansøgerens hjem.</p>\r\n      <p class=\"Tekst9\">Det foreslås indsat som § 7, stk. 2, 2. pkt., i boligstøtteloven, at hvis der i medfør af § 2, stk. 1, nr. 2, i lov om en børnefamilieydelse træffes afgørelse om, at betingelsen om barnets ophold her i landet for retten til børnefamilieydelse ikke er opfyldt, skal kommunalbestyrelsen samtidig træffe afgørelse om, at barnet ikke medregnes ved beregningen af boligstøtten. Dette betyder, at en eventuel afgørelse om omberegning af boligstøtten efter forslaget vil bygge på den afgørelse, der træffes om, at betingelsen om barnets ophold her i landet for retten til børnefamilieydelse ikke er opfyldt.</p>\r\n      <p class=\"Tekst9\">Den foreslåede bestemmelse vil have betydning ved afgørelser om børnefamilieydelse, der træffes efter lovens ikrafttrædelse, dvs. den 1. januar 2009 eller senere.</p>\r\n      <p class=\"Tekst9\">Da der både er samtidighed og direkte forbindelse mellem de to afgørelser, vil det sociale nævn i forbindelse med en klage over en afgørelse efter boligstøttelovens § 7, stk. 2, 2. pkt., samtidig skulle tage stilling til kommunens afgørelse efter § 2, stk. 1, nr. 2, i børnefamilieydelsesloven.</p>\r\n      <p class=\"Tekst9\">Med hensyn til tidspunktet for omregningen af boligstøtten henvises til bemærkningerne til lovforslagets § 3, nr. 2.</p>\r\n      <p class=\"BemTilV\">Til nr. 2</p>\r\n      <p class=\"Tekst9\">Med de gældende regler i bl.a. boligstøttelovens kapitel 9 har ansøgeren oplysningspligt i forhold til alle ændringer, der kan medføre nedsættelse eller bortfald af boligstøtten. Kapitlet indeholder endvidere bestemmelser om, at ved ændringer, der medfører nedsættelse eller bortfald af boligstøtten, omregnes boligstøtten med virkning fra begyndelsen af den måned, der følger nærmest efter ændringens indtræden.</p>\r\n      <p class=\"Tekst9\">Lovforslagets § 3, nr. 1, indfører en ny type ændring af ansøgerens forhold, som kan medføre nedsættelse eller bortfald af boligstøtten. Denne ændring af ansøgerens forhold består i, at kommunalbestyrelsen træffer afgørelse om, at betingelsen om barnets ophold her i landet for retten til børnefamilieydelse ikke er opfyldt. Der vil derfor være tale om en ændring af ansøgerens forhold, som kommunalbestyrelsen altid vil være først til at kende til.</p>\r\n      <p class=\"Tekst9\">Det foreslås, at når kommunalbestyrelsen har truffet afgørelse om, at barnet ikke medregnes ved beregningen af boligstøtten som følge af kommunalbestyrelsens afgørelse om bortfald af børnefamilieydelse, omregnes boligstøtten med virkning fra begyndelsen af den måned, der følger nærmest efter, at afgørelsen er truffet.</p>\r\n      <p class=\"Tekst9\">Kommunalbestyrelsen kan tidligst træffe afgørelse om bortfald af retten til børnefamilieydelse den første dag i den periode, som den enkelte udbetaling vedrører (den første dag i kvartalet), med det resultat, at børnefamilieydelsen for den pågældende periode/kvartal ikke udbetales. Med forslaget vil boligstøtten dog først blive omberegnet med virkning for den anden måned i kvartalet. Denne konstruktion nødvendiggøres af, at boligstøtten for den første måned i kvartalet allerede er udbetalt, når kommunalbestyrelsen træffer afgørelse om, at barnet ikke skal medregnes. Hvis boligstøtten skulle omberegnes med virkning allerede for den første måned i kvartalet ville det således kræve, at kommunalbestyrelsen krævede den for meget udbetalte boligstøtte tilbagebetalt. Imidlertid har boligstøttemodtageren forud for kommunalbestyrelsens afgørelse ikke nødvendigvis kunnet vide, at den pågældende ændring (dvs. kommunalbestyrelsens afgørelse om retten til børnefamilieydelse) ville finde sted. Boligstøttemodtageren kan dermed siges at have modtaget boligstøtten for den første måned i kvartalet i god tro, hvorfor boligstøtten ikke ville kunne kræves tilbagebetalt.</p>\r\n      <p class=\"Tekst9\">Med den foreslåede bestemmelse er der lagt vægt på, at der er tale om en ændring, som kommunalbestyrelsen altid selv har oplysning om, og at borgeren derfor som udgangspunkt ikke kan pålægges en pligt til at oplyse kommunalbestyrelsen om. Som konsekvens heraf er der som udgangspunkt ikke adgang til at kræve boligstøtten tilbagebetalt, hvis grunden til den for meget udbetalte boligstøtte er, at kommunalbestyrelsen ikke har ladet barnet udgå af boligstøtteberegningen.</p>\r\n      <p class=\"Tekst9\">Det foreslås endvidere, at når barnet igen kan anses for at opholde sig her i landet, jf. § 2, stk. 1, nr. 2, i lov om en børnefamilieydelse, kan boligstøtten omregnes, når ændringen er indtrådt, hvilket i praksis vil sige fra begyndelsen af den måned, der følger nærmest efter ændringen. Hvis barnet igen opholder sig her i landet fra den 1. i en måned, kan boligstøtten omregnes fra begyndelsen af denne måned. Omberegningen kan dog tidligst ske med virkning fra begyndelsen af den måned, der følger efter ansøgerens meddelelse om ændringen til kommunalbestyrelsen. I forbindelse med årsomregningen kan omberegningen dog foretages med virkning fra 1. januar, hvis ansøgeren inden udgangen af januar måned giver meddelelse om, at barnet har opholdt sig her i landet fra den 1. januar eller tidligere.</p>\r\n      <p class=\"Tekst9\">Efter praksis på boligstøtteområdet kan kommunen kræve, at alle ændringer i boligstøttemodtagerens forhold skal indgives direkte til boligstøttekontoret. I forhold til omberegning af boligstøtten, når barnet igen kan anses for at opholde sig her i landet, bør kommunen dog omberegne boligstøtten, selvom ansøgeren ikke har meddelt ændringen til kommunens boligstøttekontor, men fx i stedet til den del af den kommunale forvaltning, der træffer afgørelse om, hvorvidt betingelserne for ret til børnefamilieydelse er opfyldt.</p>\r\n      <p class=\"TekstoverskriftBm\">Til § 4</p>\r\n      <p class=\"Tekst9\">Med lovforslagets § 1, nr. 4, foreslås en ændring af ikrafttrædelsesreglen om ret til børnetilskud for personer, der er tilkendt førtidspension efter de indtil 1. januar 2003 gældende regler herom i lov om børnetilskud og forskudsvis udbetaling af børnebidrag. Ikrafttrædelsesbestemmelsen i § 6, stk. 6, i lov nr. 285 af 25. april 2001 om ændring af lov om social pension og andre love (Førtidspensionsreform) om ret til ydelser efter lov om børnetilskud og forskudsvis udbetaling af børnebidrag, kan derfor ophæves.</p>\r\n      <p class=\"Tekst9\">Der henvises i øvrigt til bemærkningerne til § 1, nr. 3.</p>\r\n      <p class=\"TekstoverskriftBm\">Til § 5</p>\r\n      <p class=\"Tekst9\">Det foreslås, at loven træder i kraft den 1. januar 2009.</p>\r\n      <hr class=\"BilagStreg\">\r\n      <p class=\"Bilag\">Bilag 1</p>\r\n      <p class=\"BilagTekst\">Lovforslaget sammenholdt med gældende lov</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 344 20 344;\" width=\"708\">\r\n            <tr>\r\n              <td align=\"Center\" width=\"344\">\r\n                <div class=\"Tabeltekst9\"><span class=\"Italic\">Gældende formulering</span></div>\r\n              </td>\r\n              <td width=\"20\"> </td>\r\n              <td align=\"Center\" width=\"344\">\r\n                <div class=\"Tabeltekst9\"><span class=\"Italic\">Lovforslaget</span></div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"CParagrafnummer\">§ 1</div>\r\n                <div class=\"CParagraftekst\">I lov om børnetilskud og forskudsvis udbetaling af børnebidrag, jf. lovbekendtgørelse nr. 909 af 3. september 2004, som ændret ved § 27 i lov nr. 431 af 6. juni 2005, § 8 i lov nr. 346 af 18. april 2007 og § 27 i lov nr. 523 af 6. juni 2007, foretages følgende ændringer:</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 5.</span> Børnetilskud kan endvidere kun udbetales, hvis følgende betingelser er opfyldt:</div>\r\n                <div class=\"Nummer\">1) ---</div>\r\n                <div class=\"Nummer\">2) Barnet opholder sig her i landet, jf. dog stk. 2 og 3.</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">1.</span>§ 5, stk. 1, nr. 2, affattes således:</div>\r\n                <div class=\"Nummer\">»2) Barnet faktisk opholder sig her i landet, jf. dog stk. 2 og 3.«</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 5.</span> ---</div>\r\n                <div class=\"Stk\"><span class=\"Italic\">Stk. 3.</span> Opholder barnet sig midlertidigt i udlandet som led i et uddannelsesforløb, der sigter på at forbedre barnets muligheder for at klare sig under fortsat ophold her i landet, er bestemmelsen i stk. 1, nr. 2, ikke til hinder for, at der kan udbetales børnetilskud.</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">2.</span>§ 5, stk. 3, affattes således:</div>\r\n                <div class=\"Stk\"><span class=\"Italic\">»Stk. 3.</span> Opholder barnet sig kortvarigt i udlandet, eller opholder barnet sig midlertidigt i udlandet som led i barnets uddannelsesforløb med henblik på at forbedre barnets muligheder for at klare sig under fortsat ophold her i landet, kan der uanset stk. 1, nr. 2, udbetales børnetilskud. Hvis et barn er undervisningspligtigt efter folkeskoleloven, finder 1. pkt. ikke anvendelse, hvis der er tale om ulovligt skolefravær.«</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\">3. Efter § 24 a indsættes:</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Paragraftekst\"><span class=\"Bold\">»§ 24 b.</span> Kommunalbestyrelsen skal anmode barnets forældre om en erklæring om, hvor barnet opholder sig og om årsagen til et eventuelt udlandsophold, hvis kommunalbestyrelsen modtager meddelelse efter regler fastsat i medfør af § 24 a eller på anden måde får oplysninger, hvorefter der kan opstå tvivl om, hvorvidt betingelserne om barnets ophold her i landet, jf. § 5, vil være opfyldt ved begyndelsen af det følgende kvartal, jf. § 6, stk. 2. Modtages erklæring ikke inden for 14 dage efter kommunalbestyrelsens anmodning herom, træffes afgørelse om, hvorvidt barnet kan anses for at have ophold her i landet, på det foreliggende grundlag.</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Stk\"><span class=\"Italic\">Stk. 2.</span> Velfærdsministeren kan fastsætte regler om administration i forbindelse med kommunalbestyrelsens vurdering af, om betingelserne for barnets ophold her i landet er opfyldt.«</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">4.</span> Efter § 25 a indsættes:</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Paragraftekst\"><span class=\"Bold\">»§ 25 b.</span> Personer, der modtager førtidspension efter lov om højeste, mellemste, forhøjet almindelig eller almindelig førtidspension m.v., er berettiget til børnetilskud efter de regler, der gælder for modtagere af folkepension.«</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"CParagrafnummer\">§ 2</div>\r\n                <div class=\"CParagraftekst\">I lov om en børnefamilieydelse, jf. lovbekendtgørelse nr. 972 af 22. september 2006, som ændret ved lov nr. 318 af 30. april 2008, foretages følgende ændringer:</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 2.</span> Retten til børnefamilieydelsen er betinget af, </div>\r\n                <div class=\"Nummer\">1) ---</div>\r\n                <div class=\"Nummer\">2) at barnet opholder sig her i landet, jf. dog stk. 2,</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">1.</span>§ 2, stk. 1, nr. 2, affattes således:</div>\r\n                <div class=\"Nummer\">»2) at barnet faktisk opholder sig her i landet, jf. § 5, stk. 1, nr. 2, i lov om børnetilskud og forskudsvis udbetaling af børnebidrag, jf. dog lovens § 5, stk. 3,«</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 2.</span> ---</div>\r\n                <div class=\"Stk\"><span class=\"Italic\">Stk. 2.</span> Opholder barnet sig midlertidigt i udlandet som led i et uddannelsesforløb, der sigter på at forbedre barnets muligheder for at klare sig under fortsat ophold her i landet, er bestemmelsen i stk. 1, nr. 2, ikke til hinder for, at der kan udbetales børnefamilieydelse.</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">2.</span>§ 2, stk. 2, ophæves.</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 6.</span> ---</div>\r\n                <div class=\"Stk\"><span class=\"Italic\">Stk. 3.</span> For at kunne træffe afgørelse om, hvorvidt et barn kan anses for at have ophold her i landet, jf. § 2, stk. 1, nr. 2, kan kommunalbestyrelsen benytte oplysninger, der er modtaget efter de regler, der er fastsat i medfør af lov om børnetilskud og forskudsvis udbetaling af børnebidrag.</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">3.</span>§ 6, stk. 3, affattes således:</div>\r\n                <div class=\"Stk\"><span class=\"Italic\">»Stk. 3.</span> Ved kommunalbestyrelsens afgørelse af, om betingelsen om barnets ophold her i landet er opfyldt, jf. § 2, stk. 1, nr. 2, kan kommunalbestyrelsen benytte oplysninger, der er modtaget efter regler fastsat i medfør af § 24 a i lov om børnetilskud og forskudsvis udbetaling af børnebidrag. § 24 b, stk. 1, i lov om børnetilskud og forskudsvis udbetaling af børnebidrag og regler fastsat i medfør af lovens § 24 b, stk. 2, finder tilsvarende anvendelse.«</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"CParagrafnummer\">§ 3</div>\r\n                <div class=\"CParagraftekst\">I lov om individuel boligstøtte, jf. lovbekendtgørelse nr. 981 af 1. oktober 2008, som ændret ved § 10 i lov nr. 346 af 18. april 2007, foretages følgende ændringer:</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 7.</span> ---</div>\r\n                <div class=\"Stk\"><span class=\"Italic\">Stk. 2.</span> For at et barn skal medregnes ved beregningen af boligstøtte, skal det være under 18 år og bo i lejligheden.</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\">1. I § 7, stk. 2, indsættes som 2. pkt.:</div>\r\n                <div class=\"Stk\">»Hvis der efter lov om en børnefamilieydelse træffes afgørelse om, at betingelsen om et barns ophold her i landet ikke er opfyldt, skal kommunalbestyrelsen samtidig træffe afgørelse om, at barnet ikke medregnes ved beregningen af boligstøtten.«</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">2.</span> Efter § 46 indsættes:</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"Paragraftekst\"><span class=\"Bold\">»§ 46 a.</span> Hvis kommunalbestyrelsen har truffet afgørelse om, at barnet ikke medregnes ved beregningen af boligstøtten, jf. § 7, stk. 2, 2. pkt., finder § 46, stk. 2 og 4-6, tilsvarende anvendelse.</div>\r\n                <div class=\"Stk\"><span class=\"Italic\">Stk. 2.</span> Når barnet igen opholder sig her i landet, jf. § 2, stk. 1, nr. 2, i lov om en børnefamilieydelse, finder § 43, stk. 1, 2. pkt., og § 44, stk. 1, 2 og 4, tilsvarende anvendelse.«</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"CParagrafnummer\">§ 4</div>\r\n                <div class=\"CParagraftekst\">I lov nr. 285 af 25. april 2001 om ændring af lov om social pension og andre love (Førtidspensionsreform), som ændret senest ved § 57 i lov nr. 1164 af 19. december 2003, foretages følgende ændring:</div>\r\n              </td>\r\n            </tr>\r\n            <tr>\r\n              <td width=\"344\">\r\n                <div class=\"Paragraftekst\"><span class=\"Bold\">§ 6</span> ---</div>\r\n                <div class=\"Stk\"><span class=\"Italic\">Stk. 6.</span> For personer, der er tilkendt førtidspension, eller for hvem der er påbegyndt sag herom inden den 1. januar 2003, gælder fortsat de indtil da gældende §§ 2, 4 og 5 i lov om børnetilskud og forskudsvis udbetaling af børnebidrag.</div>\r\n              </td>\r\n              <td width=\"20\"> </td>\r\n              <td width=\"344\">\r\n                <div class=\"Aendringspunkt\"><span class=\"Bold\">1.</span>§ 6, stk. 6, ophæves.</div>\r\n              </td>\r\n            </tr>\r\n            <tr>\r\n              <td width=\"344\"> </td>\r\n              <td width=\"20\"> </td>\r\n              <td width=\"344\">\r\n                <div class=\"IkraftCentreretParagrafNummer\">§ 5</div>\r\n                <div class=\"CParagraftekst\">Loven træder i kraft den 1. januar 2009.</div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Velfærdsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 77",
            "stateLabel": "Vedtaget",
            "references": [
                {
                    "shortName": "2008/1 SF.L L 77",
                    "title": "Skriftlig fremsættelse (19. november 2008) - L 77",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 122152,
                    "eliUri": "/eli/ft/20081XX00156",
                    "externalLink": ""
                },
                {
                    "shortName": "2008/1 LSF 77",
                    "title": "Forslag til Lov om ændring af lov om børnetilskud og forskudsvis udbetaling af børnebidrag, lov om en børnefamilieydelse, lov om individuel boligstøtte og lov om ændring af lov om social pension og andre love\\n(Ændrede betingelser om børns ophold her i landet m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 122132,
                    "eliUri": "/eli/ft/200812L00077",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l77/index.htm"
                },
                {
                    "shortName": "2008/1 BTL 77",
                    "title": "Betænkning over Forslag til lov om ændring af lov om børnetilskud og forskudsvis udbetaling af børnebidrag, lov om en børnefamilieydelse, lov om individuel boligstøtte og lov om ændring af lov om social pension og andre love.\\n(Ændrede betingelser om børns ophold her i landet)",
                    "presentationName": "Betænkning  over lovforslag",
                    "documentTypeId": 420,
                    "documentId": 122741,
                    "eliUri": "/eli/ft/200814L00334",
                    "externalLink": ""
                },
                {
                    "shortName": "2008/1 LSV 77",
                    "title": "Forslag til Lov om ændring af lov om børnetilskud og forskudsvis udbetaling af børnebidrag, lov om en børnefamilieydelse, lov om individuel boligstøtte og lov om ændring af lov om social pension og andre love\\n(Ændrede betingelser om børns ophold her i landet m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 122911,
                    "eliUri": "/eli/ft/200813L00077",
                    "externalLink": ""
                },
                {
                    "shortName": "LOV nr 1411 af 27/12/2008",
                    "title": "Lov om ændring af lov om børnetilskud og forskudsvis udbetaling af børnebidrag, lov om en børnefamilieydelse, lov om individuel boligstøtte og lov om ændring af lov om social pension og andre love\\n(Ændrede betingelser om børns ophold her i landet m.v.)",
                    "presentationName": "Ændringslov",
                    "documentTypeId": 20,
                    "documentId": 122940,
                    "eliUri": "/eli/lta/2008/1411",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/11/2008"
        },
        {
            "displayName": "Accession",
            "displayValue": "200812L00077"
        },
        {
            "displayName": "Entydig dokumentidentifikation",
            "displayValue": "BI000339"
        },
        {
            "displayName": "Dato for førstegangsindlæggelse",
            "displayValue": "20/11/2008"
        },
        {
            "displayName": "Dato for indlæggelse",
            "displayValue": "20/11/2008"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}