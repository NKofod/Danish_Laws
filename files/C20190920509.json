{
    "id": 208178,
    "title": "Cirkulære om Statens It-råd",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9205 af 18/03/2019",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om Statens It-råd</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Statens It-råd</span>\r\n   </span>\r\n</p>\r\n<p class=\"Paragraf\" id=\"idbc73c63f-3c2a-4148-a2c0-000286f87edf\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Dette cirkulære vedrører statslige myndigheders udgifter til it-projekter, it-anskaffelser og til drift og vedligehold af it-systemer. Cirkulæret uddyber de regler om forelæggelse for Statens It-råd, som fremgår af Budgetvejledningens pkt. 2.2.18.</p>\r\n<p class=\"Paragraf\" id=\"idc97da9b4-887d-41fb-aa61-b156b38e5ced\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Statens It-råd yder rådgivning for statslige it-projekter, it-anskaffelser og drift og vedligehold af it-systemer gennem risikovurdering og review. På baggrund af Statens It-råds arbejde, modtager myndighederne konkrete anbefalinger, som skal være med til at sikre, at de potentielle gevinster kan realiseres, og at it-projekter bliver gennemført til tiden og indenfor budgettet.</p>\r\n<p class=\"Paragraf\" id=\"id36f76448-3fc3-4242-942d-9d2cde0861d9\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Statens It-råd består af personer, som har erfaring med topledelse og ledelse af it-projekter og styring af it-systemporteføljer fra såvel offentlige myndigheder som private virksomheder. Medlemmerne af Statens It-råd udpeges af ministeren for offentlig innovation.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">It-projekter</span>\r\n   </span>\r\n</p>\r\n<p class=\"Paragraf\" id=\"id26197e35-aa56-4e33-bd75-d6675b44082d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> For it-projekter, hvor de samlede budgetterede udgifter udgør 10 mio. kr. eller derover, skal en række obligatoriske dokumenter indsendes til Statens It-råd med henblik på risikovurdering. Risikovurderingen skal afholdes i løbet af projektets analysefase, efter de bestemmelser der fremgår af <span class=\"Italic\">Vejledning til statens it-projektmodel</span> samt af <span class=\"Italic\">It-projekter: Vejledning til risikovurdering og rådgivning ved Statens It-råd.</span></p>\r\n<p class=\"Stk2\">\r\n   <span class=\"StkNr\" id=\"id4a24e1ab-6887-49f5-a513-38649317d166\">Stk. 2.</span> Der kan ikke afholdes udgifter til aktiviteter, der knytter sig til gennemførelsesfasen, før projektet er blevet risikovurderet af Statens It-råd, og der er truffet beslutning om projektets faseskift til gennemførelse.</p>\r\n<p class=\"Stk2\">\r\n   <span class=\"StkNr\" id=\"ided7d425e-2302-4704-9ffc-f7c4b8e52d92\">Stk. 3.</span> Såfremt it-projekter med samlede udgifter på 10 mio. kr. eller derover indgår i et program, indsendes udover de obligatoriske dokumenter tillige dokumentation for projektets ophæng i programmet. Indsendelse sker så vidt muligt sammen med øvrige it-projekter, der gennemføres samtidig.</p>\r\n<p class=\"Paragraf\" id=\"id65774273-20e4-4e79-af33-9d088dbe35ba\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Statens It-råd kan efter myndighedens forelæggelse af et it-projekt give anbefalinger vedrørende it-projektets tilrettelæggelse. Den videre opfølgning på projektet aftales herefter med myndigheden på baggrund af risikovurderingen og myndighedens svar på Statens It-råds anbefalinger.</p>\r\n<p class=\"Paragraf\" id=\"idf9121df8-6545-47ea-9467-db5ac0518a39\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Statens It-råd kan anbefale, at der skal gennemføres eksterne reviews af særligt risikofyldte projekter og kan medvirke til gennemførelsen af disse. Udgifter til eksterne reviews afholdes af den projektejende myndighed.</p>\r\n<p class=\"Stk2\">\r\n   <span class=\"StkNr\" id=\"id80290f59-58b4-4c1b-8784-f65092245463\">Stk. 2.</span> Efter gennemførsel af et eksternt review kan Statens It-råd anbefale, at der skal gennemføres yderligere eksterne reviews i senere faser. Udgifterne hertil afholdes af den projektejende myndighed.</p>\r\n<p class=\"Paragraf\" id=\"ideebce1fd-c742-467b-b786-60827556bcef\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> For it-projekter med samlede udgifter på over 10 mio. kr. indsendes hvert halve år en statusrapport til Statens It-råd, baseret på de seneste oplysninger om projektet, som er myndigheden bekendt. Når projektet afsluttes indmeldes det til Statens It-råd. I en periode på et år efter projektafslutning afrapportereres projektets gevinstrealisering ligeledes til Statens It-råd. Statens It-råd fastlægger, hvilke data statusrapporteringen indeholder, og fristerne for afrapportering.</p>\r\n<p class=\"Paragraf\" id=\"id9bd9352f-3b5d-42dd-aff7-27eef92a5198\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Statens It-råd kan af egen drift eller på forespørgsel fra det ministerium, hvorunder it-projektet henhører, evaluere på afsluttede eller lukkede projekter, som ligger inden for Statens It-råds portefølje. Statens It-råd offentliggør sine konklusioner herom i en årlig statusrapport.</p>\r\n<p class=\"Paragraf\" id=\"ida620affd-ddea-4f88-94a6-40c588af1d61\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> I forbindelse med forelæggelse af væsentlige ændringer i it-projekter for Finansudvalget, <span class=\"Italic\">jf. Budgetvejledningens kapitel 2.2.18.1.2,</span> udarbejder Statens It-råd en vurdering af projektets status og fremdrift, som vedlægges it-aktstykket.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">It-anskaffelser</span>\r\n   </span>\r\n</p>\r\n<p class=\"Paragraf\" id=\"id039f512d-61b0-4c09-90ab-5c51b4f8d839\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis de samlede udgifter til anskaffelse af en standard it-løsning beløber sig til over 60 mio.kr., skal anskaffelsen indsendes til risikovurdering hos Statens It-råd. Der gælder i dette tilfælde de samme regler for behandling i Statens It-råd, som følger af §§ 4-9.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">It-systemer</span>\r\n   </span>\r\n</p>\r\n<p class=\"Paragraf\" id=\"idb44488e7-40a0-48d4-8a0e-22fb46b0e69b\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Myndigheder der afholder udgifter til it-drift og it-vedligehold skal efterleve modellen for porteføljestyring af statslige it-systemer, udarbejde en it-handlingsplan, samt medvirke i Statens It-råds review af it-handlingsplanen.</p>\r\n<p class=\"Paragraf\" id=\"id643a83e0-2345-4ab4-a943-63fc6496f7c6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Statens It-råd kan foretage reviews af ministeriernes styring af deres it-systemportefølje på baggrund af indsendte it-handlingsplan(er). Statens It-råd indkalder de enkelte ministerier eller myndigheder til review. Der henvises til <span class=\"Italic\">It-systemportefølje: Vejledning til review og rådgivning ved Statens It-råd.</span></p>\r\n<p class=\"Stk2\">\r\n   <span class=\"StkNr\" id=\"id6eee2f05-c34e-43d7-b757-39ed7ea46dcd\">Stk. 2.</span> Ministeriet skal skriftligt oplyse Statens It-råd om, hvordan eventuelle anbefalinger Statens It-råd måtte have afgivet til ministeriet og myndigheder i forbindelse med gennemførte reviews, påtænkes implementeret i de respektive it-handlingsplaner.</p>\r\n<p class=\"Paragraf\" id=\"idfa7f1fba-d8f4-45fa-a1e2-7dce98ad72b4\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Statens It-råd kan rådgive om og følge op på status og fremdrift for ministeriernes udmøntning af it-handlingsplan(er). Hvert år efter gennemført review skal ministerierne indsende en status for arbejdet med implementeringen af it-handlingsplanen sammen med de seneste oplysninger om it-systemporteføljen, der er ministeriet bekendt.</p>\r\n<p class=\"Paragraf\" id=\"ide2b53164-a085-43c4-a772-8fe993b7abfd\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Statens It-råd kan følge ministeriernes arbejde med at forbedre systemtilstanden for samfundskritiske it-systemer på tværs af staten og løbende anbefale, om der er behov for tværgående initiativer for at sikre den ønskede fremdrift.</p>\r\n<p class=\"Paragraf\" id=\"id77ed07ba-0f9b-4f3e-baca-d5aa10b8d679\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Hvor fortroligheds- og sikkerhedshensyn ikke er til hinder herfor, offentliggør Statens It-råd sine konklusioner om status for it-handlingsplan(er) samt arbejdet med at forbedre systemtilstanden for samfundskritiske it-systemer i en årlig rapport.</p>\r\n<p class=\"Paragraf\" id=\"id8a7fb165-3aef-430a-8c4c-1ceb88e2368d\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Cirkulæret træder i kraft den 20. marts 2019.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 18. marts 2019</p><p class=\"Sign1\" align=\"center\">Sophie Løhde</p><p class=\"Sign2\" align=\"right\">/ Rikke Hougaard Zeberg</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/03/2019"
        },
        {
            "displayName": "Accession",
            "displayValue": "C20190920509"
        },
        {
            "displayName": "Entydig dokumentidentifikation",
            "displayValue": "AE002638"
        },
        {
            "displayName": "Dato for førstegangsindlæggelse",
            "displayValue": "19/03/2019"
        },
        {
            "displayName": "Dato for indlæggelse",
            "displayValue": "19/03/2019"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9205"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "18/03/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Finansmin., j.nr. 2018-7941"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}