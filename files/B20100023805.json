{
    "id": 130719,
    "title": "Bekendtgørelse om godkendte innovationsmiljøer og medfinansiering af innovative iværksættere",
    "documentTypeId": "60",
    "isSagsforlobPeriodValid": true,
    "shortName": "BEK nr 238 af 11/03/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Afgrænsning og definitioner</p>\n      <p class=\"Indholdsfortegnelse\"><a href=\"#K2\">Kapitel 2</a>   Medfinansiering af innovationsmiljøer</p>\n      <p class=\"Indholdsfortegnelse\"><a href=\"#K3\">Kapitel 3</a>   Medfinansiering af innovative iværksættere mv.</p>\n      <p class=\"Indholdsfortegnelse\"><a href=\"#K4\">Kapitel 4</a>   Innovationsmiljøets sagsbehandling</p>\n      <p class=\"Indholdsfortegnelse\"><a href=\"#K5\">Kapitel 5</a>   Kontrol og tilsyn mv.</p>\n      <p class=\"Indholdsfortegnelse\"><a href=\"#K6\">Kapitel 6</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om godkendte innovationsmiljøer og medfinansiering af innovative iværksættere</p>\n      <p class=\"Indledning2\">I medfør af § 7, stk. 7, § 8, § 9, stk. 6, og § 10, stk. 2, i lov om teknologi og innovation, jf. lovbekendtgørelse nr. 835 af 13. august 2008, fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Afgrænsning og definitioner</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Et godkendt innovationsmiljø skal være et aktieselskab og opfylde følgende kriterier:</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> Innovationsmiljøet skal have kompetencer vedr. kommercialisering af nye ideer, opfindelser og forskningsresultater.</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> Innovationsmiljøet skal have en formaliseret og gensidig forpligtende samarbejdsaftale med relevante universiteter, forskningsinstitutioner, uddannelsesinstitutioner eller lignende.</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> Innovationsmiljøet skal have en samarbejdsaftale med en eller flere kapitalkilder og etablerede virksomheder.</p>\n      <p class=\"Liste1\"><span class=\"Liste1Nr\" id=\"Par1_Stk1_Num4\">4)</span> Innovationsmiljøet skal tilbyde rådgivning mv. med henblik på at kvalificere innovative iværksættere til at udvikle nye service- eller produktideer med henblik på at starte egen virksomhed eller indgå licensaftale.</p>\n      <p class=\"Liste1\"><span class=\"Liste1Nr\" id=\"Par1_Stk1_Num5\">5)</span> Innovationsmiljøet skal råde over fysiske og administrative faciliteter i tilknytning til et videnmiljø.</p>\n      <p class=\"Liste1\"><span class=\"Liste1Nr\" id=\"Par1_Stk1_Num6\">6)</span> Innovationsmiljøet skal have en professionel ansvarsforsikring (rådgivningsansvar).</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Innovative iværksættere er enkeltpersoner, juridiske personer eller flere personer i forening, der overvejer kommercialisering af en ny service- eller produktide enten gennem egen virksomhed eller ved salg af ideen mod licens.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ved en ny service- eller produktide forstås:</p>\n      <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> Et nyt højteknologisk produkt,</p>\n      <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> et perspektivrigt forskningsresultat,</p>\n      <p class=\"Liste1\"><span class=\"Liste1Nr\" id=\"Par2_Stk2_Num3\">3)</span> en ny produktionsmåde,</p>\n      <p class=\"Liste1\"><span class=\"Liste1Nr\" id=\"Par2_Stk2_Num4\">4)</span> en perspektivrig opfindelse,</p>\n      <p class=\"Liste1\"><span class=\"Liste1Nr\" id=\"Par2_Stk2_Num5\">5)</span> en ny serviceydelse eller</p>\n      <p class=\"Liste1\"><span class=\"Liste1Nr\" id=\"Par2_Stk2_Num6\">6)</span> et innovativt og videnbaseret forretningskoncept.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> En forundersøgelse er innovationsmiljøets indledende undersøgelse af en ny service- og/eller produktides holdbarhed og relevans fagligt og markedsmæssigt.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Et forprojekt er den innovative iværksætters arbejde med at bearbejde en ny service- og/eller produktide, jf. § 2, stk. 2, frem mod kommercialisering.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ved medfinansiering af et forprojekt forstås primær offentlig finansiering af et forprojekt og sekundær offentlig finansiering af et supplerende forprojekt, som ligger i forlængelse af den primære medfinansiering.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Medfinansiering af innovationsmiljøer</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ministeren kan efter indstilling fra Rådet for Teknologi og Innovation yde medfinansiering til:</p>\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Etablering af innovationsmiljøer,</p>\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> drift af innovationsmiljøerne, herunder afholdelse af udgifter til forundersøgelser, vurdering af ansøgninger om forprojektkapital og administration af forprojekterne mv. og</p>\n      <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> innovationsmiljøets opsøgende aktiviteter mv., herunder kurser og informationsaktiviteter over for innovationsmiljøets potentielle målgruppe.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ministeren kan efter indstilling fra Rådet for Teknologi og Innovation tildele hvert af de godkendte innovationsmiljøer en ramme til medfinansiering af forprojekter, jf. § 5.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Medfinansiering af innovative iværksættere mv.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Innovationsmiljøet kan efter aftale med Ministeriet for Videnskab, Teknologi og Udvikling anvende den statslige medfinansiering, jf. § 6, stk. 2, til på statens vegne og/eller egne vegne at medfinansiere innovative iværksættere i de tilfælde, hvor nye service- og produktideer ikke skønnes at have mulighed for i fuldt omfang at opnå almindelig kommerciel finansiering.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Medfinansiering af forprojekter, jf. § 5, kan anvendes til:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Sparring og rådgivning i forbindelse med videreudvikling af forretningsideen,</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> teknologiske undersøgelser - f.eks. dokumentation af teknologiske muligheder,</p>\n      <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> udviklingsarbejde, laboratorieforsøg mv.,</p>\n      <p class=\"Liste1\"><span class=\"Liste1Nr\" id=\"Par8_Stk1_Num4\">4)</span> nyhedsundersøgelser og indledende patentering,</p>\n      <p class=\"Liste1\"><span class=\"Liste1Nr\" id=\"Par8_Stk1_Num5\">5)</span> fremstilling af prototyper og dokumentation,</p>\n      <p class=\"Liste1\"><span class=\"Liste1Nr\" id=\"Par8_Stk1_Num6\">6)</span> markedsundersøgelser - f.eks. dokumentation af markedsmæssige muligheder,</p>\n      <p class=\"Liste1\"><span class=\"Liste1Nr\" id=\"Par8_Stk1_Num7\">7)</span> identifikation af samarbejdspartnere, leverandører, distributører mv.,</p>\n      <p class=\"Liste1\"><span class=\"Liste1Nr\" id=\"Par8_Stk1_Num8\">8)</span> identifikation og assistance ved forhandlinger og indgåelse af aftaler med investorer og andre samarbejdspartnere,</p>\n      <p class=\"Liste1\"><span class=\"Liste1Nr\" id=\"Par8_Stk1_Num9\">9)</span> kurser og uddannelse for innovative iværksættere,</p>\n      <p class=\"Liste1\"><span class=\"Liste1Nr\" id=\"Par8_Stk1_Num10\">10)</span> at købe den innovative iværksætter fri fra arbejde for at koncentrere sig om udviklingen af projektet,</p>\n      <p class=\"Liste1\"><span class=\"Liste1Nr\" id=\"Par8_Stk1_Num11\">11)</span> øvrige beslægtede aktiviteter, der naturligt indgår i undersøgelsen af ideens bæredygtighed,</p>\n      <p class=\"Liste1\"><span class=\"Liste1Nr\" id=\"Par8_Stk1_Num12\">12)</span> husleje,</p>\n      <p class=\"Liste1\"><span class=\"Liste1Nr\" id=\"Par8_Stk1_Num13\">13)</span> indlevering af patentansøgning,</p>\n      <p class=\"Liste1\"><span class=\"Liste1Nr\" id=\"Par8_Stk1_Num14\">14)</span> markedsføring,</p>\n      <p class=\"Liste1\"><span class=\"Liste1Nr\" id=\"Par8_Stk1_Num15\">15)</span> investeringer i udstyr mv.,</p>\n      <p class=\"Liste1\"><span class=\"Liste1Nr\" id=\"Par8_Stk1_Num16\">16)</span> licensformidling, og</p>\n      <p class=\"Liste1\"><span class=\"Liste1Nr\" id=\"Par8_Stk1_Num17\">17)</span> udgifter i forbindelse med etablering af selskab.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Innovationsmiljøet skal medvirke til at sikre, at den innovative iværksætter får adgang til den mest relevante og kvalificerede rådgivning, undersøgelser mv.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Medfinansiering kan betinges af, at der udføres rådgivning, undersøgelser mv. Innovationsmiljøet kan alene betinge sig, at rådgivning, undersøgelser mv. udføres af kompetente personer og virksomheder. Innovationsmiljøets eget personale kan medvirke ved rådgivning, undersøgelser mv. Der kan dog maksimalt anvendes 20 pct. af forprojektkapitalen til aflønning af innovationsmiljøet.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Til medfinansiering af forprojekter kan innovationsmiljøet anvende et eller flere af følgende finansieringsinstrumenter:</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> Lån,</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> ansvarlige lån,</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> kapitalindskud og</p>\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> andre lignende finansieringsinstrumenter.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Valg af finansieringsinstrument og omfanget af medfinansieringen fastsættes af innovationsmiljøet i en samarbejdsaftale med den innovative iværksætter.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Anvender innovationsmiljøet lån, ansvarligt lån eller tilsvarende finansieringsinstrument skal der aftales mulighed for tilbagebetaling.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Ydes medfinansieringen som kapitalindskud på vegne af staten, tilfalder ejerskabet ministeriet, der kan henlægge administrationen af ejerskabet til innovationsmiljøet.</p>\n      <p class=\"Stk2\"><span class=\"StkNr\" id=\"Par10_Stk5\">Stk. 5.</span> For forprojekter, hvor medfinansieringen ydes på vegne af staten, tilhører tilbagebetalingen ministeriet.</p>\n      <p class=\"Stk2\"><span class=\"StkNr\" id=\"Par10_Stk6\">Stk. 6.</span> Den statslige medfinansiering af forprojekter administreres i henhold til EU's statsstøtteregler, jf. for tiden Kommissionens forordning (EF) Nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning), artikel 35.</p>\n      <p class=\"Stk2\"><span class=\"StkNr\" id=\"Par10_Stk7\">Stk. 7.</span> Innovationsmiljøerne skal ved medfinansiering følge ministeriets betingelser for medfinansiering.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Innovationsmiljøet kan fortrinsvis medfinansiere innovative iværksættere, der nedsætter sig i tilknytning til innovationsmiljøet. Innovationsmiljøet kan også medfinansiere innovative iværksættere, der placerer sig i andre iværksættermiljøer eller i tilknytning til virksomheder med relevant kompetence. Den innovative iværksætter skal fortsat have et tilhørsforhold til innovationsmiljøet, f.eks. i form af jævnlige møder med innovationsmiljøets konsulenter.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Den innovative iværksætter må ikke ved indgåelse af aftale med innovationsmiljøet om medfinansiering have ubetalt forfalden gæld til det offentlige, der overstiger 100.000 kr.</p>\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Innovationsmiljøet kan som hovedregel ikke yde medfinansiering til etablerede virksomheder eller virksomheder, som indgår i en koncern som defineret i selskabslovgivningen. Ministeriet kan dispensere herfra i tilfælde, hvor det skønnes hensigtsmæssigt, og hvor der er tale om mindre eller nyere virksomheder.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Innovationsmiljøets sagsbehandling</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Forvaltningsloven finder anvendelse på virksomhed, der udøves af innovationsmiljøet i forbindelse med afgørelse om tildeling af forprojektkapital.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Innovationsmiljøets afgørelser kan ikke indbringes for en administrativ myndighed.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Kontrol og tilsyn mv.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Innovationsmiljøet skal løbende rapportere faglige og økonomiske resultater til ministeriet i overensstemmelse med ministeriets betingelser for medfinansiering.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Innovationsmiljøet skal efter forudgående aftale give ministeriet eller den, som ministeriet bemyndiger hertil, adgang til innovationsmiljøets regnskaber, forretningsbøger mv.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> De projektansvarlige og/eller de juridisk ansvarlige for projekterne skal opbevare rapporter, herunder regnskabsmateriale, bestyrelsesprotokoller og andre oplysninger om forprojektet, så længe en kontrol og evaluering kan finde sted, og på opfordring stille materialet til rådighed for ministeriet.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Til brug for kontrol kan ministeriet indhente fornødne oplysninger hos skatte- og afgiftsmyndighederne og andre offentlige myndigheder.</p>\n      <p class=\"Stk2\"><span class=\"StkNr\" id=\"Par15_Stk4\">Stk. 4.</span> Den innovative iværksætter skal være villig til, under sikring af fuld anonymitet, at give oplysninger i forbindelse med evalueringer i op til 5 år efter forprojektet er afsluttet.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 1. april 2010.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Bekendtgørelse nr. 1216 af 6. december 2002 om godkendte innovationsmiljøer og medfinansiering af innovative iværksættere ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Forsknings- og Innovationsstyrelsen, den 11. marts 2010</P><P CLASS=SIGN1 ALIGN=\"CENTER\">P.M.V.<BR>Inge Mærkedahl</P><P CLASS=SIGN2 ALIGN=\"RIGHT\">/ Thomas Alslev Christensen</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/03/2010"
        },
        {
            "displayName": "Accession",
            "displayValue": "B20100023805"
        },
        {
            "displayName": "Entydig dokumentidentifikation",
            "displayValue": "BD000565"
        },
        {
            "displayName": "Dato for førstegangsindlæggelse",
            "displayValue": "19/03/2010"
        },
        {
            "displayName": "Dato for indlæggelse",
            "displayValue": "19/03/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "11/03/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Forsknings- og Innovationsstyrelsen"
        },
        {
            "displayName": "Ressortministeriets journalnummer",
            "displayValue": "Videnskabsmin.,<br />Forsknings- og Innovationsstyrelsen, j.nr. 09-074583"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}