{
    "id": 106848,
    "title": "1994 BSF 4   FORSLAG TIL FOLKETINGSBESLUTNING OM INVESTERINGER I KOLLEKTIV TRAFIK ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 4 </P>  \r\n\r\n<P></P>  \r\n\r\n<P>Forslag til folketingsbeslutning om investeringer i kollektiv trafik </P>  \r\n\r\n<P></P>  \r\n\r\n<P>Fremsat af Aage Frandsen (SF) Margrete Auken (SF) Steen Gade (SF) Ole Sohn  \r\n\r\n (SF) </P>  \r\n\r\n<P></P>  \r\n\r\n<P>den 13. oktober 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at investeringer i </P>  \r\n\r\n<P>den kollektive trafik, der udviser en driftsøkonomisk </P>  \r\n\r\n<P>realforrentning på mindst 4 pct. p.a., kan gennemføres ved optagelse </P>  \r\n\r\n<P>af statsgaranterede lån. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det er bydende nødvendigt, at den kollektive trafik styrkes i de kommende  \r\n\r\n år. Der er udsigt til en vækst i den private bilkørsel på 20 pct. alene frem  \r\n\r\n til 1998 med alle de problemer, det medfører af miljømæssig og trafikal art.  \r\n\r\n Det er også en klar målsætning i regeringens trafikpolitiske redegørelse, at  \r\n\r\n den kollektive trafik skal styrkes. I den tilhørende trafikplan hedder det  \r\n\r\n bl.a., at der bør åbnes mulighed for statsstøtte på en række områder. </P>  \r\n\r\n<P>Det er SF enig i, jf. vores ændringsforslag til finansloven for 1995. Men  \r\n\r\n som et første skridt er det oplagt at sikre, at investeringer, der er  \r\n\r\n driftsøkonomisk rentable, bliver gennemført. Sådan er det ikke i dag. Bl.a.  \r\n\r\n har HT fremlagt en rapport med driftsøkonomisk rentable investeringer, som  \r\n\r\n ikke kan gennemføres med det nuværende regelsæt. </P>  \r\n\r\n<P>Problemet er, at der i dag som hovedregel ikke er mulighed for at  \r\n\r\n lånefinansiere investeringer i den kollektive trafik. Finansieringen skal  \r\n\r\n tages ud af de løbende indtægter (herunder skatteindtægter hos amtskommuner  \r\n\r\n og stat). Det betyder ofte, at selv driftsøkonomisk rentable investeringer  \r\n\r\n ikke kan gennemføres. Derfor foreslås, at der indføres låneadgang i de  \r\n\r\n tilfælde, hvor et projekt kan opvise driftsøkonomisk rentabilitet. Af hensyn  \r\n\r\n til den finanspolitiske styring kan der fastsættes en ramme for, hvor store  \r\n\r\n lån der i alt kan optages årligt. </P>  \r\n\r\n<P>Vurderingen af, hvornår et projekt er driftsøkonomisk rentabelt, afhænger  \r\n\r\n selvfølgelig af den rentefod, der anvendes. Et stort flertal i Folketinget  \r\n\r\n synes at være temmelig sikker på, at den fremtidige rente vil ligge på realt  \r\n\r\n 4 pct. Det er derfor naturligt, når forslaget skal vedtages i netop  \r\n\r\n Folketinget, at bruge denne rentesats. </P>  \r\n\r\n<P>Nu er der nok nogle af de relevante beslutningstagere, der har en mindre  \r\n\r\n fast tro på en realrente på 4 pct. Det ville være synd at afskrække dem fra  \r\n\r\n at gennemføre rentable investeringer, og derfor foreslås det, at der ydes en  \r\n\r\n statsgaranti for deres låneoptagelse. </P>  \r\n\r\n<P>Forslaget forudsætter, at der udarbejdes passende retningslinjer for  \r\n\r\n afgrænsning af enkeltprojekter. Konkret kan forslaget tænkes gennemført ved  \r\n\r\n ændringer af den kommunale lånebekendtgørelse og bemærkningerne vedrørende  \r\n\r\n DSB og eventuelt privatbanerne på finansloven. </P>  \r\n\r\n<P>Forslaget opfylder trafikredegørelsens målsætning om at styrke den  \r\n\r\n kollektive trafik til gavn for miljø og trafikafvikling. Det vil medvirke til  \r\n\r\n at øge den geografiske mobilitet på arbejdsmarkedet. Så længe  \r\n\r\n realrenteforudsætningen opfyldes, er der ingen udgiftsmæssige konsekvenser  \r\n\r\n for staten - bortset fra at den øgede aktivitet vil betyde færre udgifter til  \r\n\r\n dagpenge m.v. og samtidig større skatteindtægter. Det er svært at se nogen  \r\n\r\n grund til at stemme mod dette forslag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/10/1994"
        },
        {
            "displayName": "Accession",
            "displayValue": "19941BA00004"
        },
        {
            "displayName": "Entydig dokumentidentifikation",
            "displayValue": "CL000440"
        },
        {
            "displayName": "Dato for førstegangsindlæggelse",
            "displayValue": "18/10/1994"
        },
        {
            "displayName": "Dato for indlæggelse",
            "displayValue": "18/10/1994"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}