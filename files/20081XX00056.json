{
    "id": 121605,
    "title": "Skriftlig fremsættelse (9. oktober 2008) - L 27",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 27",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (9. oktober 2008)</p>\r\n      <p class=\"Fremsaetter\"><span class=\"Bold\">Kirkeministeren</span> (Birthe Rønn Hornbech):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af lov om medlemskab af folkekirken, kirkelig betjening og sognebåndsløsning, lov om folkekirkens økonomi og forskellige andre love (Effektivisering af folkekirkens økonomi og administration samt udvidet adgang til kirkelig betjening m.v.)</p>\r\n      <p class=\"ForslagsNummer\">(Lovforslag nr. L 27).</p>\r\n      <p class=\"Tekst2\">\r\n        <div>På nogle punkter er de nuværende regler for kirkelig betjeningen utidssvarende i forhold til de forventninger, som medlemmerne typisk vil have i dag. Sognebegrebet er for mange mennesker ændret, og tilhørsforholdt til bopælssognet er for mange af medlemmerne ikke længere så entydigt som tidligere. Mobiliteten i samfundet er meget større i dag end den var tidligere, hvilket bl.a. betyder at man flytter bopæl flere gange. Hermed bliver vigtige begivenheder som bryllup, dåb og begravelser knyttet til forskellige sogne, hvor man derfor vil føle en særlig tilknytning.</div>\r\n      </p>\r\n      <p class=\"Tekst2\">\r\n        <div>Formålet med lovforslaget er at modernisere og præcisere reglerne om retten til kirkelig betjening for medlemmer af folkekirken, således at medlemmer, der har en særlig tilknytning til en sognemenighed, der ikke er vedkommendes hjemsogn, får ret til kirkelig betjening i sognemenighedens kirke. I henhold til lovforslaget vil særlig tilknytning altid foreligge, såfremt den pågældende har tidligere bopæl i sognet, nære pårørende boende i sognet, eller for så vidt angår begravelse eller bisættelse – forældre, ægtefælle eller børn begravet på en kirkegård i sognet. Herudover giver bestemmelsen fortsat mulighed for, at præsten i det konkrete tilfælde kan vurdere, at der foreligger særlig tilknytning, som derfor giver ret til kirkelig betjening på andet grundlag. Det er afgørende, at retten til kirkelig betjening på baggrund af særlig tilknytning ikke kommer til at ske på bekostning af den lokale sognemenighed.</div>\r\n      </p>\r\n      <p class=\"Tekst2\">\r\n        <div>I forlængelse heraf skal det endvidere anføres, at præsten i alle tilfælde har mulighed for, at yde kirkelig betjening, uden at der er tale om særlig tilknytning.</div>\r\n      </p>\r\n      <p class=\"Tekst2\">\r\n        <div>Lovforslaget har tillige til formål, at præcisere reglerne for retten til blive begravet på en kirkegård i sognet. Med lovforslaget sikres, at kriterierne for, hvornår der foreligger særlig tilknytning er de samme for kirkelig betjening og begravelse.</div>\r\n      </p>\r\n      <p class=\"Tekst2\">\r\n        <div>Det er endvidere hensigten med lovforslaget, at der skal ske en forenkling af den lokale struktur, og som led heri skal kirkedistrikterne omdannes til sogne.</div>\r\n      </p>\r\n      <p class=\"Tekst2\">\r\n        <div>Endvidere tilsigter lovforslaget, at styrke provstiudvalgenes kompetence, hvorfor provstiudvalget fremover skal have kompetence til at fastsætte takster for erhvervelse og fornyelse af gravsteder samt vedligeholdelse af gravsteder, i modsætning til den nuværende retstilstand, hvor provstiudvalget blot skal godkende de af menighedsrådene allerede fastsatte takster uden senere mulighed for at kunne tage disse op til revision.</div>\r\n      </p>\r\n      <p class=\"Tekst2\">\r\n        <div>Formålet med lovforslaget er tillige at styrke menighedsrådenes mulighed for økonomisk styring. I denne forbindelse er det hensigten, at antallet af kasser skal reduceres, således at menighedsrådet kun skal bestyre én kasse og ét budget og ét regnskab, hvilket ligeledes vil medvirke til en nedbringelse af omkostninger og administrativt besvær.</div>\r\n      </p>\r\n      <p class=\"Tekst2\">\r\n        <div>Lovforslaget tilsigter endvidere at lette menighedsrådenes varetagelse af deres virksomhed ved blandt andet at gøre reglerne for, hvad der kan finansieres over kirkekassen mere overskuelige og anvendelige. Lovforslaget vil blandt andet medfører en klar hjemmel til menighedsrådenes afholdelse af udgifter vedrørende sognets kirkelige aktiviteter og udgifter til fremme af det kirkelige liv i pastoratet eller kirkelige formål af betydning for stiftet som helhed.</div>\r\n      </p>\r\n      <p class=\"Tekst2\">\r\n        <div>Hensigten med lovforslaget er endvidere, at der ændres på mulighederne for økonomiske forvaltning, således at der skabes hjemmel til at yde lån af 5 % midlerne til menighedsrådene. Det er ikke hensigten at ændre på menighedsrådenes adgang til at optage stiftsmiddellån til hel eller delvis finansiering af anlægsarbejder. I forbindelse med ændrede muligheder for økonomisk forvaltning indeholder lovforslaget en hjemmel, således at kirkeministeren kan fastsætte regler om fælles standarder for og udveksling af data mellem IT-systemer, der anvendes i folkekirken, og derved blandt andet lette menighedsrådenes arbejdsbyrde og samtidig bidrage til kvalitet og gennemsigtighed i økonomistyringen.</div>\r\n      </p>\r\n      <p class=\"Tekst2\">\r\n        <div>Endelig tilsigter lovforslaget, at der sker en forenkling af reglerne for kirke- og præsteembedskapitaler ved, at præsteembedskapitalerne bliver nedlagt som selvstændige kapitaler og i stedet bliver overført til kirke- og præsteembedekapitalen, at der sker en forenkling af reglerne, således at der til kirke- og præsteembedekapitalen indbetales provenu, der er fremkommet ved salg eller afståelse af rettigheder over kirkens faste ejendom, og at der skabes en hjemmel, hvori kirkeministeren bemyndiges til at fastsætte regler for udbetaling af kirke- og præsteembedekapitalen bortset fra gravstedskapitaler.</div>\r\n      </p>\r\n      <p class=\"Tekst2\">\r\n        <div>Lovforslaget har været i høring, hvor interessenter har haft mulighed for at give deres mening til kende over et udkast til lovforslaget.</div>\r\n      </p>\r\n      <p class=\"Tekst2\">\r\n        <div>Lovforslaget er en opfølgning på forslag til lovændringer i betænkning 1491/2007 om folkekirkens lokale økonomi, jf. også afsnittet om folkekirken i regeringsgrundlaget »Nye mål« fra 2005 samt regeringsgrundlaget »Mulighedernes samfund« fra 2007.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til lovforslaget og de bemærkninger, der ledsager det, skal jeg indstille dette til velvillig behandling i det høje Ting.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 27",
            "stateLabel": "Vedtaget",
            "references": [
                {
                    "shortName": "2008/1 SF.L L 27",
                    "title": "Skriftlig fremsættelse (9. oktober 2008) - L 27",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 121605,
                    "eliUri": "/eli/ft/20081XX00056",
                    "externalLink": ""
                },
                {
                    "shortName": "2008/1 LSF 27",
                    "title": "Forslag til Lov om ændring af lov om medlemskab af folkekirken, kirkelig betjening og sognebåndsløsning, lov om folkekirkens økonomi og forskellige andre love\\n(Effektivisering af folkekirkens økonomi og administration samt udvidet adgang til kirkelig betjening m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 121506,
                    "eliUri": "/eli/ft/200812L00027",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l27/index.htm"
                },
                {
                    "shortName": "2008/1 BTL 27",
                    "title": "Betænkning over Forslag til lov om ændring af lov om medlemskab af folkekirken, kirkelig betjening og sognebåndsløsning, lov om folkekirkens økonomi og forskellige andre love \\n(Effektivisering af folkekirkens økonomi og administration samt udvidet adgang til kirkelig betjening m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 123056,
                    "eliUri": "/eli/ft/200814L00364",
                    "externalLink": ""
                },
                {
                    "shortName": "2008/1 LSV 27",
                    "title": "Forslag til Lov om ændring af lov om medlemskab af folkekirken, kirkelig betjening og sognebåndsløsning, lov om folkekirkens økonomi og forskellige andre love\\n(Effektivisering af folkekirkens økonomi og administration samt udvidet adgang til kirkelig betjening m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 123154,
                    "eliUri": "/eli/ft/200813L00027",
                    "externalLink": ""
                },
                {
                    "shortName": "LOV nr 47 af 28/01/2009",
                    "title": "Lov om ændring af lov om medlemskab af folkekirken, kirkelig betjening og sognebåndsløsning, lov om folkekirkens økonomi og forskellige andre love\\n(Effektivisering af folkekirkens økonomi og administration samt udvidet adgang til kirkelig betjening m.v.)",
                    "presentationName": "Ændringslov",
                    "documentTypeId": 20,
                    "documentId": 123195,
                    "eliUri": "/eli/lta/2009/47",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/10/2008"
        },
        {
            "displayName": "Accession",
            "displayValue": "20081XX00056"
        },
        {
            "displayName": "Entydig dokumentidentifikation",
            "displayValue": "AJ000380"
        },
        {
            "displayName": "Dato for førstegangsindlæggelse",
            "displayValue": "10/10/2008"
        },
        {
            "displayName": "Dato for indlæggelse",
            "displayValue": "10/10/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 27"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}