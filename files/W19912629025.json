{
    "id": 32387,
    "title": "Midlertidig inddragelse af tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26290 af 12/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet inddrager de to radioers sendetilladelse med den begrundelse at  \r\n\r\n de indsendte programoversigter i forbindelse med nævnets undersøgelser af  \r\n\r\n samtlige tilladelseshaveres programoversigter ikke lever op til de beskrevne  \r\n\r\n programplaner, der var baggrunden for udstedelsen af programtilladelser.  \r\n\r\n Udvalget fandt, at radioernes programoversigter ikke er et tilstrækkeligt  \r\n\r\n grundlag for at inddrage sendetilladelserne set i relation til at radioerne  \r\n\r\n fik udstedt nye sendetilladelser den 23.01.1991. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Midlertidig inddragelse af tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 8. oktober og 12. november 1991 har Udvalget vedr. Lokal  \r\n\r\n Radio og TV behandlet en klage af 11. september 1991 fra radioerne Ron &amp;  \r\n\r\n Rons, over en afgørelse om midlertidig inddragelse af tilladelserne til lokal  \r\n\r\n radiovirksomhed. Afgørelsen er truffet af Lokalradionævnet for Gram,  \r\n\r\n Løgumkloster, Nørre-Rangstrup og Rødding kommuner og meddelt i brev af 15.  \r\n\r\n august 1991. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 15. august 1991 angiver nævnet som begrundelse for inddragelse  \r\n\r\n af tilladelserne, at indsendte programoversigter fra Ron &amp; Rons - i  \r\n\r\n forbindelse med nævnets undersøgelse af samtlige tilladelseshaveres  \r\n\r\n programoversigter - ikke lever op til de beskrevne programplaner, der var  \r\n\r\n baggrunden for nævnets udstedelse af tilladelser til Ron &amp; Rons. </P>  \r\n\r\n<P>Nævnet har derfor midlertidigt inddraget Ron &amp; Rons tilladelser,  \r\n\r\n indtil radioerne har indsendt fyldestgørende dokumentation for, at radioerne  \r\n\r\n vil lave udsendelser i overensstemmelse med de anførte programplaner i  \r\n\r\n ansøgningerne om tilladelser. Nævnet henviser i den forbindelse til, at det  \r\n\r\n fremgår af tilladelserne at: &#187;Tilladelserne er i øvrigt betinget af, at  \r\n\r\n de forelagte programplaner i ansøgningen af 28. december 1990 efterleves,  \r\n\r\n herunder at de anførte journalistiske indslag indgår som en væsentlig del af  \r\n\r\n den daglige programflade&#171;. </P>  \r\n\r\n<P>Ron &amp; Rons klager i brev af 11. september 1991 over nævnets afgørelse.  \r\n\r\n</P>  \r\n\r\n<P>I nævnets udtalelse af 19. september 1991 oplyses, at Ron &amp; Rons har  \r\n\r\n indsendt ugeprogramoversigter for udsendelsesvirksomheden efter nævnets  \r\n\r\n inddragelse af tilladelserne. Endvidere har Ron &amp; Rons givet fremmøde for  \r\n\r\n nævnet. </P>  \r\n\r\n<P>Nævnet har ud fra programoversigterne konstateret, at der produceres  \r\n\r\n magasinprogrammer og meddelelsesservice på i alt 55 minutter pr. døgn,  \r\n\r\n hvilket svarer til ca. 4 pct. journalistisk producerede indslag af den  \r\n\r\n samlede døgnprogramflade. </P>  \r\n\r\n<P>Ron &amp; Rons har over for nævnet givet udtryk for, at de journalistiske  \r\n\r\n indslag vil blive udvidet med flere hundrede pct. i den kommende tid. </P>  \r\n\r\n<P>Nævnet finder imidlertid fortsat, at programoversigterne viser, at Ron  \r\n\r\n &amp; Rons ikke lever op til de programplaner, der er forudsat efterlevet i  \r\n\r\n tilladelserne. Nævnet fastholder på den baggrund afgørelserne om midlertidig  \r\n\r\n inddragelse. </P>  \r\n\r\n<P>Udvalget udsatte på sit møde den 8. oktober 1991 den endelige behandling  \r\n\r\n af sagen med henblik på at få sagen yderligere belyst. </P>  \r\n\r\n<P>Udvalget har i den anledning anmodet nævnet om en udtalelse vedrørende  \r\n\r\n grundlaget for nævnets afgørelser med hensyn til de øvrige tilladelseshavere,  \r\n\r\n som indgår i nævnets større undersøgelse af samtlige stationers faktiske  \r\n\r\n opfyldelse af programplaner. </P>  \r\n\r\n<P>Udvalget har samtidig anmodet nævnet om en udtalelse vedrørende nævnets  \r\n\r\n udstedelse af tilladelser til Ron &amp; Rons, idet det fremgår af Ron &amp;  \r\n\r\n Rons ansøgninger om tilladelse til lokal radiovirksomhed, at de samme  \r\n\r\n personer optræder som medlemmer af de to foreningers bestyrelser. Det oplyses  \r\n\r\n samtidig, at udvalget tidligere i afgørelse af 21. juni 1990 vedrørende  \r\n\r\n Midtlandskanalen, Studie 1 og Studie 2, har tiltrådt det lokale nævns  \r\n\r\n afgørelse om afslag på foreningernes ansøgninger om tilladelse blandt andet  \r\n\r\n med henvisning til, at der var personsammenfald mellem de to bestyrelser i  \r\n\r\n Studie 1 og Studie 2. </P>  \r\n\r\n<P>I nævnets udtalelse af 5. november 1991 anføres det, at nævnet foretog en  \r\n\r\n opfølgning på samtlige udstedte tilladelser i nævnets område. Nævnet fandt,  \r\n\r\n at programoversigterne for Midtlandets Radioer og Lumi Radio viste et  \r\n\r\n aktivitetsmæssigt og et indholdsmæssigt niveau svarende til de beskrevne  \r\n\r\n programplaner i ansøgningerne. </P>  \r\n\r\n<P>For så vidt angår de identiske bestyrelser bag Ron &amp; Rons udtaler  \r\n\r\n nævnet, at nævnet har været vidende om personsammenfaldet siden radioernes  \r\n\r\n start i 1988. Nævnet har siden da fornyet Ron &amp; Rons tilladelser i  \r\n\r\n henholdsvis 1990 for en periode på et år og i 1991 for en periode på tre år.  \r\n\r\n</P>  \r\n\r\n<P>Nævnet har været tøvende over for ikke at give nye tilladelser til Ron  \r\n\r\n &amp; Rons, idet den lokale retstilstand på området først er blevet endelig  \r\n\r\n afklaret efter tildelingen af sendetilladelser i 1991. </P>  \r\n\r\n<P>Nævnet har som følge heraf haft den holdning, at eneste mulighed for at  \r\n\r\n fratage sendetilladelserne fra Ron &amp; Rons vil være en situation, hvor  \r\n\r\n tilladelseshaverne rent faktisk ikke levede op til vilkårene i de udstedte  \r\n\r\n tilladelser. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>For så vidt angår Ron &amp; Rons opfyldelse af de i ansøgningen angivne  \r\n\r\n programplaner finder udvalget, at radioernes programoversigter set i forhold  \r\n\r\n til, at radioerne fik udstedt nye tilladelser til lokal radiovirksomhed den  \r\n\r\n 23. januar 1991 ikke udgør et tilstrækkelig grundlag for at inddrage  \r\n\r\n tilladelserne. </P>  \r\n\r\n<P>For så vidt angår personsammenfaldet i de to foreningers bestyrelser, har  \r\n\r\n nævnet ved at udstede to tilladelser til samme personkreds ikke haft en  \r\n\r\n korrekt opfattelse af gældende regler vedr. selvstændig programvirksomhed jf.  \r\n\r\n § 15 a, stk. 4 i lov om radio og fjernsynsvirksomhed. </P>  \r\n\r\n<P>Udvalget træffer i overensstemmelse hermed følgende afgørelse: Nævnets  \r\n\r\n midlertidige inddragelse ændres til en påtale. </P>  \r\n\r\n<P>Endvidere henstiller udvalget til nævnet, at det formelle forhold vedr.  \r\n\r\n Ron &amp; Rons bringes i orden, således at de to foreninger betragtes som en  \r\n\r\n forening. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912629025"
        },
        {
            "displayName": "Entydig dokumentidentifikation",
            "displayValue": "CA000298"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26290"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "12/11/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6125-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}