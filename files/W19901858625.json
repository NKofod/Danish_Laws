{
    "id": 37130,
    "title": "Andelsboligbyggeri (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18586 af 31/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Definition af begrebet &#187;bindende aftale&#171; mellem kommunale  \r\n\r\n andelshavere og byggevirksomheden. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Andelsboligbyggeri (* 1) </H1>  \r\n\r\n<P></P>  \r\n\r\n<P>Der har været rejst spørgsmål om definition af begrebet &#187;bindende  \r\n\r\n aftale&#171; mellem kommende andelshavere og byggevirksomheden (sælgeren) i  \r\n\r\n forbindelse med de ændrede retningslinier for moms ved opførelse af  \r\n\r\n andelsboligbyggeri (afgørelse nr 1105 i hæfte nr 42). </P>  \r\n\r\n<P>Ved &#187;bindende aftale&#171; forstås i denne sammenhæng en aftale, som  \r\n\r\n begge parter har underskrevet eller på anden måde har tiltrådt, uanset om  \r\n\r\n aftalen kaldes kontrakt, slutseddel, købstilbud eller lignende. Det skal  \r\n\r\n samtidig præciseres, at der ved betegnelsen &#187;købstilbud&#171; forstår et  \r\n\r\n accepteret købstilbud. </P>  \r\n\r\n<P>Det betyder, at der ved vurderingen af, om der foreligger en bindende  \r\n\r\n aftale mellem parterne, må lægges afgørende vægt på, hvordan aftalegrundlaget  \r\n\r\n er udformet. </P>  \r\n\r\n<P>Til illustration af problemstillingen kan refereres indholdet i følgende  \r\n\r\n situationer, der har været forelagt til afgørelse. Det forudsættes, at  \r\n\r\n byggevirksomheden som udgangspunkt ejer grunden eller på anden måde kan  \r\n\r\n disponere over den. </P>  \r\n\r\n<P>1. Ved dette byggeri var der udfærdiget en slutseddel, hvorefter den  \r\n\r\n kommende andelshaver overtager brugsretten til en bestemt bolig. Byggeriet  \r\n\r\n påbegyndes ikke, før alle andelene er solgt. Den kommende andelshaver  \r\n\r\n forpligter sig til at medvirke til stiftelsen af andelsboligforeningen og  \r\n\r\n dens køb af ejendommen efter udleveret salgsmateriale. Hvis andelshaveren  \r\n\r\n misligholder sine forpligtelser til andelsboligforeningen, har  \r\n\r\n byggevirksomheden ret til at hæve aftalen. Slutsedlen underskrives af både  \r\n\r\n byggevirksomheden og den kommende andelshaver. </P>  \r\n\r\n<P>Byggeriet skal - når slutsedlen er udformet og underskrevet på denne måde  \r\n\r\n - momses efter reglerne om byggeri for fremmed regning. </P>  \r\n\r\n<P>Styrelsen fandt, at der - når bare en af de kommende andelshavere har købt  \r\n\r\n en andel, og begge parter har underskrevet aftalen - er indgået en bindende  \r\n\r\n aftale mellem parterne. Aftalen medfører, at byggevirksomheden er forpligtet  \r\n\r\n til at gennemføre byggeriet som andelsboligbyggeri. </P>  \r\n\r\n<P>I relation til momsreglerne er det således ikke afgørende, om der er solgt  \r\n\r\n 75 eller 100 % af andelene før byggeriets påbegyndelse. </P>  \r\n\r\n<P>2. Ved dette byggeri havde begge parter tiltrådt en tegningsaftale med den  \r\n\r\n klare forudsætning/betingelse, at byggevirksomheden og den kommende  \r\n\r\n andelshaver gensidigt gør aftalen betinget af, at minimum 75 % af  \r\n\r\n andelsboligerne bliver solgt inden en givet frist, som ligger efter den  \r\n\r\n planlagte påbegyndelse af byggeriet. </P>  \r\n\r\n<P>Hvis byggevirksomheden påbegynder bygeriet en måned før fristens udløb og  \r\n\r\n på et tidspunkt, hvor kun 74 % af andelsboligerne er solgt, er der risiko  \r\n\r\n for, at byggeriet ikke gennemføres, selv om begge parter har en forventning  \r\n\r\n om, at betingelsen bliver opfyldt. </P>  \r\n\r\n<P>Styrelsen fandt, at der - som i situation 1 - skal betales moms efter  \r\n\r\n reglerne om byggeri for fremmed regning. Forudsætningerne/betingelserne er  \r\n\r\n uden momsmæssig betydning, fordi begge parter har tiltrådt aftalen, inden  \r\n\r\n byggeriet påbegyndes. </P>  \r\n\r\n<P>3. Ved dette byggeri har byggevirksomheden sendt salgstilbud om  \r\n\r\n indtrædelse i andelsboligforeningen i form af tegningstilbud til de kommende  \r\n\r\n andelshavere. </P>  \r\n\r\n<P>På tidspunktet for kommunens endelige godkendelse af anskaffelsessummen  \r\n\r\n inden byggeriets påbegyndelse foreligger der tilbud fra potientielle  \r\n\r\n andelshavere, som har tegnet sig for fx 75 - 100 % af de boliger, som er  \r\n\r\n planlagt. Alle tilbudsgivere har stillet bankgaranti for andelsindskuddet (20  \r\n\r\n % af anskaffelsessummen). </P>  \r\n\r\n<P>Dokumentet, som de kommende andelshavere har underskrevet, er et ensidigt  \r\n\r\n tegningstilbud, hvorefter andelshaveren tilbyder at blive medlem af  \r\n\r\n andelsboligforeningen og senere overtage ejendommen og stifte foreningen.  \r\n\r\n</P>  \r\n\r\n<P>Støbning af fundament til det første hus sker på et matrikel-nr, hvor i  \r\n\r\n øvrigt alle andelsboligerne indenfor dette byggeprojekt vil blive opført.  \r\n\r\n</P>  \r\n\r\n<P>Entreprenøren indkalder til stiftende generalforsamling, som finder sted  \r\n\r\n 14 dage efter byggeriets påbegyndelse. På generalforsamlingen bekræfter  \r\n\r\n byggevirksomheden, at virksomheden accepterer alle tegningstilbudene.  \r\n\r\n Foreningen stiftes, og de nødvendige dokumenter som skøde mv underskrives.  \r\n\r\n</P>  \r\n\r\n<P>Hvis tegningstilbuddet ikke indeholder bestemmelser udover de anførte, kan  \r\n\r\n byggeriet momses efter reglerne om byggeri for egen regning. </P>  \r\n\r\n<P>Anvendelse af reglerne om moms af byggeri for egen regning kræver således,  \r\n\r\n at byggevirksomheden under alle omstændigheder må være omhyggelig med  \r\n\r\n ordlyden i tegningstilbuddene, så det ikke af teksten hverken direkte eller  \r\n\r\n indirekte fremgår, at byggeriet bliver udført, hvis visse betingelser er  \r\n\r\n opfyldt. </P>  \r\n\r\n<P>Hvis byggevirksomheden, fx som betingelse for at andelsboligerne bliver  \r\n\r\n bygget, skriver, at der inden for en rimelig tid - efter byggevirksomhedens  \r\n\r\n skøn - foreligger tegningstilbud fra min. 75 % af andelene, så har  \r\n\r\n byggevirksomheden reelt uden at skrive under givet accept på, at byggeriet  \r\n\r\n bliver gennemført, hvis betingelsen er opfyldt, og der skal i så fald betales  \r\n\r\n moms efter regler om byggeri for fremmed regning. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i 'Afgørelser om moms og arbejdsmarkedsbidrag' nr. 43, 1990, side 16.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901858625"
        },
        {
            "displayName": "Entydig dokumentidentifikation",
            "displayValue": "CA005065"
        },
        {
            "displayName": "Dato for indlæggelse",
            "displayValue": "23/08/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18586"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "31/10/1990"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "F 8757/89"
        },
        {
            "displayName": "Stikord",
            "displayValue": "ANDELSBYGGERI"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}