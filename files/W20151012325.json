{
    "id": 173682,
    "title": "Ligebehandlingsnævnets afgørelse om handicap - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10123 af 04/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - kompetence - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2500100-09</span>\r\n   </p>\r\n   <p class=\"TekstGenerel\">Klagen drejede sig om forskelsbehandling på grund af handicap i forbindelse med en klage over ydelse til psykisk syge under 25 år, der modtager henholdsvis kontanthjælp og starthjælp. Nævnet opretholdt sekretariatets afvisning af sagen med den begrundelse at retten til ydelser efter lov om aktiv socialpolitik, faldt uden for forskelsbehandlingsloven.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om forskelsbehandling på grund af handicap i forbindelse med klage over ydelse til psykisk syge under 25 år, der modtager henholdsvis kontanthjælp og starthjælp.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Klagen afvises fordi forskelsbehandlingsloven ikke er anvendelig på ydelser omfattet af lov om aktiv socialpolitik. Sekretariatets afvisning af sagen opretholdes derfor.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over lov nr. 91 af 25. januar 2007 om aktiv socialpolitik, som giver psykisk syge kontanthjælpsmodtagere under 25 år ret til at modtage kontanthjælpsydelse, svarende til at de var fyldt 25 år, mens det ikke gælder for psykisk syge unge på starthjælp, selvom deres diagnose er identisk med en jævnaldrende kontanthjælpsmodtager.</p>\r\n<p>\r\n</p>\r\n<p>Ligebehandlingsnævnets sekretariat afviste den 17. april 2009 at behandle klagen med henvisning til, at forholdet er lovreguleret. Klager har efterfølgende klaget over afvisningen til nævnet.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at der foreligger en økonomisk forskelsbehandling af borgere med identiske lidelser.</p>\r\n<p>\r\n</p>\r\n<p>Klager ønsker, at alderskritieriet for starthjælpsmodtagere ophæves, således at psykisk syge unge på starthjælp under 25 år får en ydelse svarende til, at de er fyldt 25 år. Herved vil der komme lighed mellem handicappede under forskellige sociale love.</p>\r\n<p>\r\n</p>\r\n<p>Klager finder, at lov om aktiv socialpolitik er omfattet af forskelsbehandlingsloven, og at psykisk syge på trods af deres handicap skal stå til rådighed for arbejdsmarkedet. Han finder videre, at personer med psykiske lidelser er en særlig gruppe, som bør få en højere social ydelse af normal kontanthjælp, for at de kan bibeholde et arbejde og undgå hyppige indlæggelser. Han finder, at personer med samme lidelser skal have ens vilkår.</p>\r\n<p>\r\n</p>\r\n<p>Klager gør videre gældende, at kommunen både er arbejdsgiver og udbetaler af sociale ydelser.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at forskelsbehandlingsloven regulerer forskelsbehandling på arbejdsmarkedet, og ikke sociale ydelser eller andre offentlige støtteordninger.</p>\r\n<p>\r\n</p>\r\n<p>Indklagede oplyser, at lov om aktiv socialpolitik ikke er omfattet af forskelsbehandlingslovens forbud om forskelsbehandling, da forskelsbehandlingsloven regulerer forskelsbehandling på arbejdsmarkedet mellem lønmodtager og arbejdstager, og ikke sociale ydelser eller andre offentlige støtteordninger.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion efter forskelsbehandlingsloven</span>\r\n</p>\r\n<p>Ligebehandlingsnævnet har taget udgangspunkt i, at der er klaget over en overtrædelse af forskelsbehandlingsloven.</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse efter lov om forbud mod forskelsbehandling på arbejdsmarkedet m.v.</p>\r\n<p>\r\n</p>\r\n<p>Diskriminationskriteriet handicap blev indsat i forskelsbehandlingsloven ved lov nr. 1417 af 22. december 2004. Det fremgår af bemærkningerne til lovforslaget, at der i praksis opereres med en forståelse af begrebet handicap, hvorefter der, for at man kan tale om et handicap eller en person med handicap må kunne konstateres en fysisk, psykisk eller intellektuel funktionsnedsættelse, som afføder et kompensationsbehov, for at den pågældende kan fungere på lige fod med andre borgere i en tilsvarende livssituation. Det fremgår i øvrigt af bemærkningerne, at det ikke er afgørende for beskyttelsen mod forskelsbehandling på grund af handicap, at der er et konkret behov for kompensation.</p>\r\n<p>\r\n</p>\r\n<p>Det er imidlertid en betingelse for at være omfattet af forbuddet mod forskelsbehandling i forskelsbehandlingsloven, at der er tale om diskrimination inden for arbejdsmarkedet.</p>\r\n<p>\r\n</p>\r\n<p>Ligebehandlingsnævnet bemærker, at forskelsbehandlingsloven ikke omfatter forskelsbehandling inden for områderne social beskyttelse, social sikring og sociale goder. Dette bekræftes af beskæftigelsesdirektivets artikel 3, stk. 3.</p>\r\n<p>\r\n</p>\r\n<p>Ligebehandlingsnævnet finder derfor ikke, at der består et arbejdsforhold mellem en psykisk syg ung og en udbetalende kommune.</p>\r\n<p>\r\n</p>\r\n<p>Da spørgsmålet vedrørende forskelsbehandling på grund af handicap således ikke er omfattet af forskelsbehandlingsloven, har nævnet ikke kompetence til at behandle dette spørgsmål.</p>\r\n<p>\r\n</p>\r\n<p>Klagen afvises allerede af denne grund.</p>\r\n<p>\r\n</p>\r\n<p>\r\n   <span class=\"Italic\">&lt;2500100-09&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/08/2015"
        },
        {
            "displayName": "Accession",
            "displayValue": "W20151012325"
        },
        {
            "displayName": "Entydig dokumentidentifikation",
            "displayValue": "CF001921"
        },
        {
            "displayName": "Dato for indlæggelse",
            "displayValue": "13/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10123"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "04/06/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500100-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}