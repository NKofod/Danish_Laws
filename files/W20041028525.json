{
    "id": 155568,
    "title": "Ankestyrelsens principafgørelse P-46-04 om folkepension - førstegangsberegning - indtægtsgrundlag - ophør med selvstændig virksomhed - salg af udlejningsejendom",
    "documentTypeId": "240",
    "isSagsforlobPeriodValid": true,
    "shortName": "KEN nr 10285 af 23/12/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-46-04 om folkepension - førstegangsberegning - indtægtsgrundlag - ophør med selvstændig virksomhed - salg af udlejningsejendom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Overskud ved salg af selvstændig virksomhed, der skete i forbindelse med overgangen til folkepension, skulle ikke indgå i beregningen af ansøgers ret til pension.</p>\r\n   <p class=\"TekstGenerel\">Ankestyrelsen henviste til, at den første beregning af pension skulle ske på grundlag af den forventede fremtidige indtægt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 42 af 28. januar 2004 - § 15 og § 30</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der fyldte 67 år i september 2003, havde forinden søgt om folkepension. Han havde solgt en udlejningsejendom med overtagelsesdag 1. oktober 2003. Ved salget fremkom et overskud på 1,4 mill. kr., der blev beskattet som personlig indkomst.</p>\r\n<p>Inden salget stod han for udlejningen og mindre vedligeholdelsesopgaver. Huslejen blev indbetalt til en bankkonto. Han blev beskattet af overskuddet inden for virksomhedsordningen.</p>\r\n<p>Kommunen traf afgørelse om, at overskuddet skulle betragtes som en engangsindtægt, der skulle indgå ved beregningen af folkepensionen fra 1. oktober 2003 og medtages ved beregningen i en periode på 12 måneder. Han havde derfor ikke ret til folkepension i denne periode.</p>\r\n<p>Det sociale nævn tiltrådte kommunens afgørelse om, at ansøger ikke kunne få udbetalt folkepension i 12 måneder fra den 1. oktober 2003, fordi grundbeløbet var reguleret bort på grund af en engangsindtægt, som stammede fra personligt arbejde.</p>\r\n<p>Nævnet begrundede afgørelsen med, at den skattepligtige indtægt fra salget af udlejningsejendommen måtte anses for at være erhvervet ved personligt arbejde. Efter nævnets opfattelse måtte indtægten anses for erhvervet på salgstidspunktet den 1. oktober 2003.</p>\r\n<p>Nævnet lagde vægt på, at indtægten var blevet beskattet som personlig indkomst. Nævnet vurderede endvidere, at en engangsindtægt ved salg af virksomhed ikke kunne holdes ude af pensionsberegningen, selv om indtægten var erhvervet før, han fik pensioniststatus. Det afgørende var efter nævnets opfattelse, om der sideløbende var en indtægt til rådighed, som stammede fra personligt arbejde.</p>\r\n<p>Nævnet var ligeledes af den opfattelse, at spørgsmålet om personligt arbejde var afgjort ved, at indtægten stammede fra egen virksomhed og efter skattemyndighedernes regler var anset som personlig indkomst. Nævnet havde ikke foretaget en konkret vurdering af, hvor meget arbejde der faktisk var udført for at erhverve indkomsten.</p>\r\n<p>I klagen til Ankestyrelsen henviste ansøger til, at der var tale om en førstegangsberegning. Han mente ikke, at han havde haft indtægt sideløbende med pensionen, da den nye ejer af ejendommen havde haft ret til huslejen fra 1. oktober 2003.</p>\r\n<p>Sagen blev behandlet i principielt møde som supplement til SM P-10-95 med henblik på afklaring af, hvilken betydning fortjeneste ved afhændelse af en udlejningsejendom fik for pensionsberegningen, når afhændelsen var sket samtidig med overgangen til folkepension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Overskud i forbindelse med salget af udlejningsejendommen pr. 1. oktober 2003 skulle ikke indgå i beregningen af ansøgers ret til folkepension fra samme dato.</p>\r\n<p>Begrundelsen var, at den selvstændige virksomhed blev afhændet i forbindelse med overgangen til folkepension.</p>\r\n<p>I medfør af § 15 i den sociale pensionslov nedsættes grundbeløbet til folkepensionister kun på grund af indtægt ved personligt arbejde, og i medfør af § 30 skal den første beregning af pension ske på grundlag af den forventede fremtidige indtægt.</p>\r\n<p>Ankestyrelsen henviste til SM P-10-95 om, at folkepensionens grundbeløb skulle udbetales fra ansøgningen, idet pensionisten var ophørt med arbejde i selvstændig virksomhed.</p>\r\n<p>Det overskud, der var opstået i forbindelse med salget af ejendommen, påvirkede derfor ikke retten til folkepension fra 1. oktober 2003.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. marts 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041028525"
        },
        {
            "displayName": "Entydig dokumentidentifikation",
            "displayValue": "BS008363"
        },
        {
            "displayName": "Dato for indlæggelse",
            "displayValue": "27/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10285"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "23/12/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000695-04"
        },
        {
            "displayName": "Stikord",
            "displayValue": "P-46-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}