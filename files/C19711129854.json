{
    "id": 60370,
    "title": "Skrivelse om regler for antallet af spilleautomater i restaurationer. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11298 af 01/12/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om regler for antallet af  \r\n\r\n spilleautomater i restaurationer. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Den 22. juli 1971 udsendte politimesteren i ..... meddelelse om, at  \r\n\r\n antallet af spilleautomater i restaurationer med virkning fra den 1. januar  \r\n\r\n 1972 ville blive fastsat efter nærmere angivne retningslinier. </P>  \r\n\r\n<P>I en hertil indsendt skrivelse har De som advokat for N.N. spurgt, om  \r\n\r\n politiet i medfør af § 26 i lov nr. 121 af 25. marts 1970 om restaurations-  \r\n\r\n og hotelvirksomhed m.v. har hjemmel til at udfærdige generelle regler for  \r\n\r\n meddelelse af tilladelse til opstilling af spilleautomater. </P>  \r\n\r\n<P>Det er oplyst, at Deres klient driver restaurationsvirksomhed i Bredgades  \r\n\r\n Grill-Bar, ....., og for tiden har tilladelse til at opstille 3  \r\n\r\n spilleautomater. I henhold til politimesterens meddelelse vil der kun kunne  \r\n\r\n opstilles en spilleautomat i restaurationen efter den 1. januar 1972. </P>  \r\n\r\n<P>Politimesteren har blandt andet udtalt, at det i de senere år er  \r\n\r\n konstateret, at selv ganske små restaurationsvirksomheder i politikredsen har  \r\n\r\n søgt tilladelse til opstilling af mange spilleautomater, således at det er  \r\n\r\n ganske klart, at hensigten hermed har været at skaffe restaurationen et  \r\n\r\n særligt publikum og en særlig indtægt ved at udnytte folks spillelyst. Da  \r\n\r\n ingen af kommunerne i politikredsen har fastsat almindelige regler til  \r\n\r\n begrænsning af disses tilladelsers antal og omfang, finder politimesteren det  \r\n\r\n nødvendigt at regulere forholdet. Retningslinierne for antallet efter den 1.  \r\n\r\n januar 1972 er fastsat i forhold til antallet af siddepladser i  \r\n\r\n restaurationen ud fra den betragtning, at spil på spilleautomater må anses  \r\n\r\n for underholdning for gæsterne, men ikke bør være hovedformålet med  \r\n\r\n restaurationsdriften </P>  \r\n\r\n<P>I den anledning skal man meddele, at det påhviler politimesteren at tage  \r\n\r\n stilling til ansøgninger om tilladelse til opstilling af spilleautomater  \r\n\r\n efter omstændighederne i hvert enkelt tilfælde, medmindre kommunalbestyrelsen  \r\n\r\n i medfør af nævnte lovs § 26, stk. 3, måtte have givet almindelige regler om  \r\n\r\n begrænsning af tilladelsernes antal og omfang m.v. </P>  \r\n\r\n<P>Såfremt kommunalbestyrelsen ikke har fastsat sådanne regler, kan det efter  \r\n\r\n justitsministeriets opfattelse ikke ansens for uberettiget, at politimesteren  \r\n\r\n som udgangspunkt for sin stillingtagen følger visse retningslinier med  \r\n\r\n henblik på at sikre konsekvens i afgørelserne og ligelig behandling af  \r\n\r\n sagerne. Justitsministeriet har ikke indvendinger imod, at politimesteren i  \r\n\r\n skrivelsen af 22. juli 1971 har bekendtgjort disse retningslinier. </P>  \r\n\r\n<P>Justitsministeriet finder ikke grundlag for at foretage videre i sagen.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 1) Skrivelsen er optaget i samlingen af ministerielle skrivelser."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19711129854"
        },
        {
            "displayName": "Entydig dokumentidentifikation",
            "displayValue": "CM019327"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11298"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "01/12/1971"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Jm. Journ. nr. 2.k. 1971-9013-56."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}