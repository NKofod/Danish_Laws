{
    "id": 146341,
    "title": "Meddelelse nr. 3/2012 om statsadvokaternes udførelse af nævningesager i 1. instans og statsadvokaternes samarbejde med politikredsene om udførelsen af straffesager i 1. instans",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9755 af 18/12/2012",
    "documentHtml": "<div class=\"bjelke\">Den fulde tekst</div><p class=\"Titel2\">Meddelelse nr. 3/2012 om statsadvokaternes udførelse af nævningesager i 1. instans og statsadvokaternes samarbejde med politikredsene om udførelsen af straffesager i 1. instans</p>\r\n<p class=\"Tekst\">\r\n   <span class=\"Bold\">1.</span> <span class=\"Bold\">Indledning</span></p>\r\n<p class=\"Tekst\">Ved lov nr. 156 af 28. februar 2012 om ændring af retsplejeloven er der vedtaget en reform af statsadvokaturerne. Lovændringen, der træder i kraft den 1. januar 2013, bygger på betænkning nr. 1523/2010 om en fremtidig statsadvokatordning.</p>\r\n<p class=\"Tekst\">Statsadvokatreformen indebærer bl.a., at det fremover som udgangspunkt er politikredsene, der varetager udførelsen af <span class=\"Underline\">nævningesager i 1. instans</span>, men således at statsadvokaten i særlige tilfælde kan bestemme, at en nævningesag i 1. instans skal føres af statsadvokaten.</p>\r\n<p class=\"Tekst\">Endvidere etableres der med statsadvokatreformen en ordning, der – bl.a. i form af et styrket og mere formaliseret <span class=\"Underline\">samarbejde mellem statsadvokaterne og politikredsene</span> – skal sikre en bedre udnyttelse af anklagemyndighedens samlede ressourcer i varetagelsen af de straffesager i 1. instans, der rejser særligt vanskelige juridiske spørgsmål, eller som indebærer et særligt behov for tværgående koordinering. Denne ordning udmøntes dels i en <span class=\"Underline\">call-in-ordning</span>, dels ved etableringen af en <span class=\"Underline\">generel samarbejdsmodel</span>.</p>\r\n<p class=\"Tekst\">På denne baggrund fastsættes der i denne meddelelse retningslinjer for anvendelsen mv. af call-in-ordningen, jf. afsnit 3, og den generelle samarbejdsmodel, jf. afsnit 4. Der fastsættes endvidere retningslinjer for de særlige tilfælde, hvor det kan bestemmes, at en nævningesag i 1. instans skal føres af statsadvokaten, jf. afsnit 2.</p>\r\n<p class=\"Tekst\">\r\n   <span class=\"Bold\">2.</span> <span class=\"Bold\">Statsadvokaturernes udførelse af nævningesager i 1. instans i særlige tilfælde</span></p>\r\n<p class=\"Tekst\">\r\n   <span class=\"Bold\">2.1.</span> <span class=\"Bold\">Indledning</span></p>\r\n<p class=\"Tekst\">Lov nr. 156 af 28. februar 2012 indebærer, at politikredsene som udgangspunkt fører nævningesager i 1. instans. Statsadvokaten kan i særlige tilfælde bestemme, at en nævningesag i 1. instans skal føres af statsadvokaten, jf. retsplejelovens § 104, stk. 1, 2. pkt. Det gælder både de egentlige nævningesager og domsmandssager med fravalgt nævningeting efter tiltaltes beslutning i medfør af retsplejelovens § 687.</p>\r\n<p class=\"Tekst\">\r\n   <span class=\"Bold\">2.2.</span> <span class=\"Bold\">Tilfælde, hvor en nævningesag i 1. instans undtagelsesvis bør føres af statsadvokaten (undtagelsesreglen)</span></p>\r\n<p class=\"Tekst\">Det er den altovervejende hovedregel, at nævningesager i 1. instans varetages af politikredsene. Det gælder, uanset om den pågældende sag f.eks. har et meget betydeligt omfang eller på anden måde kan være omfattende og vanskelig.</p>\r\n<p class=\"Tekst\">Der er dog nævningesager, der rummer så komplicerede problemstillinger, at de mest hensigtsmæssigt varetages af en statsadvokatur. Dette vil navnlig kunne være relevant at overveje i følgende sagstyper (jf. betænkning nr. 1523/2010, s. 68):</p>\r\n<p class=\"Liste1\">\r\n   <span class=\"Liste1Nr\">–</span> Sager, der rejser spørgsmål ud over den ”egentlige” strafferet, herunder i forhold til menneskerettigheder, EU-ret eller anden international ret.</p>\r\n<p class=\"Liste1\">\r\n   <span class=\"Liste1Nr\">–</span> Sager om overtrædelse af bestemmelser i straffelovens kapitel 12 og 13 (terrorsager mv.).</p>\r\n<p class=\"Liste1\">\r\n   <span class=\"Liste1Nr\">–</span> Sager, der i øvrigt måtte være så vanskelige eller specielle, at behovet for statsadvokaturens involvering i sagen ikke kan imødekommes ved anvendelse af samarbejdsmodellen.</p>\r\n<p class=\"Liste1\">\r\n   <span class=\"Liste1Nr\">–</span> Hvis der er tale om den første sag på et område, der er udpeget som særligt indsats- eller fokusområde for anklagemyndigheden, eller hvor der i øvrigt gør sig særlige principielle eller generelle forhold gældende, f.eks. om anvendelse af nye bevismidler eller efterforksningsmetoder mv.</p>\r\n<p class=\"Tekst\">\r\n   <span class=\"Bold\">2.3.</span> <span class=\"Bold\">Den praktiske administration af undtagelsesreglen vedrørende udførelsen af nævningesager i 1. instans</span></p>\r\n<p class=\"Tekst\">Statsadvokaturerne og politikredsene skal løbende have fokus på, om der er nævningesager, som – uanset hovedreglen – bør udføres af statsadvokaturerne i 1. instans. Statsadvokaturerne vil også have anledning hertil i forbindelse med afgørelsen af tiltalespørgsmålet, jf. retsplejelovens § 719, stk. 2.</p>\r\n<p class=\"Tekst\">Det er statsadvokaturen, der – efter drøftelse med politikredsen – kan beslutte, at en nævningesag i 1. instans skal føres af statsadvokaturen.</p>\r\n<p class=\"Tekst\">Såfremt statsadvokaturen beslutter, at en nævningesag i 1. instans skal føres af statsadvokaturen, vil det – afhængig af sagens omfang og karakter – kunne være relevant at inddrage medarbejdere fra politikredsen, f.eks. den anklager, der har været tilknyttet politiets efterforskning.</p>\r\n<p class=\"Tekst\">Det bemærkes i øvrigt, at call-in-ordningen, jf. herom nedenfor under afsnit 3, vil kunne anvendes uafhængigt af, om de pågældende sager skal føres som nævningesager eller domsmandssager. Statsadvokaturerne vil derfor også på dette grundlag kunne varetage udførelsen af nævningesager i 1. instans.</p>\r\n<p class=\"Tekst\">Såvel statsadvokaturerne som politikredsene skal i fornødent omfang fastlægge procedurer og tiltag mv. med henblik på at kunne identificere de nævningesager, som bør udføres af statsadvokaturerne i 1. instans. Der henvises til afsnit 5.</p>\r\n<p class=\"Tekst\">\r\n   <span class=\"Bold\">3.</span> <span class=\"Bold\">Call-in-ordningen</span></p>\r\n<p class=\"Tekst\">\r\n   <span class=\"Bold\">3.1.</span> <span class=\"Bold\">Indledning</span></p>\r\n<p class=\"Tekst\">Call-in-ordningen indebærer, at Rigsadvokaten kan bestemme, at statsadvokaturerne inden for et nærmere afgrænset sagsområde indtil videre varetager udførelsen (og påtalen) af straffesager ved byretterne, jf. retsplejelovens § 101, stk. 1, 2. pkt.</p>\r\n<p class=\"Tekst\">\r\n   <span class=\"Bold\">3.2.</span> <span class=\"Bold\">Anvendelsesområdet</span></p>\r\n<p class=\"Tekst\">Det er navnlig relevant at overveje call-in-ordningen på følgende sagsområder (jf. betænkning nr. 1523/2010, s. 59 f.):</p>\r\n<p class=\"Liste1\">\r\n   <span class=\"Liste1Nr\">–</span> Sagsområder, hvor der er et særligt behov for tæt styring og koordinering på landsplan, og hvor det derfor er hensigtsmæssigt, at sagerne i en periode samles hos statsadvokaturerne. Det vil navnlig kunne være i forbindelse med implementering af ny lovgivning, hvor f.eks. karakteren af de tilknyttede forarbejder indebærer behov for særlig indgående koordinering i fortolkningen af regelsættet, eller på områder, hvor der i øvrigt er et særligt behov for samordning af praksis.</p>\r\n<p class=\"Liste1\">\r\n   <span class=\"Liste1Nr\">–</span> Sagsområder, hvor der i øvrigt vurderes at være et særligt behov for tæt styring og koordinering, uden at baggrunden nødvendigvis er implementering af ny lovgivning eller et særligt ”retspolitisk fokus”. Det kan f.eks. være tilfældet, hvis der i Højesteret eller ved EU- eller Menneskerettighedsdomstolen træffes afgørelser, som i en periode nødvendiggør en særlig tæt styring af EU- eller menneskeretlige spørgsmål, f.eks. vedrørende udvisning eller lignende. Det kan også være tilfældet på områder, som for tiden er undergivet særlig retspolitisk opmærksomhed.</p>\r\n<p class=\"Liste1\">\r\n   <span class=\"Liste1Nr\">–</span> Sagsområder, der i anklagemyndigheden er udpeget som særlige indsats- eller fokusområder.</p>\r\n<p class=\"Tekst\">\r\n   <span class=\"Bold\">3.3.</span> <span class=\"Bold\">Initiativ mv.</span></p>\r\n<p class=\"Tekst\">Det er som nævnt rigsadvokaturen, der kan beslutte at iværksætte en call-in-ordning, og rigsadvokaturen vil være opmærksom herpå i forbindelse med sagsområder med politisk fokus og ny lovgivning mv.</p>\r\n<p class=\"Tekst\">Statsadvokaturerne skal – i samarbejde med politikredsene – have fokus på at identificere sagsområder, hvor det kan være relevant at anvende call-in-ordningen. Statsadvokaturerne og politikredsene skal derfor i fornødent omfang fastlægge procedurer og tiltag mv. med henblik på at kunne identificere sagstyper, hvor call-in-ordningen kan tænkes anvendt. Der henvises i den forbindelse til afsnit 5.</p>\r\n<p class=\"Tekst\">\r\n   <span class=\"Bold\">3.4.</span> <span class=\"Bold\">Ordningens praktiske administration</span></p>\r\n<p class=\"Tekst\">Ved etableringen af en call-in-ordning vil <span class=\"Underline\">rigsadvokaturen</span> foretage en nærmere afgrænsning af de omfattede sager og af ordningens varighed. Rigsadvokaturen fastsætter samtidig retningslinjer for statsadvokaturernes orientering til rigsadvokaturen om ordningens forløb, jf. nærmere herom nedenfor i afsnit 6.</p>\r\n<p class=\"Tekst\">Ved etableringen af en call-in-ordning skal <span class=\"Underline\">statsadvokaturerne</span> informere de relevante samarbejdspartnere – herunder navnlig domstolene og eventuelle særmyndigheder – om, at det er statsadvokaterne, der står for sagernes udførelse i byretten.</p>\r\n<p class=\"Tekst\">\r\n   <span class=\"Underline\">Politikredsene</span> skal ved visitation af sager påse, om der er sager, der er omfattet af en call-in-ordning. Statsadvokaturen underrettes om alle sager, der er omfattet af en call-in-ordning.</p>\r\n<p class=\"Tekst\">Statsadvokaturen skal løbende inddrages i politiets efterforskning af sager, der er omfattet af en call-in-ordning, herunder hvis politiets efterforskere under efterforskningen har behov for at drøfte juridiske problemstillinger med anklagemyndigheden. Den nærmere tilrettelæggelse heraf sker i samarbejde mellem statsadvokaten og politikredsene i de enkelte tilfælde, herunder f.eks. således at der i komplekse sager også tilknyttes en anklager fra politikredsen.</p>\r\n<p class=\"Tekst\">Når efterforskningen af en sag, der er omfattet af en call-in-ordning, er afsluttet, sendes sagen til statsadvokaturen.</p>\r\n<p class=\"Tekst\">Statsadvokaturerne skal indbyrdes foretage en tæt koordinering af de pågældende sager for at sikre den fornødne koordinering på landsplan.</p>\r\n<p class=\"Tekst\">\r\n   <span class=\"Bold\">4.</span> <span class=\"Bold\">Den generelle samarbejdsmodel</span></p>\r\n<p class=\"Tekst\">\r\n   <span class=\"Bold\">4.1.</span> <span class=\"Bold\">Indledning</span></p>\r\n<p class=\"Tekst\">Den generelle samarbejdsmodel mellem politikredse og statsadvokaturer indebærer, at der samarbejdes om udførelsen af visse konkrete straffesager og sagsområder i 1. instans, der kompetencemæssigt hører under politikredsene.</p>\r\n<p class=\"Tekst\">Samarbejdsmodellen skal også ses i sammenhæng med, at statsadvokaturerne skal være den naturlige faglige sparringspartner for politikredsene.</p>\r\n<p class=\"Tekst\">\r\n   <span class=\"Bold\">4.2.</span> <span class=\"Bold\">Anvendelsesområdet</span></p>\r\n<p class=\"Tekst\">Det er navnlig relevant at overveje den generelle samarbejdsmodel på følgende sager eller sagstyper (jf. betænkning nr. 1523/2010, s. 62 f.):</p>\r\n<p class=\"Liste1\">\r\n   <span class=\"Liste1Nr\">–</span> Sager eller sagstyper, der rejser særligt vanskelige eller principielle spørgsmål inden for strafferettens almindelige del om nødværge, medvirken, sanktionsvalg eller strafudmåling mv., eller i sager, der rejser særligt vanskelige spørgsmål uden for strafferettens almindelige område, f.eks. ”tværgående” spørgsmål vedrørende EU-ret, menneskerettigheder eller forfatnings- eller forvaltningsret.</p>\r\n<p class=\"Liste1\">\r\n   <span class=\"Liste1Nr\">–</span> Særligt ”profilerede” sager, hvor det må anses for sandsynligt, at sagen til sin tid vil komme for landsretten, og hvor det er særligt vigtigt, at bevistemaer mv. allerede fra begyndelsen tilrettelægges optimalt i forhold til også den videre behandling af sagen.</p>\r\n<p class=\"Liste1\">\r\n   <span class=\"Liste1Nr\">–</span> Sager på områder, der af anklagemyndigheden er udpeget som særlige indsats- eller fokusområder.</p>\r\n<p class=\"Liste1\">\r\n   <span class=\"Liste1Nr\">–</span> Sager eller sagstyper på visse specialiserede områder, herunder eksempelvis visse særlovsområder, som både kan give anledning til vanskeligheder i anklagemyndighedens sagsbehandling i politikredsene og i forhold til de pågældende særmyndigheder.</p>\r\n<p class=\"Tekst\">Den generelle samarbejdsmodel kan også anvendes i forbindelse med politikredsenes udførelse af nævningesager i 1. instans.</p>\r\n<p class=\"Tekst\">\r\n   <span class=\"Bold\">4.3.</span> <span class=\"Bold\">Initiativ mv.</span></p>\r\n<p class=\"Tekst\">Statsadvokaturerne og politikredsene skal løbende være opmærksomme på sager, hvor der kan være anledning til at anvende den generelle samarbejdsmodel.</p>\r\n<p class=\"Tekst\">\r\n   <span class=\"Underline\">Statsadvokaturerne</span> skal som led i deres løbende kontakt og samarbejde med politikredsene generelt have fokus på, om der er konkrete sager eller sagsområder, hvor den generelle samarbejdsmodel kan anvendes. Derudover vil der kunne være anledning for statsadvokaturerne til at tage initiativ til et samarbejde om en konkret straffesag eller en sagstype, når statsadvokaturen forholder sig til tiltalespørgsmålet, jf. retsplejelovens § 719, stk. 2 og 3.</p>\r\n<p class=\"Tekst\">\r\n   <span class=\"Underline\">Politikredsene</span> skal tage initiativ til et samarbejde om en konkret straffesag eller en sagstype, hvis politikredsen vurderer, at sagen i særlig grad nødvendiggør faglig sparring og koordinering, eller at det i øvrigt vil være hensigtsmæssigt at gøre brug af statsadvokaturernes kompetencer.</p>\r\n<p class=\"Tekst\">Såvel statsadvokaturerne som politikredsene skal i fornødent omfang fastlægge procedurer og tiltag mv. med henblik på at kunne identificere konkrete sager og sagsområder, hvor den generelle samarbejdsmodel bør anvendes. Der henvises til afsnit 5.</p>\r\n<p class=\"Tekst\">\r\n   <span class=\"Bold\">4.4.</span> <span class=\"Bold\">Ordningens praktiske administration</span></p>\r\n<p class=\"Tekst\">Når statsadvokaturen og politikredsen har besluttet at anvende den generelle samarbejdsmodel i en konkret sag eller på et sagsområde, tilrettelægger statsadvokaturen og politikredsen det nærmere indhold af samarbejdet og det videre forløb.</p>\r\n<p class=\"Tekst\">Samarbejdet kan f.eks. bestå i, at statsadvokaturen rådgiver politikredsen om de særlige problemstillinger, som den konkrete sag rejser, herunder om hvordan disse spørgsmål efter statsadvokaturens opfattelse bør håndteres i retten. Der vil også kunne være tale om, at statsadvokaturen medvirker ved forberedelsen af sagen og/eller ved selve udførelsen af sagen i byretten.</p>\r\n<p class=\"Tekst\">Omfanget af samarbejdet og ansvarsfordelingen mellem statsadvokaturen og politikredsen i de enkelte sager eller sagstyper aftales mellem statsadvokaturen og politikredsen fra sag til sag eller fra sagstype til sagstype.</p>\r\n<p class=\"Tekst\">\r\n   <span class=\"Bold\">5.</span> <span class=\"Bold\">Procedurer mv. til understøttelse af call-in-ordningen, den generelle samarbejdsmodel og undtagelsesreglen vedrørende udførelsen af nævningesager i 1. instans</span></p>\r\n<p class=\"Tekst\">Rigsadvokaturen vil løbende være opmærksom på, om der er sagsområder mv., hvor navnlig call-in-ordningen bør anvendes, ligesom spørgsmålet om anvendelse af call-in-ordningen, den generelle samarbejdsmodel og undtagelsesreglen vedrørende udførelsen af nævningesager i 1. instans vil være et tilbagevendende punkt på møder i <span class=\"Underline\">anklagemyndighedens fagudvalg</span>.</p>\r\n<p class=\"Tekst\">Herudover skal der hos såvel statsadvokaturerne som politikredsene etableres de nødvendige procedurer og tiltag mv. med henblik på at identificere de konkrete sager og sagstyper mv., som bør omfattes af den generelle samarbejdsmodel, call-in-ordningen og undtagelsesreglen vedrørende udførelsen af nævningesager i 1. instans. Det kan eksempelvis være:</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Jævnlige møder</span> mellem statsadvokaturen og politikredsen, <span class=\"Underline\">evt. med deltagelse af advokaturcheferne</span> efter nærmere aftale med politikredsen, hvor anvendelsen af call-in-ordningen, den generelle samarbejdsmodel eller undtagelsesreglen i aktuelle sager drøftes.</p>\r\n<p class=\"Liste1\">\r\n   <span class=\"Liste1Nr\">–</span> Muligheden for anvendelse af samarbejdsmodellen, call-in-ordningen eller undtagelsesreglen er et fast punkt på <span class=\"Underline\">juristmøder</span> i statsadvokaturer og politikredse.</p>\r\n<p class=\"Liste1\">\r\n   <span class=\"Liste1Nr\">–</span> Repræsentanter for statsadvokaturerne kan jævnligt <span class=\"Underline\">deltage i juristmøder i politikredsene</span> og herunder bl.a. drøfte, om der er sager, hvor den generelle samarbejdsmodel, call-in-ordningen eller undtagelsesreglen kan anvendes.</p>\r\n<p class=\"Liste1\">\r\n   <span class=\"Liste1Nr\">–</span> Udpegning af en eller flere <span class=\"Underline\">nøglepersoner</span> i statsadvokaturerne, som også har ansvaret for at koordinere arbejdet med anvendelse af samarbejdsmodellen, call-in-ordningen og undtagelsesreglen. Tilsvarende nøglepersoner kan udpeges i politikredsene.</p>\r\n<p class=\"Liste1\">\r\n   <span class=\"Liste1Nr\">–</span> Anvendelse af call-in-ordningen, den generelle samarbejdsmodel og undtagelsesreglen er et fast punkt i forbindelse med statsadvokaturernes <span class=\"Underline\">tilsynsmøder</span> med politikredsene.</p>\r\n<p class=\"Liste1\">\r\n   <span class=\"Liste1Nr\">–</span> I forbindelse med <span class=\"Underline\">visitation</span> af sager i politikredsen er der løbende fokus på, om der er sager, hvor call-in-ordningen, den generelle samarbejdsmodel eller undtagelsesreglen kan anvendes, jf. også Rigsadvokatmeddelelse nr. 4/2009 om kvalitet og legalitet i politikredsenes straffesagsbehandling, afsnit 3.2.2.</p>\r\n<p class=\"Tekst\">\r\n   <span class=\"Bold\">6.</span> <span class=\"Bold\">Opfølgning og afrapportering mv. i forbindelse med call-in-ordningen og den generelle samarbejdsmodel</span></p>\r\n<p class=\"Tekst\">Ved etablering af den enkelte <span class=\"Underline\">call-in-ordning</span> fastsætter rigsadvokaturen nærmere retningslinjer for statsadvokaturens underretning til rigsadvokaturen om ordningens forløb mv., jf. ovenfor under afsnit 3.4.</p>\r\n<p class=\"Tekst\">Når en call-in-ordning ophører, skal statsadvokaturerne iværksætte den fornødne vidensdeling i form af undervisning mv. i forhold til politikredsene på baggrund af den erfaring med det pågældende sagsområde, som statsadvokaturerne har opbygget i den periode, hvor sagerne har været udført af statsadvokaturens medarbejdere. Statsadvokaturerne vil endvidere – i fornødent omfang under inddragelse af rigsadvokaturen – kunne udarbejde retningslinjer/procedurer/vejledninger mv. for behandlingen af sager på det pågældende sagsområde.</p>\r\n<p class=\"Tekst\">Herudover skal statsadvokaturerne ved ophøret af en call-in-ordning over for rigsadvokaturen redegøre for erfaringerne med ordningen samt de tiltag, undervisning mv., der er iværksat efter ordningens ophør.</p>\r\n<p class=\"Tekst\">Anvendelse af <span class=\"Underline\">den generelle samarbejdsmodel</span> kan også give anledning til undervisningstiltag mv. eller udarbejdelse af retningslinjer/procedurer/vejledninger mv. Derudover kan et samarbejde mellem statsadvokaten og politikredsen om en enkelt sag eller en sagstype give anledning til, at statsadvokaten sammen med politikredsen foretager en mere samlet evaluering af efterforskningen og/eller retsforfølgningen i bestemte sagstyper.</p>\r\n<p class=\"Tekst\">Ved anvendelse af den generelle samarbejdsmodel på bestemte sagsområder skal statsadvokaturerne endvidere orientere rigsadvokaturen om erfaringerne med ordningen samt de tiltag, undervisning mv., der er iværksat efter ordningens ophør.</p>\r\n<p class=\"Tekst\">Rigsadvokaturen vil i øvrigt – navnlig i den første tid efter statsadvokaturreformen – løbende følge anvendelsen af call-in-ordningen og den generelle samarbejdsmodel i praksis.</p><div class=\"Givet\" id=\"Givet\"><p class=\"Givet\" align=\"center\">Rigsadvokaten, den 18. december 2012</p><p class=\"Sign1\" align=\"center\">Ole Hasselgaard</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "RM 3/2012",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/04/2013"
        },
        {
            "displayName": "Accession",
            "displayValue": "C20120975509"
        },
        {
            "displayName": "Entydig dokumentidentifikation",
            "displayValue": "AA007065"
        },
        {
            "displayName": "Dato for førstegangsindlæggelse",
            "displayValue": "10/04/2013"
        },
        {
            "displayName": "Dato for indlæggelse",
            "displayValue": "03/11/2017"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9755"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "18/12/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "RA-2012-91-0093"
        },
        {
            "displayName": "Stikord",
            "displayValue": "1. instans, nævningesager, samarbejde, statsadvokaterne, straffesager"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}