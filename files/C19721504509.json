{
    "id": 46721,
    "title": "Cirkulære om tandlægers indberetninger af lægemiddelbivirkninger. (Til landets tandlæger). ",
    "documentTypeId": "140",
    "isSagsforlobPeriodValid": false,
    "shortName": "CIR nr 15045 af 21/03/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tandlægers indberetninger af  \r\n\r\n lægemiddelbivirkninger. (Til landets tandlæger). </H1>  \r\n\r\n<P></P>  \r\n\r\n<BR>  \r\n\r\n<P>Med virkning fra 1. april 1972 sker der en væsentlig udvidelse af det  \r\n\r\n udvalg af lægemidler, som tandlæger kan ordinere, jfr. sundhedsstyrelsens  \r\n\r\n cirkulære af 20. marts 1972 om ændringer i sundhedsstyrelsens regler af 1.  \r\n\r\n december 1969 om rekvirering og udlevering af lægemidler. </P>  \r\n\r\n<P>På baggrund heraf finder sundhedsstyrelsen det nødvendigt, at landets  \r\n\r\n tandlæger inddrages i den ordning med registrering af lægemiddelbivirkninger,  \r\n\r\n der blev etableret 1. maj 1968, hvor sundhedsstyrelsens bivirkningsnævn  \r\n\r\n oprettedes (* 1). Nævnet har hidtil i det væsentlige kun modtaget  \r\n\r\n indberetninger om lægemiddelbivirkninger fra landets læger. </P>  \r\n\r\n<P>Vedr. nævnets opgaver m.v. kan man henvise til følgende uddrag af  \r\n\r\n sundhedsstyrelsens cirkulære af 1. maj 1968 om registrering af  \r\n\r\n lægemiddelbivirkninger: </P>  \r\n\r\n<P>&#187;Sundhedsstyrelsen har fundet det nødvendigt, at der påbegyndes en  \r\n\r\n centraliseret registrering af lægemiddelbivirkninger. Tilsvarende  \r\n\r\n foranstaltninger er gennemført i en række andre lande og er i øvrigt  \r\n\r\n anbefalet af WHO. </P>  \r\n\r\n<P>Efter sundhedsstyrelsens anmodning har det i apotekerlovens § 71, stk. 1  \r\n\r\n omtalte specialitetsnævn i samarbejde med sundhedsstyrelsens sagkyndige  \r\n\r\n rådgivere påtaget sig, foreløbig i en periode på 3 år, at bedømme det  \r\n\r\n indkomne materiale og på grundlag heraf at afgive indstilling om de  \r\n\r\n foranstaltninger, der bør træffes. Man har fundet det mest hensigtsmæssigt,  \r\n\r\n at der nedsættes et mindre arbejdsudvalg, som vil blive betegnet  \r\n\r\n Sundhedsstyrelsens bivirkningsnævn. </P>  \r\n\r\n<P>Bivirkningsnævnets opgaver er: </P>  \r\n\r\n<UL CLASS=PLAIN-LIST>  \r\n\r\n<LI>(1) at indsamle og bearbejde iagttagelser om bivirkninger ved anvendelse  \r\n\r\n af lægemidler. Disse iagttagelser forventes hovedsageligt at ville komme fra  \r\n\r\n praktiserende læger og hospitalslæger, men vil desuden i videst mulig  \r\n\r\n udstrækning blive indhentet fra publicerede meddelelser i faglitteraturen, og  \r\n\r\n fra det materiale, der indsamles af tilsvarende organer i andre lande, </LI>  \r\n\r\n<LI>(2) at fremkomme med indstilling til sundhedsstyrelsen vedrørende de  \r\n\r\n særlige foranstaltninger, som det indsamlede materiale måtte gøre påkrævet at  \r\n\r\n iværksætte eller i øvrigt give anledning til.&#171; </LI>  \r\n\r\n</UL>  \r\n\r\n<P>Bivirkningsnævnet offentliggør fra tid til anden de indsamlede oplysninger  \r\n\r\n i form af oversigter og lignende; senest er udsendt &#187;Meddelelser fra  \r\n\r\n sundhedsstyrelsens bivirkningsnævn nr. 15&#171;, offentliggjort i bl.a.  \r\n\r\n Ugeskrift for Læger, 1971: 133: 2126-2127. </P>  \r\n\r\n<P>Som det fremgår af foranstående, vil det væsentligste grundlag for  \r\n\r\n bivirkningsnævnets arbejde være de oplysninger, som kan indhentes fra landets  \r\n\r\n læger og tandlæger. Sundhedsstyrelsen skal derfor anmode tandlægerne om at  \r\n\r\n underrette bivirkningsnævnet om konstaterede lægemiddelbivirkninger. Til brug  \r\n\r\n herfor vedlægges nogle eksemplarer af en til formålet udarbejdet blanket, som  \r\n\r\n i de enkelte tilfælde bedes udfyldt i overensstemmelse med det på blanketten  \r\n\r\n angivne. Efter indsendelse af blanketten vil tandlægen modtage et nyt  \r\n\r\n eksemplar til fremtidig anvendelse. Vedrørende spørgsmålet om, hvilke  \r\n\r\n lægemiddelbivirkninger der ønskes indberettet, samt vedrørende de nærmere  \r\n\r\n enkeltheder om, hvorledes indberetningen bør ske, skal man henvise til  \r\n\r\n bivirkningsnævnets meddelelse nr. 1, som findes som bilag til nærværende  \r\n\r\n cirkulære. </P>  \r\n\r\n<P>Sundhedsstyrelsen skal henstille, at alle landets tandlæger gør sig  \r\n\r\n bekendt med ordningen og i størst mulig udstrækning gør brug af den. </P>  \r\n\r\n<P>Bivirkningsnævnets sekretariat vil i øvrigt besvare telefoniske eller  \r\n\r\n skriftlige forespørgsler vedrørende ordningen og herunder tvivlsspørgsmål om,  \r\n\r\n hvilke bivirkninger der ønskes indberettet (telefon (01) 94 07 23, hverdage,  \r\n\r\n undtagen lørdage, 8,30-16,30). </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 21. MARTS 1972.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Esther Ammundsen. </P>  \r\n\r\n<P CLASS=MINISTER ALIGN=RIGHT>/A. Skovgaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Sundhedsstyrelsens bivirkningsnævn, hvis adresse er  \r\n\r\n Frederikssundsvej 378, 2700 Brønshøj, (telefon (01) 94 07 23) har følgende  \r\n\r\n sammensætning: </P>  \r\n\r\n<P>Overlæge, dr.med. Asger Pedersen (tilforordnet specialitetsnævnet i  \r\n\r\n spørgsmål vedrørende lægemiddelbivirkninger) (formand for bivirkningsnævnet).  \r\n\r\n</P>  \r\n\r\n<P>Overlæge, dr.med. A. Harrestrup Andersen (formand for specialitetsnævnet).  \r\n\r\n</P>  \r\n\r\n<P>Professor, dr.med. Jens Schou (sagkyndig rådgiver for sundhedsstyrelsen i  \r\n\r\n farmakologi og toksikologi). </P>  \r\n\r\n<P>Laboratoriechef, dr. pharm. S. Antonsen (tilforordnet specialitetsnævnet i  \r\n\r\n spørgsmål vedrørende lægemiddelbivirkninger). </P>  \r\n\r\n<P>Som sekretærer for nævnet fungerer: cand. pharm. A. Engelund og læge N.  \r\n\r\n Bundgaard Christiansen. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19721504509"
        },
        {
            "displayName": "Entydig dokumentidentifikation",
            "displayValue": "CM005476"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15045"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "21/03/1972"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. nr. 2625-22-1971"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}