{
    "id": 110073,
    "title": "1989 LSF 67   FORSLAG TIL LOV OM ÆNDRING AF MERVÆRDIAFGIFTSLOVEN (ÆNDRINGER BL.A. SOM   FØLGE AF EF'S 18. MOMSDIREKTIV) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 67",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 67 </P>  \r\n\r\n<P></P>  \r\n\r\n<P>Forslag til Lov om ændring af merværdiafgiftsloven (Ændringer bl.a. som  \r\n\r\n følge af EF's 18. momsdirektiv) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 15. november 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 14. december 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890082230\"> Lov nr. 822 af 19/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om almindelig omsætningsafgift (merværdiafgift), jf.  \r\n\r\n lovbekendtgørelse nr. 629 af 20. oktober 1988, som ændret ved lov nr. 700 af  \r\n\r\n 22. november 1988, foretages følgende ændringer: </P>  \r\n\r\n<P>1. I <I>§ 2, stk. 3, litra g, 2. pkt.,</I> udgår &#187;og pakkepost&#171;.  \r\n\r\n</P>  \r\n\r\n<P>2. <I>§ 2, stk. 3, litra j,</I> affattes således: </P>  \r\n\r\n<P>&#187;j. Bank- og sparekasse- samt finansieringsvirksomhed. Afgiftspligtig  \r\n\r\n er dog deponering og forvaltning af aktier, obligationer og andre  \r\n\r\n værdipapirer, forvaltning af kreditter og kreditgarantier af en anden end  \r\n\r\n den, der har ydet kreditterne, samt udlejning af bankbokse.&#171; </P>  \r\n\r\n<P>3. <I>§ 2, stk. 3, litra k,</I> affattes således: </P>  \r\n\r\n<P>&#187;k. Lotterier og lign. samt spil om penge.&#171; </P>  \r\n\r\n<P>§ 2 </P>  \r\n\r\n<P>§ 1, nr. 1, træder i kraft den 15. januar 1990. § 1, nr. 2, træder i kraft  \r\n\r\n den 1. januar 1991. § 1, nr. 3, træder i kraft den 1. januar 1990. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om almindelig omsætningsafgift (merværdiafgift), jf.  \r\n\r\n lovbekendtgørelse nr. 629 af 20. oktober 1988, som ændret ved lov nr. 700 af  \r\n\r\n 22. november 1988, foretages følgende ændringer: </P>  \r\n\r\n<P>1. I § 2, stk. 3, litra g, 2. pkt., udgår: &#187;og pakkepost&#171;. </P>  \r\n\r\n<P>2. <I>§ 2, stk. 3, litra j,</I> affattes således: </P>  \r\n\r\n<P>&#187;j. Bank- og sparekasse- samt finansieringsvirksomhed. Afgiftspligtig  \r\n\r\n er dog deponering og forvaltning af aktier, obligationer og andre  \r\n\r\n værdipapirer, forvaltning af kreditter og kreditgarantier af en anden end  \r\n\r\n den, der har ydet kreditterne, samt udlejning af bankbokse.&#171;. </P>  \r\n\r\n<P>3. <I>§ 2, stk. 3, litra k,</I> affattes således: </P>  \r\n\r\n<P>&#187;k. Lotterier og lign. samt spil om penge.&#171;. </P>  \r\n\r\n<P>§ 2 </P>  \r\n\r\n<P>§ 1, nr. 1, træder i kraft den 15. januar 1990. § 1, nr. 2, træder i kraft  \r\n\r\n den 1. januar 1991. § 1, nr. 3, træder i kraft den 1. januar 1990. </P>  \r\n\r\n<P>Bemærkninger til lovforslaget </P>  \r\n\r\n<P>1. Merværdiafgiftsloven (momsloven) er bekendtgjort ved Skatteministeriets  \r\n\r\n lovbekendtgørelse nr. 629 af 20. oktober 1988. Loven er siden ændret ved § 2  \r\n\r\n i lov nr. 700 af 22. november 1988 om ændring af toldloven og afgiftslovene  \r\n\r\n (gebyrer m.v.). </P>  \r\n\r\n<P>2. Lovforslagets § 1, nr. 1 og 2, indeholder ændringer i momsloven som  \r\n\r\n følge af EF-Rådets vedtagelse af 18. direktiv af 18. juli 1989 om  \r\n\r\n harmonisering af medlemsstaternes lovgivning om omsætningsafgifter -  \r\n\r\n ophævelse af visse undtagelser i henhold til artikel 28, stk. 3, i 6.  \r\n\r\n direktiv 77/388/EØF (EF-Tidende af 3. august 1989 nr. L 226). </P>  \r\n\r\n<P>Med vedtagelsen af 6. momsdirektiv i 1977 blev der ikke tilvejebragt den  \r\n\r\n forudsatte fuldstændige harmonisering af afgiftsgrundlaget inden for EF.  \r\n\r\n Dette skyldes, at medlemsstaterne for en række nærmere specificerede varer og  \r\n\r\n tjenesteydelser indtil videre kunne bibeholde deres gældende ordning, dvs.  \r\n\r\n afgiftspligt, henholdsvis afgiftsfritagelse, uanset at dette ikke var i  \r\n\r\n overensstemmelse med direktivets beskatningsbestemmelser. </P>  \r\n\r\n<P>Med vedtagelse af det 18. momsdirektiv ophæves en række af disse  \r\n\r\n undtagelser. For Danmarks vedkommende betyder det, at afgiftspligten for  \r\n\r\n postvæsenets udbringning af postpakker må ophæves (jf. lovforslagets § 1, nr.  \r\n\r\n 1), og at visse forvaltningsydelser på det finansielle område bliver  \r\n\r\n afgiftspligtige (jf. lovforslagets § 1, nr. 2). Der vil dog fortsat være en  \r\n\r\n række undtagelser, hvor medlemslandene kan opretholde deres nationale regler.  \r\n\r\n Som eksempler på undtagelser, som Danmark fortsat kan bibeholde, kan nævnes,  \r\n\r\n at personbefordring fortsat kan undtages fra moms. </P>  \r\n\r\n<P>3. Lovforslaget ophæver momspligten for spil om penge i momsloven.  \r\n\r\n Ændringen (jf. lovforslagets § 1, nr. 3) skal ses i sammenhæng med forslaget  \r\n\r\n til lov om afgift af spillekasinoer (L 56), hvorefter der foreslås indført en  \r\n\r\n afgift af bruttospilleindtægten. </P>  \r\n\r\n<P>4. Tvivlsspørgsmål om afgiftspligten vil blive afgjort af det i momslovens  \r\n\r\n § 37 nedsatte nævn (Momsnævnet), der har den endelige administrative  \r\n\r\n afgørelse af bl.a. spørgsmål om afgiftspligtens omfang. </P>  \r\n\r\n<P>5. Den foreslåede ændring for pakkepost vil kun have mindre provenumæssig  \r\n\r\n betydning. En stor del af pakkeposten udføres for momsregistrerede  \r\n\r\n virksomheder, som har fradragsret for momsen. For disse virksomheder vil den  \r\n\r\n foreslåede afgiftsfrihed føre til en lidt øget belastning i det omfang, den  \r\n\r\n indgående afgift, der belaster postvæsenet i forbindelse med pakkeposten,  \r\n\r\n overvæltes på kunderne. For private vil der alt andet lige være tale om en  \r\n\r\n vis lempelse. Det skønnes, at ændringen af afgiftspligten for postpakker vil  \r\n\r\n medføre et merprovenu, der dog ikke vil overstige 4 mio. kr. For så vidt  \r\n\r\n angår ændringen af afgiftspligten af visse finansielle ydelser skønnes  \r\n\r\n merprovenuet ikke at overstige ca. 20 mio. kr. </P>  \r\n\r\n<P>Engangsudgifterne ved forslagets gennemførelse anslås at ville udgøre ca.  \r\n\r\n 400.000 kr. Forslaget skønnes i øvrigt kun at have mindre administrative  \r\n\r\n konsekvenser. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 </P>  \r\n\r\n<P>Efter den gældende momslov er postvæsenets udbringning af pakkepost  \r\n\r\n momspligtig. </P>  \r\n\r\n<P>Danmark fik - som det eneste EF-land - i sin tid i 6. momsdirektiv en  \r\n\r\n midlertidig undtagelse fra reglen om, at tjenesteydelser og hertil knyttede  \r\n\r\n leveringer af varer fra det offentlige postvæsen ikke er omfattet af  \r\n\r\n afgiftspligten. Nu er undtagelsen ophævet, og postvæsenets udbringning af  \r\n\r\n postpakker skal derfor ikke længere omfattes af momspligten. Der sker ingen  \r\n\r\n ændring af momsreglerne for postvæsenets aktiviteter i øvrigt. </P>  \r\n\r\n<P>Til § 1, nr. 2 </P>  \r\n\r\n<P>Efter art. 13, punkt B, litra d, i 6. momsdirektiv er som hovedregel bank-  \r\n\r\n og finansieringsvirksomhed fritaget for afgiftspligt. </P>  \r\n\r\n<P>Visse forvaltningsydelser er dog omfattet af afgiftspligten. Disse  \r\n\r\n forvaltningsydelser har Danmark hidtil haft mulighed for at fritage for  \r\n\r\n afgiftspligten. Efter vedtagelsen af 18. momsdirektiv har Danmark pligt til  \r\n\r\n at afgiftsbelægge nævnte ydelser fra 1. januar 1991. Herefter er  \r\n\r\n bestemmelserne på det finansielle område i overensstemmelse med 6.  \r\n\r\n momsdirektiv. </P>  \r\n\r\n<P>Bank- og finansieringsydelser vil dog fortsat være fritaget for  \r\n\r\n afgiftspligten. Som eksempler på afgiftsfrie ydelser kan bl.a. nævnes ydelse  \r\n\r\n og formidling af lån, långiveres forvaltning af egne lån, køb og salg af  \r\n\r\n valuta, samt omkostninger i forbindelse med køb og salg af værdipapirer. </P>  \r\n\r\n<P>Ændringen til afgiftspligt vil således kun berøre en mindre del af  \r\n\r\n omsætningen i den finansielle sektor. </P>  \r\n\r\n<P>Afgiftspligten vil nu omfatte forvaltning af kreditter og kreditgarantier  \r\n\r\n ydet af en anden end den, der har ydet kreditterne. Som eksempel kan nævnes  \r\n\r\n en bank, der forvalter et pantebrev. Her vil gebyrer for forvaltning af  \r\n\r\n pantebrevet være omfattet af afgiftspligten. </P>  \r\n\r\n<P>Afgiftspligten vil endvidere komme til at omfatte deponering og  \r\n\r\n forvaltning af værdipapirer. Dette vil bl.a. medføre, at den del af  \r\n\r\n Værdipapircentralens aktiviteter, der omfatter forvaltning, vil blive  \r\n\r\n omfattet af afgiftspligten. </P>  \r\n\r\n<P>Til § 1, nr. 3 </P>  \r\n\r\n<P>§ 2, stk. 3, litra k, foreslås ændret i sammenhæng med lovforslagene om  \r\n\r\n kasinovirksomhed og en særlig afgift heraf. </P>  \r\n\r\n<P>Efter momsloven har kasinospil på linje med andre morskabsspil, som f.eks.  \r\n\r\n lykkehjul, roulettespil m.v. hidtil været omfattet af afgiftspligten.  \r\n\r\n Adgangen til her i landet at drive egentlig kasinovirksomhed bevirker, at  \r\n\r\n loven på dette punkt ikke kan anses for at være i overensstemmelse med EF's  \r\n\r\n 6. momsdirektiv. Efter direktivet er bl.a. spil om penge undtaget fra moms på  \r\n\r\n de betingelser og med de begrænsninger, der er fastsat af hver medlemsstat.  \r\n\r\n</P>  \r\n\r\n<P>Den foreslåede undtagelse vedrører kun spil om penge, f.eks. roulette,  \r\n\r\n baccarat, black jack og spillemaskiner. Andre former for spil, hvor gevinsten  \r\n\r\n udbetales i form af gaver, spillemærker og lign. eller morskabsspil uden  \r\n\r\n gevinster, er fortsat momspligtige. Det samme gælder afgiftspligtige  \r\n\r\n aktiviteter i tilknytning til spillet, f.eks. salg af mad og drikkevarer,  \r\n\r\n entreindtægter, garderobe m.v. </P>  \r\n\r\n<P>Lovforslaget berører ikke den gældende undtagelse fra afgiftspligten for  \r\n\r\n lotterier og lign. </P>  \r\n\r\n<P>Til § 2 </P>  \r\n\r\n<P>§ 1, nr. 1, træder i kraft den 15. januar 1990 i forbindelse med andre  \r\n\r\n planlagte ændringer af posttaksterne. § 1, nr. 2, træder i kraft den 1.  \r\n\r\n januar 1991. § 1, nr. 3, foreslås at træde i kraft 1. januar 1990 af hensyn  \r\n\r\n til lovens overensstemmelse med EF-reglerne. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. I § 2, stk. 3, litra g, 2. pkt., udgår: &#187;og pakkepost&#171;. </P>  \r\n\r\n<P>§ 2. Afgiftspligten omfatter alle nye og brugte varer. Gas, vand,  \r\n\r\n elektricitet, varme og lign. anses som varer. </P>  \r\n\r\n<P>Stk. 2. Afgiftspligten omfatter endvidere alle ydelser, bortset fra de i  \r\n\r\n stk. 3 nævnte. </P>  \r\n\r\n<P>Stk. 3. Følgende ydelser er undtaget fra afgiftspligten: </P>  \r\n\r\n<P>- - - - </P>  \r\n\r\n<P>g. Postvæsenets tjenesteydelser. Afgiftspligtig er dog telekommunikation  \r\n\r\n og pakkepost. </P>  \r\n\r\n<P>- - - - </P>  \r\n\r\n<P>2. <I>§ 2, stk. 3, litra j,</I> affattes således: </P>  \r\n\r\n<P>&#187;j. Bank- og sparekasse- samt finansieringsvirksomhed. Afgiftspligtig  \r\n\r\n er dog deponering og forvaltning af aktier, obligationer og andre  \r\n\r\n værdipapirer, forvaltning af kreditter og kreditgarantier af en anden end  \r\n\r\n den, der har ydet kreditterne, samt udlejning af bankbokse.&#171;. </P>  \r\n\r\n<P>j. Bank- og sparekasse- samt finansieringsvirksomhed. Afgiftspligtig er  \r\n\r\n dog udlejning af bankbokse. </P>  \r\n\r\n<P>3. <I>§ 2, stk. 3, litra k,</I> affattes således: </P>  \r\n\r\n<P>&#187;k. Lotterier og lign. samt spil om penge.&#171;. </P>  \r\n\r\n<P>k. Lotterier og lign. </P>  \r\n\r\n<P>- - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/01/1990"
        },
        {
            "displayName": "Accession",
            "displayValue": "198912K00067"
        },
        {
            "displayName": "Entydig dokumentidentifikation",
            "displayValue": "CL003631"
        },
        {
            "displayName": "Dato for førstegangsindlæggelse",
            "displayValue": "25/01/1990"
        },
        {
            "displayName": "Dato for indlæggelse",
            "displayValue": "25/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}