{
    "id": 65608,
    "title": "Cirkulære om gennemførelse i Danmark af rådets direktiv 83/182/EØF om informationsprocedure med hensyn til tekniske forskrifter som ændret ved direktiv 88/182/EØF ",
    "documentTypeId": "140",
    "isSagsforlobPeriodValid": false,
    "shortName": "CIR nr 156 af 22/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om gennemførelse i Danmark af rådets  \r\n\r\n direktiv 83/182/EØF om informationsprocedure med hensyn til tekniske  \r\n\r\n forskrifter som ændret ved direktiv 88/182/EØF </H1>  \r\n\r\n<P></P>  \r\n\r\n<BR>  \r\n\r\n<P>Den 28. marts 1983 vedtog EF's Ministerråd direktivet om en  \r\n\r\n informationsprocedure med hensyn til tekniske standarder og forskrifter  \r\n\r\n (83/189/EØF). Direktivet, der trådte i kraft den 1. april 1984, er gennemført  \r\n\r\n i Danmark ved Industriministeriets cirkulære af 28. juni 1984, og er  \r\n\r\n offentliggjort i EF-Tidende nr. L 103 af 26. april 1983. Ministerrådet vedtog  \r\n\r\n den 22. marts 1988 et direktiv (88/182/EØF), offentliggjort i EF-Tidende nr.  \r\n\r\n L 81 af 26. marts 1988, der på en række punkter ændrer og supplerer det  \r\n\r\n oprindelige direktiv. Fristen for medlemsstaternes forpligtelse til at sætte  \r\n\r\n de nødvendige foranstaltninger med henblik på gennemførelsen af  \r\n\r\n ændringsdirektivet i kraft udløber den 1. januar 1989. </P>  \r\n\r\n<P>Den vedtagne ændring af direktivet indebærer, at den tidligere  \r\n\r\n &#187;gentlemen's agreement&#171; om status quo og underretning af  \r\n\r\n EF-kommissionen inden for direktivets anvendelsesområde vil være fuldstændig  \r\n\r\n afløst af egentlige retlige forpligtelser, der kan håndhæves af EF-Domstolen.  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Nærværende cirkulære angår kun gennemførelsen af  \r\n\r\n direktivet for så vidt angår forskrifter og <I>træder i stedet for  \r\n\r\n Industriministeriets ovennævnte cirkulære af 28. juni 1984, der herved  \r\n\r\n tilbagekaldes.</I>  </P>  \r\n\r\n<P CLASS=STK> <I>Stk. 2 </I> Det ændrede direktiv indeholder fortsat to  \r\n\r\n hovedforpligtelser for medlemsstaterne: </P>  \r\n\r\n<UL CLASS=PLAIN-LIST>  \r\n\r\n<LI>1) En pligt til over for Kommissionen at notificere alle udkast til  \r\n\r\n tekniske forskrifter </LI>  \r\n\r\n<LI>2) En pligt til inden for en vis frist, regnet fra notifikationen, at  \r\n\r\n undlade at fastsætte den notificerede tekniske forskrift (status quo). </LI>  \r\n\r\n</UL>  \r\n\r\n<P CLASS=STK> <I>Stk. 3. </I> For at lette de forskriftsudstedende  \r\n\r\n myndigheders ekspedition af notifikationerne er der i afsnittet &#187;Nærmere  \r\n\r\n udformning af notifikationen&#171; tilføjet de oplysninger, som er nødvendige  \r\n\r\n af hensyn til den fortsat gældende notificeringsforpligtelse over for GATT's  \r\n\r\n sekretariat, jfr. Industriministeriets cirkulære af 27. juni 1980 om  \r\n\r\n gennemførelse i Danmark af den internationale aftale om tekniske  \r\n\r\n handelshindringer. For notifikationer til GATT gælder, at der tillige skal  \r\n\r\n offentliggøres en kort meddelelse om de påtænkte forskrifter i &#187;Standard  \r\n\r\n Nyt&#171;. </P>  \r\n\r\n<P> <I>Direktivets anvendelsesområde</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Direktivet omfatter &#187;tekniske  \r\n\r\n forskrifter&#171;, hvorved forstås tekniske specifikationer, herunder  \r\n\r\n administrative bestemmelser, for alle industrielt fremstillede produkter og  \r\n\r\n alle landbrugsprodukter, som retligt eller faktisk skal overholdes, for at et  \r\n\r\n produkt kan markedsføres eller anvendes i en medlemsstat. </P>  \r\n\r\n<P CLASS=STK> <I>Stk. 2. </I> Teknisk specifikation defineres i direktivet  \r\n\r\n som en specifikation, der indeholdes i et dokument, som fastlægger  \r\n\r\n karakteristika for et produkt, som f.eks. kvalitet, brugsegenskaber,  \r\n\r\n sikkerhed, dimensioner, herunder terminologiske forskrifter for varen,  \r\n\r\n symboler, prøvning og prøvningsmetoder, emballering, mærkning eller  \r\n\r\n etikettering. Definitionen omfatter herudover fremstillingsmetoder og  \r\n\r\n -processer for landbrugsprodukter (EØF-Traktatens art. 38), produkter  \r\n\r\n beregnet til menneskeføde og dyrefoder samt for lægemidler (direktiv  \r\n\r\n 65/65/EØF som senest ændret ved direktiv 87/21/EØF). </P>  \r\n\r\n<P CLASS=STK> <I>Stk. 3. </I> Med ændringen er de tidligere gældende  \r\n\r\n undtagelser fra direktivets anvendelsesområde ophævet. Direktivet omfatter  \r\n\r\n herefter alle produkter, der fremstilles industrielt, og alle  \r\n\r\n landbrugsprodukter. </P>  \r\n\r\n<P> <I>Notifikationspligten</I>  </P>  \r\n\r\n<P> <I>Omfang</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Pligten til at notificere udkast til tekniske  \r\n\r\n forskrifter til EF-Kommissionen omfatter principielt alle udkast, bortset fra  \r\n\r\n regler, der enten tjener til opfyldelse af forpligtelser efter Ef-direktiver  \r\n\r\n og -forordninger, eller til opfyldelse af internationale aftaler, når disse  \r\n\r\n medfører ensartede tekniske specifikationer i Fællesskabet. </P>  \r\n\r\n<P> <I>Tidspunktet for notifikationen</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Efter direktivets art. 8 skal medlemsstaterne  \r\n\r\n<I>straks</I> sende Kommissionen ethvert udkast til teknisk forskrift. Af  \r\n\r\n motiverne fremgår, at dette senest skal ske, når udkastet er ved at tage fast  \r\n\r\n form. Tidspunktet er ikke hermed helt entydigt fastlagt, men der skal under  \r\n\r\n alle omstændigheder notificeres så betids, at status quo-forpligtelsen kan  \r\n\r\n overholdes. </P>  \r\n\r\n<P> <I>Notifikationens indhold</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Pligten til notifikation omfatter hele udkastet  \r\n\r\n samt begrundelsen for, at det er nødvendigt at indføre forskriften. </P>  \r\n\r\n<P CLASS=STK> <I>Stk. 2. </I> Foruden selve udkastet til teknisk forskrift  \r\n\r\n skal medlemsstaterne samtidig med notifikationen heraf <I>tillige</I> sende  \r\n\r\n Kommissionen teksten til de tilgrundliggende væsentligste love og  \r\n\r\n administrative bestemmelser, der direkte berøres af udkastet, i tilfælde,  \r\n\r\n hvor kendskab hertil er nødvendigt af hensyn til at vurdere rækkevidden af  \r\n\r\n det udkast til teknisk forskrift, der notificeres. </P>  \r\n\r\n<P CLASS=STK> <I>Stk. 3. </I> I tilfælde, hvor et udkast til teknisk  \r\n\r\n forskrift er en gengivelse af en international eller europæisk standard i  \r\n\r\n dens helhed, er indholdet EF-Kommissionen bekendt, hvorfor det er  \r\n\r\n tilstrækkeligt med en simpel meddelelse. </P>  \r\n\r\n<P CLASS=STK> <I>Stk. 4. </I> Om den nærmere udformning af notifikationerne,  \r\n\r\n se nedenfor. </P>  \r\n\r\n<P> <I>Nærmere udformning af notifikationen</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Notifikationen sker </P>  \r\n\r\n<UL CLASS=PLAIN-LIST>  \r\n\r\n<LI>1) <I>dels</I> i form af fremsendelse af udkastets fulde tekst samt i  \r\n\r\n tilfælde, hvor kendskab hertil er nødvendigt for at kunne vurdere rækkevidden  \r\n\r\n af udkastet, teksten til de tilgrundliggende væsentligste og direkte berørte  \r\n\r\n love og administrative bestemmelser, jfr. afsnittet &#187;Notifikationens  \r\n\r\n indhold&#171;, </LI>  \r\n\r\n<LI>2) <I>dels</I> ved fremsendelse af en forkortet, standardiseret  \r\n\r\n telex-meddelelse. Meddelelsen indgår automatisk i en databank, oprettet af  \r\n\r\n Kommissionen til formålet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fremsendelse af den fulde tekst og teksten til  \r\n\r\n berørte love og administrative bestemmelser sker som ved andre meddelelser  \r\n\r\n til fællesskabsmyndigheder via Udenrigsministeriet. Såfremt den kompetente  \r\n\r\n myndighed som led i en notifikation sender disse tekster direkte til  \r\n\r\n Udenrigsministeriet, bør dette oplyses i anmodningen til Industri- og  \r\n\r\n Handelsstyrelsen om at foretage notifikation pr. telex. </P>  \r\n\r\n<P CLASS=STK> <I>Stk. 3. </I> Notifikation pr. telex foretages af Industri-  \r\n\r\n og Handelsstyrelsen på grundlag af en skriftlig anmodning herom fra de  \r\n\r\n forskriftsudstedende myndigheder. </P>  \r\n\r\n<P CLASS=STK> <I>Stk. 4. </I> Anmodningen skal indeholde mindst nedennævnte  \r\n\r\n oplysninger. Det vil være hensigtsmæssigt, at oplysningerne gives i  \r\n\r\n nedenstående skematiske form, der er aftalt mellem Kommissionen og de  \r\n\r\n myndigheder, der i de enkelte medlemsstater forvalter direktivet: </P>  \r\n\r\n<UL CLASS=PLAIN-LIST>  \r\n\r\n<LI>1) (Udfyldes ikke). </LI>  \r\n\r\n<LI>2) Danmark. </LI>  \r\n\r\n<LI>3a) (Udfyldes ikke). </LI>  \r\n\r\n<LI>3b) Navn og adresse på (og eventuelle kontaktpersoner i) den myndighed,  \r\n\r\n som har udarbejdet udkastet til den tekniske forskrift. </LI>  \r\n\r\n<LI>4) (Udfyldes ikke). </LI>  \r\n\r\n<LI>5) Udkastets officielle titel. </LI>  \r\n\r\n<LI>6) Angivelse af, hvilke produkter udkastet omfatter. </LI>  \r\n\r\n<LI>7) Angivelse om muligt af, hvilke positioner i CCCN-nomenklaturen, der er  \r\n\r\n omfattet af udkastet. </LI>  \r\n\r\n<LI>8) Hovedindholdet af udkastet, beskrevet i telegramstil (maksimum 10  \r\n\r\n linier a 69 anslag). </LI>  \r\n\r\n<LI>9) Begrundelsen for udkastet (maksimum 10 linier a 69 anslag). </LI>  \r\n\r\n<LI>10) Angivelse af, hvilke forskrifter udkastet tilsigter at ændre eller  \r\n\r\n som berøres. </LI>  \r\n\r\n<LI>11) Angivelse af, om sikkerhedsklausulen anvendes (udfyldes med enten  \r\n\r\n &#187;ja&#171; eller &#187;nej&#171;. </LI>  \r\n\r\n<LI>12) i tilfælde af anvendelse af sikkerhedsklausulen en kort begrundelse  \r\n\r\n herfor. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Skemaer til angivelse af de krævede oplysninger  \r\n\r\n vil kunne rekvireres ved henvendelse til Industri- og Handelsstyrelsen. </P>  \r\n\r\n<P CLASS=STK> <I>Stk. 6. </I> Hvis den påtænkte tekniske forskrift kan få en  \r\n\r\n væsentlig indflydelse på samhandelen med andre stater, der har tilsluttet sig  \r\n\r\n<I>GATT-aftalen om tekniske handelshindringer,</I> er udkastet som hidtil  \r\n\r\n tillige notifikationspligtigt i henhold til denne aftale. </P>  \r\n\r\n<P CLASS=STK> <I>Stk. 7. </I> Det vil i så tilfælde være hensigtsmæssigt, at  \r\n\r\n notifikationen foretages på det af GATT's sekretariat udarbejdede skema til  \r\n\r\n dette formål. Eksemplarer af dette kan fås i Industri~ og Handelsstyrelsen.  \r\n\r\n</P>  \r\n\r\n<P CLASS=STK> <I>Stk. 8. </I> Opmærksomheden henledes på, at notifikationer  \r\n\r\n til GATT skal affattes på engelsk, fransk eller spansk, samt særligt på, at  \r\n\r\n de skal indeholde følgende yderligere oplysninger i forhold til dem, der skal  \r\n\r\n gives i notifikationer til EF-Kommissionen, jfr. nærmere ovennævnte cirkulære  \r\n\r\n af 27. juni 1980 fra Industriministeriet. </P>  \r\n\r\n<UL CLASS=PLAIN-LIST>  \r\n\r\n<LI>1) Om notifikationen sker i henhold til art. 2.5.2., 2.6.1., 7.3.2. eller  \r\n\r\n 7.4.1. i den pågældende aftale. </LI>  \r\n\r\n<LI>2) Udkastets foreslåede udstedelses- og ikrafttrædelsesdato. </LI>  \r\n\r\n<LI>3) Sidste frist til af afgive kommentarer (bør så vidt muligt være mindst  \r\n\r\n 60 dage). </LI>  \r\n\r\n<LI>4) En angivelse af det sted, hvor udkastets fulde tekst kan rekvireres.  \r\n\r\n Det kan være den udstedende myndighed eller det nationale informationscenter  \r\n\r\n &#187;enquiry point&#171;, d.v.s. Dansk Standardiseringsråd. </LI>  \r\n\r\n</UL>  \r\n\r\n<P CLASS=STK> <I>Stk. 9. </I> Industri- og Handelsstyrelsen videresender  \r\n\r\n notifikationer i henhold til GATT-aftalen til GATT-sekretariatet gennem  \r\n\r\n udenrigsministeriet. </P>  \r\n\r\n<P> <I>Status quo-forpligtelsen</I>  </P>  \r\n\r\n<P> <I>Mindsteperioden</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Indholdet af de udkast til tekniske forskrifter,  \r\n\r\n der skal notificeres, må tidligst vedtages tre måneder efter, at den fulde  \r\n\r\n ordlyd - og i givet fald teksten til de væsentligste og direkte berørte love  \r\n\r\n og administrative bestemmelser - er meddelt EF-Kommissionen. </P>  \r\n\r\n<P CLASS=STK> <I>Stk. 2. </I> Herved forstås, at indholdet af forskriften  \r\n\r\n ikke må fastsættes endeligt før fristens udløb, d.v.s. et lovforslag vedtages  \r\n\r\n ved 3. behandling eller en bekendtgørelse underskrives af den udstedende  \r\n\r\n myndighed. Lovforslag bør normalt ikke fremsættes før fristens udløb.  \r\n\r\n Fremsættes der lovforslag inden fristens udløb, må det klart tilkendegives i  \r\n\r\n lovforslagets bemærkninger, at lovens endelige vedtagelse forudsætter, at  \r\n\r\n notifikationsproceduren er gennemført uden indsigelser fra Kommissionen eller  \r\n\r\n de andre medlemsstater. </P>  \r\n\r\n<P> <I>Forlængelse af fristen</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fristen forlænges med yderligere tre måneder,  \r\n\r\n hvis Kommissionen eller en medlemsstat inden for de første tre måneder  \r\n\r\n afgiver en begrundet udtalelse om, at udkastet bør ændres for at fjerne eller  \r\n\r\n mindske handelshindringer, som forskriftens udstedelse kunne medføre. Det  \r\n\r\n bemærkes, at den medlemsstat, der har notificeret udkastet, skal underrette  \r\n\r\n Kommissionen om, hvordan den agter at følge en sådan udtalelse op.  \r\n\r\n Kommissionen fremkommer med bemærkninger hertil. </P>  \r\n\r\n<P CLASS=STK> <I>Stk. 2. </I> Forpligtelsen til at opretholde status quo kan  \r\n\r\n endvidere forlænges med ni måneder til i alt et år regnet fra notifikationen,  \r\n\r\n hvis Kommissionen inden tre måneder fra dennes modtagelse tilkendegiver at  \r\n\r\n ville foreslå eller vedtage et direktiv på området. </P>  \r\n\r\n<P CLASS=STK> <I>Stk. 3. </I> Endelig gælder der en forpligtelse for  \r\n\r\n medlemsstaterne til at undlade at vedtage tekniske forskrifter på områder,  \r\n\r\n der er omfattet af et forslag til direktiv eller forordning, som Kommissionen  \r\n\r\n på notifikationstidspunktet har forelagt for Minsterrådet, inden for en frist  \r\n\r\n på tolv måneder regnet fra datoen for forelæggelsen af forslaget. I sådanne  \r\n\r\n tilfælde underretter Kommissionen vedkommende medlemsstat inden tre måneder  \r\n\r\n efter modtagelsen af notifikationen. </P>  \r\n\r\n<P CLASS=STK> <I>Stk. 4. </I> Det bemærkes, at direktivet udtrykkeligt  \r\n\r\n fastslår, at en medlemsstat ikke kan pålægges flere på hinanden følgende  \r\n\r\n forlængelser af den tre måneders mindsteperiode for status quo. </P>  \r\n\r\n<P> <I>Sikkerhedsklausulen</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Forpligtelsen til at opretholde status quo  \r\n\r\n gælder dog ikke, hvis en medlemsstat af presserende grunde, der vedrører  \r\n\r\n beskyttelsen af menneskers og dyrs sundhed, beskyttelsen af planter eller  \r\n\r\n sikkerheden, er nødt til at udarbejde tekniske forskrifter og vedtage dem i  \r\n\r\n løbet af meget kort tid. En sådan beslutning skal omgående meddeles  \r\n\r\n Kommissionen. Medlemsstaten skal i denne meddelelse orientere om, hvad der  \r\n\r\n kan berettige den til at træffe foranstaltningerne så hurtigt. </P>  \r\n\r\n<P CLASS=STK> <I>Stk. 2. </I> Sikkerhedsklausulen har en begrænset  \r\n\r\n rækkevidde. Med den vedtagne ændring af direktivet har klausulen dog fået en  \r\n\r\n ordlyd, der udvider det hidtil gældende meget snævre anvendelsesområde,  \r\n\r\n således at dette ligger tættere op ad anvendelsesområdet for EØF-Traktatens  \r\n\r\n art. 36. Det stilles imidlertid som hidtil som en yderligere betingelse, at  \r\n\r\n de pågældende foranstaltninger skal være af så hastende karakter, at de ikke  \r\n\r\n kan afvente udløbet af de normale tidsfrister. </P>  \r\n\r\n<P CLASS=STK> <I>Stk. 3. </I> At status quo-ordningen med hensyn til tekniske  \r\n\r\n forskrifter nu undtagelsesfrit er gennemført ved et direktiv har den  \r\n\r\n virkning, at medlemsstaterne ikke uden at følge direktivets procedure lovligt  \r\n\r\n kan udstede nye tekniske forskrifter. </P>  \r\n\r\n<P> <I>Adgang til andre medlemsstaters notifikationer</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Notifikationstelexet og eventuelle senere  \r\n\r\n kommentarer (se nedenfor) indgår i en af EF-Kommissionen oprettet databank. I  \r\n\r\n denne forbindelse foretages en oversættelse til samtlige fællesskabssprog.  \r\n\r\n Medlemsstaternes myndigheder vil få mulighed for at trække oplysninger fra  \r\n\r\n databanken. I denne forbindelse bemærkes, at kun myndigheder har denne adgang  \r\n\r\n som følge af fortrolighedskravet i direktivets art. 8, stk. 4. </P>  \r\n\r\n<P> <I>Kommentarer til andre medlemsstaters notifikationer</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Muligheden for, at andre medlemsstater kan  \r\n\r\n fremkomme med kommentarer, er en vigtig del af direktivets system.  \r\n\r\n Kommentarer indgives til Industri- og Handelsstyrelsen, der sørger for  \r\n\r\n videresendelse af disse til Kommissionen. </P>  \r\n\r\n<P CLASS=STK> <I>Stk. 2. </I> Kommentarer kan gives i skematisk form på  \r\n\r\n sammme måde som notifikationstelex, og det vil være hensigtsmæssigt, at disse  \r\n\r\n opstilles i overensstemmelse med nedenstående skema: </P>  \r\n\r\n<UL CLASS=PLAIN-LIST>  \r\n\r\n<LI>1) (Udfyldes ikke) </LI>  \r\n\r\n<LI>2) Angivelse af den medlemsstat, der har notificeret det udkast, der  \r\n\r\n kommenteres. </LI>  \r\n\r\n<LI>3) (Udfyldes ikke). </LI>  \r\n\r\n<LI>4) Angivelse af nummeret på den notifikation, som kommentaren angår  \r\n\r\n (denne oplysning vil fremgå af den oprindelige notifikationstelex eller vil  \r\n\r\n kunne trækkes ud af databanken). </LI>  \r\n\r\n<LI>5) Det retlige grundlag for kommentaren: a) direktivets art. 8, stk. 2,  \r\n\r\n der blot medfører, at den udstedende myndighed i videst muligt omfang skal  \r\n\r\n tage hensyn til kommentarer, eller b) direktivets art. 9, stk. 1, begrundet i  \r\n\r\n risiko for betydelige handelshindringer. En henvisning til denne bestemmelse  \r\n\r\n medfører, at status quo-forpligtelsen udstrækkes til seks måneder  \r\n\r\n (mindsteperioden på tre måneder plus yderligere tre måneder). </LI>  \r\n\r\n<LI>6) Indholdet af selve kommentaren i fri tekst. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Der vil ved gennemførelsen af notifikationerne  \r\n\r\n og fremsendelse af kommentarer være behov for at kende følgende adresser:  \r\n\r\n</P>  \r\n\r\n<P>Udenrigsministeriet </P>  \r\n\r\n<P>Asiatisk Plads 2 </P>  \r\n\r\n<P>1448 København K </P>  \r\n\r\n<P>Telefon: 01920000, telex 31 292 Etr DK </P>  \r\n\r\n<P>Telefax: 01540533 </P>  \r\n\r\n<P>Industri- og Handelsstyrelsen </P>  \r\n\r\n<P>Søndergade 25, Box 983 </P>  \r\n\r\n<P>8600 Silkeborg </P>  \r\n\r\n<P>Telefon: 06825655, telex 63346 Danreg DK </P>  \r\n\r\n<P>Telefax: 06801629 </P>  \r\n\r\n<P>Dansk Standardiseringsråd </P>  \r\n\r\n<P>Aurehøjvej 12 </P>  \r\n\r\n<P>2900 Hellerup </P>  \r\n\r\n<P>telefon: 01623200, telex 15615 Dansta DK </P>  \r\n\r\n<P>Telefax: 01623077 </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industri- og Handelsstyrelsen, den 22.  \r\n\r\n december 1988 </I> </P>  \r\n\r\n<P CLASS=UNDERSKREVET-AF ALIGN=CENTER>M. KRING </P>  \r\n\r\n<P CLASS=MINISTER ALIGN=RIGHT>/H. H. Bernth </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/01/1989"
        },
        {
            "displayName": "Accession",
            "displayValue": "C19880015609"
        },
        {
            "displayName": "Entydig dokumentidentifikation",
            "displayValue": "CM024714"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/12/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "1988-273/880-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}