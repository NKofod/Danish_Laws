{
    "id": 105994,
    "title": "1985 BSF 34   FORSLAG TIL FOLKETINGSBESLUTNING OM REELT ELEVDEMOKRATI I FOLKESKOLEN ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 34 </P>  \r\n\r\n<P></P>  \r\n\r\n<P>Forslag til folketingsbeslutning om reelt elevdemokrati i folkeskolen </P>  \r\n\r\n<P></P>  \r\n\r\n<P>Fremsat af J. K. Hansen (S) Jytte Andersen (S) Korneliusen (S) Lykketoft  \r\n\r\n (S) Nørgaard-Sørensen (S) Erling Olsen (S) Søgaard (S) </P>  \r\n\r\n<P></P>  \r\n\r\n<P>den 7. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag og </P>  \r\n\r\n<P>træffe foranstaltninger, der præciserer og sikrer elevernes reelle </P>  \r\n\r\n<P>indflydelsesmuligheder i folkeskolen efter følgende </P>  \r\n\r\n<P>retningslinjer: </P>  \r\n\r\n<P>1. Der udarbejdes en bekendtgørelse, som fortolker og præciserer </P>  \r\n\r\n<P>folkeskolens demokratiforpligtelse, jfr. folkeskolelovens § 2, </P>  \r\n\r\n<P>stk. 3, og § 16, stk. 4. </P>  \r\n\r\n<P>2. Der udarbejdes en undervisningsvejledning under titlen &#187;Skolen,  \r\n\r\n</P>  \r\n\r\n<P>undervisning og demokrati&#171;, som vejleder lærerne i forhold til </P>  \r\n\r\n<P>opfyldelsen af formålsparagraffen i undervisningen. </P>  \r\n\r\n<P>3. Der udarbejdes en elevrådsvejledning. </P>  \r\n\r\n<P>4. Elevråd og fælleselevråd lovsikres under samme vilkår som lærerråd </P>  \r\n\r\n<P>og fælleslærerråd. </P>  \r\n\r\n<P>5. Elevråd og fælleselevråd sikres høringsret. </P>  \r\n\r\n<P>6. Elevråd og fælleselevråd sikres økonomi og de nødvendige </P>  \r\n\r\n<P>faciliteter til deres aktiviteter. </P>  \r\n\r\n<P>7. Eleverne sikres stemmeret i skolenævn og skolekommission. </P>  \r\n\r\n<P>8. Der oprettes på samtlige folkeskoler fællesudvalg bestående af </P>  \r\n\r\n<P>fire lærere, fire elever og skoleinspektøren. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Der findes kun meget få dele af dansk lovgivning, der præciserer et </P>  \r\n\r\n<P>demokratisk formål så tydeligt, som det er tilfældet med </P>  \r\n\r\n<P>folkeskolens formålsparagraf: </P>  \r\n\r\n<P>&#187;Folkeskolen forbereder eleverne til medleven og medbestemmelse i et  \r\n\r\n</P>  \r\n\r\n<P>demokratisk samfund og til medansvar for løsningen af fælles </P>  \r\n\r\n<P>opgaver. Skolens undervisning og hele dagligdag må derfor bygge på </P>  \r\n\r\n<P>åndsfrihed og demokrati.&#171; </P>  \r\n\r\n<P>Formålsparagraffen præciserer klart, at folkeskolen både skal være </P>  \r\n\r\n<P>demokratisk og demokratiserende. Demokrati eller indflydelse og </P>  \r\n\r\n<P>medbestemmelse til alle er ikke blot et mål, men i høj grad også </P>  \r\n\r\n<P>et middel. Dette betyder altså, at nok skal skolen forberede </P>  \r\n\r\n<P>eleverne til deltagelse i de demokratiske processer uden for </P>  \r\n\r\n<P>skolen; men det skal ske gennem aktiv udøvelse af demokratiet i </P>  \r\n\r\n<P>skolen. </P>  \r\n\r\n<P>Dette præciseres videre i folkeskolelovens § 16, stk. 4: </P>  \r\n\r\n<P>&#187;Undervisningens nærmere planlægning og tilrettelæggelse, herunder  \r\n\r\n</P>  \r\n\r\n<P>valget af undervisningsformer, -metoder og -stof, skal i videst </P>  \r\n\r\n<P>muligt omfang foregå i samarbejde mellem læreren og eleverne.&#171; </P>  \r\n\r\n<P>Folkeskolens demokrati </P>  \r\n\r\n<P>Folkeskolens demokrati kan i dag groft opdeles i 2 dele: </P>  \r\n\r\n<P>1) Det formelle demokrati, som er defineret gennem skolstyrelsesloven </P>  \r\n\r\n<P>i nævn, kommission, elevråd, lærerråd m.v. </P>  \r\n\r\n<P>2) Det nære demokrati, som skulle fungere i forhold til det konkrete </P>  \r\n\r\n<P>dagligliv på skolen, i undervisningen og det daglige samvær i det </P>  \r\n\r\n<P>hele taget. </P>  \r\n\r\n<P>Det formelle demokrati </P>  \r\n\r\n<P>Det formelle demokrati for eleverne fungerer på den måde, at der </P>  \r\n\r\n<P>mange steder er oprettet elevråd og fælleselevråd, hvor der vælges </P>  \r\n\r\n<P>repræsentanter til nævn og kommission. Men elevernes formelle </P>  \r\n\r\n<P>demokratiske repræsentanter tillægges ingen reel betydning. Der </P>  \r\n\r\n<P>skal ikke oprettes elevråd og fælleselevråd. Elevrådene skal ikke </P>  \r\n\r\n<P>høres i nogen spørgsmål. Elevrepræsentanterne har ikke stemmeret i </P>  \r\n\r\n<P>skolenævn og kommission. Elevrådene er ikke sikret økonomi til </P>  \r\n\r\n<P>deres arbejde m.v. </P>  \r\n\r\n<P>Kort sagt, eleverne er reelt ikke tillagt nogen demokratisk betydning </P>  \r\n\r\n<P>i det formelle system, hvilket selvfølgelig har en klart negativ </P>  \r\n\r\n<P>afsmitning på opbakningen bag og tilslutningen til dette arbejde </P>  \r\n\r\n<P>blandt eleverne. Bl.a. er resultatet det, at det formelle </P>  \r\n\r\n<P>elevdemokrati bliver til de &#187;aktive's demokrati. </P>  \r\n\r\n<P>Det nære demokrati </P>  \r\n\r\n<P>Skal folkeskolen virke demokratiserende, må demokratiet også udmøntes </P>  \r\n\r\n<P>i den daglige praksis i folkeskolen, dvs. i den daglige </P>  \r\n\r\n<P>undervisning. Dette er bl.a. grundlaget for § 16, stk. 4. Men </P>  \r\n\r\n<P>modsat mange andre af folkeskolelovens vigtige paragraffer er </P>  \r\n\r\n<P>hverken formålsparagraffens demokratierklæring eller § 16, stk. 4, </P>  \r\n\r\n<P>blevet fulgt op af en bekendtgørelse, der præciserer, hvordan </P>  \r\n\r\n<P>demokratiet, medbestemmelsen og medindflydelsen skal praktiseres i </P>  \r\n\r\n<P>folkeskolen. Denne del af folkeskoleloven er ikke tillagt nogen </P>  \r\n\r\n<P>&#187;retsnorm&#171;. </P>  \r\n\r\n<P>Der er kort sagt ingen, som kan stilles til ansvar for, at </P>  \r\n\r\n<P>demokratiet ikke praktiseres i folkeskolen. Tværtimod har tingene </P>  \r\n\r\n<P>fået lov til at udvikle sig inden for de meget stive strukturer og </P>  \r\n\r\n<P>former, som stadig eksisterer i folkeskolen, og som forhindrer </P>  \r\n\r\n<P>aktiv inddragelse af eleverne i beslutningerne. </P>  \r\n\r\n<P>På de fleste skoler er der stadig en stram lektions- og faginddeling, </P>  \r\n\r\n<P>som er bundet op på konkrete læseplaner. Undervisningen er stadig </P>  \r\n\r\n<P>underlagt eksamens- og karakterkrav. Lærerne er stadig uhyre </P>  \r\n\r\n<P>fagspecialiserede. Undervisningsmaterialerne består i vid </P>  \r\n\r\n<P>udstrækning af kontinuerlige lærebogssystemer. Kort sagt, så mange </P>  \r\n\r\n<P>forhold i den daglige undervisning er fastlagt i forvejen af det </P>  \r\n\r\n<P>bureaukratiske og formelle system, at råderummet for eleverne og </P>  \r\n\r\n<P>delvis lærerne er uhyre begrænset. Folkeskolen lægger ikke i sin </P>  \r\n\r\n<P>opbygning og form op til, at eleverne skal inddrages før, under og </P>  \r\n\r\n<P>efter undervisningsforløbet. </P>  \r\n\r\n<P>På den måde er der et klart modsætningsforhold mellem </P>  \r\n\r\n<P>folkeskolelovens formålsparagraf og det indhold og den struktur, </P>  \r\n\r\n<P>som folkeskolen stadig har de fleste steder. </P>  \r\n\r\n<P>Konsekvenserne er også klare. Ingen kan benægte, at mange elever har </P>  \r\n\r\n<P>meget lidt engagement i folkeskolen, og at engagementet nøje </P>  \r\n\r\n<P>hænger sammen med folkeskolens indfrielse af elevernes </P>  \r\n\r\n<P>forudsætninger, forventninger og interesser. Man kan altså </P>  \r\n\r\n<P>konkludere, at det manglende engagement i stor udstrækning hænger </P>  \r\n\r\n<P>sammen med de manglende muligheder for medbestemmelse og </P>  \r\n\r\n<P>indflydelse. </P>  \r\n\r\n<P>Skoletræthed, manglende motivation, uro, mobning og hærværk er blandt </P>  \r\n\r\n<P>symptomerne på dette. </P>  \r\n\r\n<P>Reelt demokrati i folkeskolen </P>  \r\n\r\n<P>Grundlæggende for opfyldelsen af folkeskolens demokratimålsætning vil </P>  \r\n\r\n<P>være at få skabt en demokratisk helhed i folkeskolens struktur og </P>  \r\n\r\n<P>indhold, det vil sige, at folkeskolens indhold og struktur på alle </P>  \r\n\r\n<P>niveauer intensivt skal tage højde for brugernes, det vil sige </P>  \r\n\r\n<P>elevernes, men også forældres og læreres konkrete indflydelse på </P>  \r\n\r\n<P>skolens dagligdag. </P>  \r\n\r\n<P>Skal dette realiseres, kræver det en indsats på i hvert fald tre </P>  \r\n\r\n<P>hovedområder, som danner udgangspunkt for dette </P>  \r\n\r\n<P>beslutningsforslag: </P>  \r\n\r\n<P>A. Den nuværende struktur i folkeskolen demokratiseres, således at </P>  \r\n\r\n<P>folkeskolen får en struktur, som går videre end til, at det er </P>  \r\n\r\n<P>skoleinspektøren og skolenævnet, som træffer beslutninger om </P>  \r\n\r\n<P>skolens dagligdag. Gennem oprettelse af klasseråd, fællesmøder og </P>  \r\n\r\n<P>fællesudvalg på den enkelte skole sikres det, at elever, lærere, </P>  \r\n\r\n<P>forældre og inspektøren i højere grad træffer fælles beslutninger </P>  \r\n\r\n<P>om dagligdagen i skolen. </P>  \r\n\r\n<P>B. Der skal skabes mulighed, præcedens og rammer for en demokratisk </P>  \r\n\r\n<P>undervisningsform, som udnytter det optimale i </P>  \r\n\r\n<P>folkeskolelovgivningen i forhold til at opfylde folkeskolens </P>  \r\n\r\n<P>demokratimålsætning i den konkrete undervisning. Det vil sige at </P>  \r\n\r\n<P>inddrage eleverne mest muligt i planlægningen og arbejdet med </P>  \r\n\r\n<P>undervisningen og i øvrigt indrette denne, så den tager </P>  \r\n\r\n<P>udgangspunkt i demokratiet og de handlemuligheder, som demokratiet </P>  \r\n\r\n<P>angiver i det omgivende samfund. </P>  \r\n\r\n<P>C. Der skal skabes langt bedre vilkår for elevernes formelle </P>  \r\n\r\n<P>indflydelsesmuligheder gennem bedre vilkår for elevråd og </P>  \r\n\r\n<P>fælleselevråd. </P>  \r\n\r\n<P>Bemærkninger til de enkelte punkter </P>  \r\n\r\n<P>Til punkt 1 </P>  \r\n\r\n<P>Bekendtgørelsen udarbejdes med følgende tre grundlæggende afsnit: </P>  \r\n\r\n<P>a. De formelle forpligtelser </P>  \r\n\r\n<P>- afholdelse af fællesmøder, hvor alle på skolen mødes til fælles </P>  \r\n\r\n<P>orientering og drøftelser. </P>  \r\n\r\n<P>Muligheder for: </P>  \r\n\r\n<P>- forbedring af elevrådenes vilkår på skolen, </P>  \r\n\r\n<P>- årsplanlagt undervisning, som sikrer sammenhængende forløb i </P>  \r\n\r\n<P>undervisningen, </P>  \r\n\r\n<P>- styrkelse af praktikken og samfundskontakten i undervisningen, </P>  \r\n\r\n<P>således at undervisningen kommer til at hænge sammen med den </P>  \r\n\r\n<P>konkrete virkelighed, </P>  \r\n\r\n<P>- etablering af et fålærersystem, som sikrer stærk gensidig tillid </P>  \r\n\r\n<P>lærere, elever og forældre imellem, </P>  \r\n\r\n<P>- oprettelse af fagkartoteker, det vil sige elevudarbejdede </P>  \r\n\r\n<P>evalueringsrapporter af undervisningsmaterialer, som kan bruges af </P>  \r\n\r\n<P>eleverne på skolen. </P>  \r\n\r\n<P>b. Skolen, undervisning og demokrati </P>  \r\n\r\n<P>Afsnittet skal omhandle demokratiske undervisningsformer. Det vil </P>  \r\n\r\n<P>sige undervisningsformer, hvor eleverne i høj grad selv </P>  \r\n\r\n<P>tilrettelægger arbejdet i samarbejde med læreren ud fra egne </P>  \r\n\r\n<P>forudsætninger og interesser. Det vil sige, at eleverne selv </P>  \r\n\r\n<P>problemformulerer, analyserer og problemløser. </P>  \r\n\r\n<P>c. Skolen, hjemmet og eleverne </P>  \r\n\r\n<P>Afsnittet skal omhandle styrkelsen af skole/hjem-samarbejdet bl.a. </P>  \r\n\r\n<P>gennem oprettelse af klasseråd, hvor forældre, elever og lærere i </P>  \r\n\r\n<P>fællesskab evaluerer klassens arbejde. </P>  \r\n\r\n<P>Til punkt 2 </P>  \r\n\r\n<P>Undervisningsvejledningen udarbejdes til bekendtgørelsens litra b og </P>  \r\n\r\n<P>bør have følgende indhold: </P>  \r\n\r\n<P>- Demokrati som beslutningsform. </P>  \r\n\r\n<P>- Demokrati som undervisningsform. </P>  \r\n\r\n<P>- Undervisningen - en del af skolens demokratiske struktur. </P>  \r\n\r\n<P>- Undervisning og deltagerstyring. </P>  \r\n\r\n<P>- Eleverfaringer, problemorientering og undervisning. </P>  \r\n\r\n<P>- Skolen i det omgivende samfund. </P>  \r\n\r\n<P>- Skolen, elever og forældre. </P>  \r\n\r\n<P>Til punkt 3 </P>  \r\n\r\n<P>Elevrådsvejledningen udsendes som vejledning til kommuner og skoler. </P>  \r\n\r\n<P>Til punkt 4 </P>  \r\n\r\n<P>§ 80 b i skolestyrelsesloven ændres således, at der skal oprettes </P>  \r\n\r\n<P>elevråd og fælleselevråd under samme vilkår som lærerråd og </P>  \r\n\r\n<P>fælleslærerråd. </P>  \r\n\r\n<P>Til punkt 5 </P>  \r\n\r\n<P>Dette indebærer, at der i skolestyrelsesloven også tillægges eleverne </P>  \r\n\r\n<P>høringsret på følgende grundlag: </P>  \r\n\r\n<P>Skolekommissionen skal indhente erklæring fra fælleselevrådet om </P>  \r\n\r\n<P>følgende forhold: </P>  \r\n\r\n<P>- udkast til kommunens skoleplan, </P>  \r\n\r\n<P>- udkast til kommunens undervisningsplan, </P>  \r\n\r\n<P>- skolelægeordning og børnetandplejeordning, </P>  \r\n\r\n<P>- skolebespisning, </P>  \r\n\r\n<P>- skolebyggesager. </P>  \r\n\r\n<P>Skolenævnet skal indhente erklæring fra elevrådet om følgende </P>  \r\n\r\n<P>forhold: </P>  \r\n\r\n<P>- udkast til skolens undervisningsplan, </P>  \r\n\r\n<P>- anvendelse af nye undervisningsmidler i skolen, </P>  \r\n\r\n<P>- forslag om skolelokalernes forsyning med materialer og inventar, </P>  \r\n\r\n<P>- skolenævnets forslag til budget for skolen, </P>  \r\n\r\n<P>- ordensregler for skolen. </P>  \r\n\r\n<P>Til punkt 6 </P>  \r\n\r\n<P>Udgifter ved elevrådets og fælleselevrådets virksomhed afholdes af </P>  \r\n\r\n<P>kommunen efter regler, der fastsættes af undervisningsministeren. </P>  \r\n\r\n<P>Såvel lokalekapacitet som administrativ bistand stilles til rådighed </P>  \r\n\r\n<P>af skolen/kommunen for elevråd og fælleselevråd. Endvidere sikres </P>  \r\n\r\n<P>elevrådene den fornødne lærerbistand til sit arbejde. </P>  \r\n\r\n<P>I skolestyrelsesloven indføjes endvidere en bestemmelse, som </P>  \r\n\r\n<P>forpligter kommunen til årligt at udbyde elevrådskurser, som </P>  \r\n\r\n<P>uddanner eleverne i forhold til elevrådsarbejde, nævns- og </P>  \r\n\r\n<P>kommissionsarbejde m.v. </P>  \r\n\r\n<P>Til punkt 7 </P>  \r\n\r\n<P>Skolestyrelseslovens §§ 9 og 10 ændres således, at eleverne sikres </P>  \r\n\r\n<P>stemmeret i skolenævn og skolekommission specielt i forhold til </P>  \r\n\r\n<P>følgende områder: </P>  \r\n\r\n<P>- den ugentlige arbejdsplan for den enkelte skole, </P>  \r\n\r\n<P>- undervisningsmidler, </P>  \r\n\r\n<P>- skoleinventar, lokaler og materiel, </P>  \r\n\r\n<P>- skolebyggesager, </P>  \r\n\r\n<P>- ordensregler, </P>  \r\n\r\n<P>- undervisningsplan, </P>  \r\n\r\n<P>- skoleplanen. </P>  \r\n\r\n<P>Til punkt 8 </P>  \r\n\r\n<P>I skolestyrelsesloven indføjes en bestemmelse om oprettelse af </P>  \r\n\r\n<P>fællesudvalg ved de enkelte skoler. Fællesudvalget sammensættes af </P>  \r\n\r\n<P>4 elever (8.-9.-10. klasse), 4 lærere og skoleinspektøren. </P>  \r\n\r\n<P>Fællesudvalget træffer inden for de bevillingsmæssige rammer </P>  \r\n\r\n<P>afgørelser vedrørende bl.a. fællestimer, fællesarrangementer, </P>  \r\n\r\n<P>skolefester, skolekomedier, sportsstævner m.v. </P>  \r\n\r\n<P>Fællesudvalget skal primært fungere som kontaktorgan mellem elever, </P>  \r\n\r\n<P>lærere og skoleinspektøren og således træffe aftaler og afgørelser </P>  \r\n\r\n<P>om det daglige liv på skolen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00034"
        },
        {
            "displayName": "Entydig dokumentidentifikation",
            "displayValue": "CL005632"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}