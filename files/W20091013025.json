{
    "id": 130431,
    "title": "Pressenævnets kendelse i sag nr. 2009-6-0933",
    "documentTypeId": "240",
    "isSagsforlobPeriodValid": true,
    "shortName": "KEN nr 10130 af 22/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2009-6-0933</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Klager – en person – klagede over artiklen ”Tvind-leder pågrebet i London” i Jyllands-Posten.</div>\n        </p>\n        <p class=\"Tekst2\">\n          <div><span class=\"Bold\">Pressenævnets begrundelse og afgørelse:</span></div>\n        </p>\n        <p class=\"Tekst2\">\n          <div><span class=\"Bold\">Det fremgår af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.</span> <span class=\"Bold\">Det enkelte menneske har krav på beskyttelse af sin personlige anseelse, jf. punkt B.1.</span> <span class=\"Bold\">Det er endvidere nævnets opfattelse, at offentlige personer i forhold til andre må tåle en mere nærgående og kritisk omtale af deres person og de handlinger, de foretager.</span></div>\n        </p>\n        <p class=\"Tekst2\">\n          <div><span class=\"Bold\">[K] har fungeret som talsmand for Tvindskolerne, ligesom retssagen mod medlemmerne af styregruppen bag Tvindskolerne har været indgående omtalt i medierne.</span> <span class=\"Bold\">Nævnet finder herefter, at Tvind­skolernes placering i samfundsdebatten og klagers stilling inden for organisationen bevirker, at oplysningen om hans afsoningssted ikke er tilstrækkeligt til at udtale kritik af Jyllands-Posten.</span></div>\n        </p>\n      </div>\n      <p class=\"Tekst\" style=\"text-align: Left;\">[K] har klaget til Pressenævnet over en artikel i Jyllands-Posten den 27. december 2009, idet han mener, at god presseskik er tilsidesat.</p>\n      <p class=\"Tekst\" style=\"text-align: Left;\"><span class=\"BoldUnderline\">1 Sagsfremstilling</span></p>\n      <p class=\"Tekst\" style=\"text-align: Left;\">Jyllands-Posten bragte en artikel den 27. december 2009 under overskriften<span class=\"Italic\"> ”Tvind-leder pågrebet i London”</span> og underoverskriften <span class=\"Italic\">”Politijagt:</span> <span class=\"Italic\">Eftersøgningen af Tvinds stifter, [A], intensiveres efter pågribelsen af Tvinds regnskabschef.” </span>Af artiklen fremgik følgende:</p>\n      <p class=\"Tekst\" style=\"text-align: Left;\">”Efter tre års forgæves forsøg på finde fem forsvundne Tvindledere lykkedes det.</p>\n      <p class=\"Tekst\" style=\"text-align: Left;\">Dansk politi fik et tip fra de mexicanske myndigheder om, at [B] sad i et fly fra Mexico City til London, hvor hun skulle mellemlande. Da hun gik igennem transitkontrollen, blev hun tilbageholdt af britisk politi, indtil en telefax fra dansk politi var nået frem, og det dermed blev forkyndt for hende, at hun skulle møde op til en ankesag ved Vestre Landsret.</p>\n      <p class=\"Tekst\" style=\"text-align: Left;\">En stærkt oprevet [B] fik derefter lov til at rejse videre.</p>\n      <p class=\"Tekst\" style=\"text-align: Left;\"><span class=\"Italic\">…</span></p>\n      <p class=\"Tekst\" style=\"text-align: Left;\"><span class=\"Italic\">Paranoialignende tilstand</span></p>\n      <p class=\"Tekst\" style=\"text-align: Left;\">Kun en af de oprindelige tiltalte er mødt op til ankesagen ved Vestre Landsret, Tvinds talsmand, [K]. Han blev idømt to et halvt års fængsel.Jyllands-Posten har besøgt Tvinds hovedkontor i Mexico, hvor pågribelsen af [B] har skabt en paranoialignende tilstand.</p>\n      <p class=\"Tekst\" style=\"text-align: Left;\">Avisen bragte samme dag en artikel under overskriften ”<span class=\"Italic\">DET GYLDNE BUR</span>”, hvoraf følgende bl.a. fremgår:</p>\n      <p class=\"Tekst\" style=\"text-align: Left;\"><span class=\"Italic\">”Risikere fængselsstraf</span></p>\n      <p class=\"Tekst\" style=\"text-align: Left;\">Siden det blev klart, at dansk politi ville anke frifindelsen af [A] og fire andre medlemmer af Tvinds lærergruppe, har dansk politi stået med et problem.</p>\n      <p class=\"Tekst\" style=\"text-align: Left;\">De har ikke kunnet aflevere et brev til [A] og de andre Tvind-folk om, at de skal komme hjem til en retssag ved Vestre Landsret i Danmark.</p>\n      <p class=\"Tekst\" style=\"text-align: Left;\">Kun én Tvind-leder har fået den besked. Det er Tvinds mangeårige talsmand [K], og hans ankesag er afsluttet med det resultat, at [K] blev dømt for skattesvig og underslæb. Han sidder netop nu i Statsfængslet Møgelkær mellem Horsens og Juelsminde og afsoner en dom på to et halvt års fængsel.”</p>\n      <p class=\"Tekst\" style=\"text-align: Left;\">Til artiklen var under overskriften ”<span class=\"Italic\">Spørgsmål og svar” </span>og underoverskriften ”<span class=\"Italic\">Få en række aktuelle spørgsmål om Tvind og [A].</span> ” indsat følgende:</p>\n      <p class=\"Tekst\" style=\"text-align: Left;\">”<span class=\"Italic\">Hvorfor leder dansk politi efter [A]?</span></p>\n      <p class=\"Tekst\" style=\"text-align: Left;\">Politiet ønsker at give ham et brev i hånden med en såkaldt forkyndelse, der fortæller ham, at han skal komme hjem til en retssag i Danmark.</p>\n      <p class=\"Tekst\" style=\"text-align: Left;\"><span class=\"Italic\">Men er han ikke blevet frifundet?</span></p>\n      <p class=\"Tekst\" style=\"text-align: Left;\">Jo, ved byretten. Men anklagemyndigheden har anket sagen til Vestre Landsret.</p>\n      <p class=\"Tekst\" style=\"text-align: Left;\"><span class=\"Italic\">Hvorfor kommer han ikke bare hjem og får det overstået, det kan jo være, at han også bliver frikendt ved vestre Landsret?</span></p>\n      <p class=\"Tekst\" style=\"text-align: Left;\">Ja, det er muligt. Men han frygter, at landsretten vil dømme ham skyldig, fordi det rent faktisk skete med en af de øvrige Tvind-folk, [K], som er den eneste, politiet har fået fat på efter byretsdommen. [K] blev frikendt ved byretten, men blev idømt to et halvt års fængsel ved landsretten.</p>\n      <p class=\"Tekst\" style=\"text-align: Left;\">Han afsoner netop nu i Statsfængslet Møgelkær ved Horsens.”</p>\n      <p class=\"Tekst\" style=\"text-align: Left;\">Til artiklen var indsat et Danmarkskort med teksten ”<span class=\"Italic\">Her sidder [K]</span>” og en cirkel på kortet med teksten ”<span class=\"Italic\">Statsfængslet Møgelkær</span>” ved Horsens.</p>\n      <p class=\"Tekst\" style=\"text-align: Left;\">Jyllands-Posten bragte den 30. december 2009 lederartiklen ”<span class=\"Italic\">Parasitterne</span>”, hvoraf følgende bl.a. fremgik:</p>\n      <p class=\"Tekst\" style=\"text-align: Left;\">”<span class=\"Italic\">Hjemme i den klamme</span> og kolde vinter sidder Tvind-talsmanden [K] og afsoner to og et halvt års fængsel for skattesvig og underslæb. På Mexicos solsvedne vestkyst sidder - formentlig – den øvrige topledelse af det verdensomspændende Tvind-foretagende og gemmer sig af frygt for at lide samme eller måske værre skæbne end [K], der har midlertidig adresse i Møgelkær ved Horsens.</p>\n      <p class=\"Tekst\" style=\"text-align: Left;\">Situationen er absurd - som efterhånden alt, hvad der vedrører Tvind. Det vakte en del opmærksomhed, da dommer Steen Løvbjerg i Ringkøbing den 31. august 2006 frikendte Tvind-ledere - en efter en. Undtagen [C], som blev idømt ét års betinget fængsel, men det var kun, fordi han havde tilstået.</p>\n      <p class=\"Tekst\" style=\"text-align: Left;\"><span class=\"Italic\">Det lignede</span> det totale nederlag for politi og anklagemyndighed, der havde lagt mange kræfter og megen prestige i at få dømt Tvind-imperiets bagmænd for skattesvig og underslæb mod den humanitære fond, som Tvind kalder sin primære pengekasse.</p>\n      <p class=\"Tekst\" style=\"text-align: Left;\">Da anklagemyndigheden besluttede at anke frifindelsen, blev den loyale talsmand [K] sendt ud i forreste række for at tage opgøret med samfundet og betale prisen.</p>\n      <p class=\"Tekst\" style=\"text-align: Left;\">Det er en ret nærliggende tanke, at den øvrige Tvind-ledelse har betragtet [K]s sag som en prøvesag og lod udfaldet af den afgøre, om de skulle træde frit frem eller forsvinde blandt de omfattende besiddelser og forretningsforbindelser i udlandet.”</p>\n      <p class=\"Tekst\" style=\"text-align: Left;\"><span class=\"BoldUnderline\">2 Parternes synspunkter</span></p>\n      <p class=\"Tekst\" style=\"text-align: Left;\"><span class=\"Bold\">2.1 [K]s synspunkter</span></p>\n      <p class=\"Tekst\" style=\"text-align: Left;\">[K] har anført, at det ikke har offentlig interesse, hvor afsoningen finder sted, og at offentliggørelsen heraf er en krænkelse af privatlivets fred.</p>\n      <p class=\"Tekst\" style=\"text-align: Left;\"><span class=\"Bold\">2.2 Jyllands-Postens synspunkter</span></p>\n      <p class=\"Tekst\" style=\"text-align: Left;\">Jyllands-Posten har anført, at avisen har fulgt Tvindskolernes aktiviteter. Gennem alle årene har [K] trådt frem i medierne som skolernes officielle talsmand. Allerede af den grund har klagers gøren og laden almen interesse.</p>\n      <p class=\"Tekst\" style=\"text-align: Left;\">Som den eneste af Tvinds ved retten i Ringkøbing frifundne topledelse, har [K] stillet op til ankesagen ved Vestre Landsret og modtaget en dom for skattesvig og underslæb. I den forbindelse er det relevant at skildre [K]s nuværende situation sammenlignet med Tvinds øvrige topledelse, som aktivt forsøger at unddrage sig retsforfølgelse, og efter det oplyste befinder sig på en eller flere af Tvinds udenlandske besiddelser. Dette paradoks er understreget i avisens leder af 30. december 2009.</p>\n      <p class=\"Tekst\" style=\"text-align: Left;\"><span class=\"BoldUnderline\">3 Pressenævnets begrundelse og afgørelse</span>:</p>\n      <p class=\"Tekst\" style=\"text-align: Left;\">I sagens behandling har følgende nævnsmedlemmer deltaget:</p>\n      <p class=\"Tekst\" style=\"text-align: Left;\">Axel Kierkegaard, Palle Weis, Kaare R. Skou og Marianne Druedahl.</p>\n      <p class=\"Tekst\" style=\"text-align: Left;\">Det fremgår af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B.1. Det er endvidere nævnets opfattelse, at offentlige personer i forhold til andre må tåle en mere nærgående og kritisk omtale af deres person og de handlinger, de foretager.</p>\n      <p class=\"Tekst\" style=\"text-align: Left;\">[K] har fungeret som talsmand for Tvindskolerne, ligesom retssagen mod medlemmerne af styregruppen bag Tvindskolerne har været indgående omtalt i medierne. Nævnet finder herefter, at Tvind­skolernes placering i samfundsdebatten og klagers stilling inden for organisationen bevirker, at oplysningen om hans afsoningssted ikke er tilstrækkeligt til at udtale kritik af Jyllands-Posten.</p>\n      <p class=\"Tekst\" style=\"text-align: Left;\">Afgjort den 22. februar 2010</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/2010"
        },
        {
            "displayName": "Accession",
            "displayValue": "W20091013025"
        },
        {
            "displayName": "Entydig dokumentidentifikation",
            "displayValue": "AA005356"
        },
        {
            "displayName": "Dato for indlæggelse",
            "displayValue": "23/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10130"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "22/02/2010"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2009-6-0933"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}