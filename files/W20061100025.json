{
    "id": 155620,
    "title": "Ankestyrelsens principafgørelse P-21-06 om opsat folkepension - diplomat - Wienerkonventionen - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 11000 af 29/09/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-21-06 om opsat folkepension - diplomat - Wienerkonventionen - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En diplomat, der arbejdede i et land udenfor EØS og de lande,hvormed Danmark havde indgået overenskomst om social sikring havde ret til at få opsat sin folkepension. Han opfyldte betingelserne for at få dansk folkepension og havde hermed også ret til at få opsat pensionen. Han var omfattet af Wienerkonventionen og havde de samme rettigheder og forpligtelser som herboende danske statsborgere.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 15a</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgeren arbejdede i et land udenfor EØS og de lande, hvormed Danmark havde indgået overenskomst om social sikring og havde som diplomat forflyttelsespligt.</p>\r\n<p>Tjenestestedet, hvor han både arbejdede og boede, var ifølge Wienerkonventionen dansk grund. Han ønskede at få opsat sin folkepension til 1. september 2007.</p>\r\n<p>Den Sociale Sikringsstyrelse havde truffet afgørelse om, at han ikke havde ret til opsat pension, da kun arbejde inden for EØS og de lande, hvormed Danmark havde indgået overenskomst om social sikring, sidestilledes med arbejde udført i Danmark.</p>\r\n<p>Ansøgeren klagede over denne afgørelse.</p>\r\n<p>Sagen blev behandlet i principielt møde med henblik på afklaring af praksis med hensyn til diplomaters ret til at få opsat folkepension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen traf afgørelse om, at ansøgeren havde ret til at få opsat sin folkepension.</p>\r\n<p>Ifølge lov om social pension, § 15 a, kunne personer, der opfyldte betingelserne i lovens kapitel 1 for ret til folkepension, opsætte udbetalingen af folkepension til et tidspunkt, der lå efter det fyldte 65. år.</p>\r\n<p>Da ansøgeren opfyldte betingelserne for dansk folkepension, havde han således også ret til at få opsat pensionen.</p>\r\n<p>Denne ret kunne ikke begrænses ved bekendtgørelse.</p>\r\n<p>§ 5 i bekendtgørelsen om opsat pension, som Den Sociale Sikringsstyrelse henviste til, henviste til opgørelsen af beskæftigelsens omfang, jf. lov om social pension, §§ 15 d - 15 f.</p>\r\n<p>Ankestyrelsen var enig med ansøgeren i, at han var omfattet af Wienerkonventionen, således at såvel hans bolig som hans arbejdssted, var at regne for dansk grund. Wienerkonventionen indebar også, at han således havde samme forpligtelser og samme rettigheder, som herboende danske statsborgere.</p>\r\n<p>Ankestyrelsen ændrede således Den Sociale Sikringsstyrelses afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061100025"
        },
        {
            "displayName": "Entydig dokumentidentifikation",
            "displayValue": "BS008414"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11000"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "29/09/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6700214-06"
        },
        {
            "displayName": "Stikord",
            "displayValue": "P-21-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}