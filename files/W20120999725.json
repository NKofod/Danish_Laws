{
    "id": 153629,
    "title": "Ankestyrelsens principafgørelse 55-12 om seniorjob - klageadgang - kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 9997 af 01/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 55-12 om seniorjob - klageadgang - kompetence</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Beskæftigelsesankenævnet havde ikke kompetence til at behandle spørgsmålet om afslag på seniorjob efter lovens bestemmelse om personkreds.</p>\r\n   <p class=\"TekstGenerel\">Der er i lov om seniorjob gjort op med hvilke afgørelser, der kan påklages. Der er ikke adgang til at klage over afgørelser truffet efter lovens bestemmelse om personkreds.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om seniorjob - lov nr. 1543 af 20. december 2006 - § 12</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i sagen om, hvorvidt afslag på seniorjob kan påklages til beskæftigelsesankenævnet og beskæftigelsesudvalget.</p>\r\n<p>Resultatet er</p>\r\n<p>• Jobcenterets afgørelse om afslag på seniorjob kan ikke påklages</p>\r\n<p>Det betyder, at Beskæftigelsesankenævnets afgørelse af 7. oktober 2011 ikke gælder.</p>\r\n<p>Kommunens afgørelse af 24. juni 2011 om afslag på seniorjob gælder stadig.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Afgørelser truffet efter § 1 i lov om seniorjob om ret til ansættelse i seniorjob kan ikke påklages til anden myndighed.</p>\r\n<p>Vi har lagt vægt på, at det af retssikkerhedslovens § 60 fremgår, at kommunalbestyrelsens afgørelser kan indbringes for beskæftigelsesankenævnet, når det fremgår af lovgivningen.</p>\r\n<p>Vi har videre lagt vægt på, at det fremgår af lov om seniorjob § 12, hvilke afgørelser, der kan påklages til beskæftigelsesankenævnet.</p>\r\n<p>Afslag på seniorjob er ikke nævnt i bestemmelsen, og fremgår heller ikke af vejledningen hertil.</p>\r\n<p>Det fremgår således ikke af lovgivningen, at afgørelse efter § 1 i lov om seniorjob kan påklages til beskæftigelsesankenævnet.</p>\r\n<p>Beskæftigelsesankenævnet har i brev af 14. december 2011 anført, at beskæftigelsesankenævnet er kompetent til behandling af sager om lov om seniorjob uden yderligere forbehold.</p>\r\n<p>Vi bemærker hertil, at det af retssikkerhedslovens § 60 fremgår, at nævnet er kompetent til behandling af kommunalbestyrelsens afgørelser, når det fremgår af lovgivningen.</p>\r\n<p>At det af retssikkerhedsbekendtgørelsens § 22, nr. 12 fremgår, at beskæftigelsesankenævnet behandler klager over afgørelser truffet efter lov om seniorjob, betyder ikke, at beskæftigelsesankenævnet er kompetent til behandling af alle sager efter lov om seniorjob, men at nævnet er kompetent i det omfang, det fremgår af lov om seniorjob.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har i klagen oplyst, at du mener dig berettiget til seniorjob, da du opfylder alle betingelserne herfor.</p>\r\n<p>Vi bemærker, at vi ikke tager stilling til, hvorvidt du er berettiget til seniorjob, da vi efter loven ikke er kompetente til at behandle spørgsmålet. Vi henviser til begrundelsen for vores afgørelse ovenfor.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• de oplysninger, som forelå da nævnet traf afgørelse i sagen</p>\r\n<p>• nævnets afgørelse af 7. oktober 2011</p>\r\n<p>• Klagen til Ankestyrelsens Beskæftigelsesudvalg af 25. oktober 2011</p>\r\n<p>• nævnets genvurdering</p>\r\n<p>Jobcenteret traf den 24. juni 2011 afgørelse om afslag på seniorjob, idet der henvistes til § 1 i lov om seniorjob.</p>\r\n<p>Beskæftigelsesankenævnet meddelte ved afgørelse af 7. oktober 2011 afslag på seniorjob.</p>\r\n<p>Nævnet har begrundet afgørelsen med, at du er omfattet af den forlængede dagpengeret.</p>\r\n<p>Du har klaget over nævnets afgørelse.</p>\r\n<p>I klagen til Ankestyrelsen henvises til dine tidligere breve og indlæg. Det fremgår blandt heraf, at du mener, at du opfylder alle betingelserne for ret til seniorjob.</p>\r\n<p>Nævnet havde ved genvurdering ikke yderligere bemærkninger til spørgsmålet om seniorjob.</p>\r\n<p>Nævnet har dog bemærket, at nævnet finder sig kompetent til behandling af sager om lov om seniorjob uden yderligere forbehold.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120999725"
        },
        {
            "displayName": "Entydig dokumentidentifikation",
            "displayValue": "BS006431"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9997"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/03/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000047-12"
        },
        {
            "displayName": "Stikord",
            "displayValue": "55-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}