{
    "id": 106468,
    "title": "1996 BSF 16   FORSLAG TIL FOLKETINGSBESLUTNING OM EN OFFENTLIG HØRING OM   ROCKERKRIMINALITET ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 16 </P>  \r\n\r\n<P></P>  \r\n\r\n<P>Forslag til folketingsbeslutning om en offentlig høring om  \r\n\r\n rockerkriminalitet </P>  \r\n\r\n<P></P>  \r\n\r\n<P>Fremsat af Margrete Auken (SF) Anne Baastrup (SF) Steen Gade (SF) Holger  \r\n\r\n K. Nielsen (SF) Tilbagetaget den 4. oktober 1996 </P>  \r\n\r\n<P></P>  \r\n\r\n<P>den 3. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til hurtigst muligt og før </P>  \r\n\r\n<P>vedtagelse af konkrete lovforslag i Folketinget vedrørende </P>  \r\n\r\n<P>rockerkriminalitet at afholde en offentlig høring om metoderne til </P>  \r\n\r\n<P>bekæmpelse af rockerkriminalitet og om den fare, rockerne udgør for </P>  \r\n\r\n<P>andre ved deres almindelige omgangsform. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Socialistisk Folkeparti finder den såkaldte &#187;krig&#171; mellem to  \r\n\r\n rockergrupper dybt problematisk og ødelæggende for den tryghed og sikkerhed,  \r\n\r\n alle har ret til i et civiliseret samfund. Men før man tager drastiske skridt  \r\n\r\n mod rockerkriminaliteten, bør man tænke sig grundigt om: </P>  \r\n\r\n<P>- det skal sikres, at der gennemføres en effektiv bekæmpelse af  \r\n\r\n rockerkriminaliteten, som ikke bringer politiet i en ynkelig rolle, hvor  \r\n\r\n rockerne kan trække dem rundt ved næsen, og </P>  \r\n\r\n<P>- det skal sikres, at man ikke går på akkord med retssikkerheden og derved  \r\n\r\n kommer til at undergrave almindelige retsgarantier, som gennem mange år har  \r\n\r\n været anerkendt i Danmark som en del af retsstaten. </P>  \r\n\r\n<P>Derfor foreslår Socialistisk Folkeparti, at regeringen indkalder til en  \r\n\r\n offentlig høring, som kan være med til at kortlægge alle problemerne i de  \r\n\r\n forslag, som regeringen vil fremsætte, og eventuelt kan pege på andre  \r\n\r\n løsninger. Selv om hele regeringen, justitsministeren og alle retsordførerne  \r\n\r\n fra regeringspartierne tilsyneladende er enige om regeringens lovforslag til  \r\n\r\n bekæmpelse af rockerkriminaliteten, har mange eksperter allerede haft løftede  \r\n\r\n pegefingre i forhold til det lovforslag, som har været nævnt i regeringens  \r\n\r\n lovkatalog. Man har dels peget på retssikkerhedsmæssige spørgsmål, dels på,  \r\n\r\n om lovforslaget rent faktisk kan håndhæves og dermed kan stoppe  \r\n\r\n rockerkriminaliteten. </P>  \r\n\r\n<P>Ud over to retspræsidenter (i Morgenavisen Jyllands-Posten den 2. oktober  \r\n\r\n 1996) har flere fremtrædende jurister, bl.a. Vagn Greve (i Berlingske Tidende  \r\n\r\n den 2. oktober 1996) peget på det urimelige i at forbyde folk, som man måske  \r\n\r\n ikke kan bevise har gjort noget kriminelt, adgang til bestemte huse. I samme  \r\n\r\n forbindelse har vicepolitimester Gudrun Laub fra Aalborg (i Det Fri Aktuelt  \r\n\r\n den 2. oktober 1996) peget på det vanskelige i at bevise, at et konkret hus  \r\n\r\n er en rockerborg, og sammen med hende har flere politimestre (i Det Fri  \r\n\r\n Aktuelt den 2. oktober 1996) peget på problemerne med at regulere adgangen  \r\n\r\n til og fra bestemte huse. </P>  \r\n\r\n<P>Advokat Thorkild Høyer har (i TV 2's nyheder den 1. oktober 1996) spurgt,  \r\n\r\n hvorledes en særlov vedrørende forbud mod ophold i bestemte huse ejet af  \r\n\r\n rockerne, kan harmonere med grundlovens § 73 om sikring af den private  \r\n\r\n ejendomsret. </P>  \r\n\r\n<P>Kriminologen Joi Bay (i Information den 2. oktober 1996) peger på de  \r\n\r\n problemer, det vil skabe, når man rent konkret skal til at rydde  \r\n\r\n rockerborgene, og minder i den forbindelse om de konfrontationer, man havde,  \r\n\r\n da man ryddede BZ-husene i København. Og hvis det endelig lykkes at rydde de  \r\n\r\n i dag kendte rockerborge, vil &#187;krigen&#171; mellem Bandidos og Hells  \r\n\r\n Angels brede sig til hele samfundet, idet krigen vil blive flyttet over til  \r\n\r\n de hundredvis af private hjem (og illegale rockerborge), hvor rockerne  \r\n\r\n opholder sig. </P>  \r\n\r\n<P>Endelig ønsker forslagsstillerne belyst, hvad der sker, hvor rockerne  \r\n\r\n færdes og opholder sig. Socialistisk Folkeparti forstår de naboer, der er  \r\n\r\n bange, og finder det vigtigt, at der gøres noget, men det skal helst være  \r\n\r\n både effektivt og klogt. </P>  \r\n\r\n<P>Men der er en række fornuftige indvendinger mod regeringens lovforslag,  \r\n\r\n som alle bør gennemdrøftes i en større offentlig sammenhæng og vendes i et  \r\n\r\n ekspertpanel. Samtidig bliver der også mulighed for at diskutere og fremkomme  \r\n\r\n med andre og bedre forslag. </P>  \r\n\r\n<P>Konkret forestiller forslagsstillerne sig, at der ved høringen skal være  \r\n\r\n repræsentanter fra: </P>  \r\n\r\n<P>- politi, </P>  \r\n\r\n<P>- anklagemyndighed, </P>  \r\n\r\n<P>- forsvarsadvokater, </P>  \r\n\r\n<P>- eksperter fra de juridiske fakulteter, </P>  \r\n\r\n<P>- eksperter og forskere i studier af subkulturer, </P>  \r\n\r\n<P>- repræsentanter fra beboerne tæt på rockerborgene og </P>  \r\n\r\n<P>- eventuelt repræsentanter fra byer/lande m.m., hvor man har haft held til  \r\n\r\n at bekæmpe rockerkriminaliteten. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Margrete Auken</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om en offentlig høring om  \r\n\r\n rockerkriminalitet.</I>  </P>  \r\n\r\n<P>(Beslutningsforslag nr. B 16). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1997"
        },
        {
            "displayName": "Accession",
            "displayValue": "19961BA00016"
        },
        {
            "displayName": "Entydig dokumentidentifikation",
            "displayValue": "CL007173"
        },
        {
            "displayName": "Dato for førstegangsindlæggelse",
            "displayValue": "01/07/1997"
        },
        {
            "displayName": "Dato for indlæggelse",
            "displayValue": "01/07/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}