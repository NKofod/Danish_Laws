{
    "id": 63812,
    "title": "Lov om registreringsafgift af motorkøretøjer mv. Vedtaget lovforslag - campingbiler, ekstraudstyr mv. ",
    "documentTypeId": "720",
    "isSagsforlobPeriodValid": false,
    "shortName": "MED nr 60237 af 31/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om registreringsafgift af motorkøretøjer mv.  \r\n\r\n Vedtaget lovforslag - campingbiler, ekstraudstyr mv. </H1>  \r\n\r\n<P></P>  \r\n\r\n<BR>  \r\n\r\n<P>Folketinget har vedtaget et forslag til lov om ændring af lov om  \r\n\r\n registreringsafgift af motorkøretøjer mv (Afgiftsnedsættelse for  \r\n\r\n campingbiler, afgiftsfritaglese for ekstraudstyr mv). </P>  \r\n\r\n<P>Den ny lov går ud på at ændre registreringsafgiftsloven på følgende  \r\n\r\n områder: </P>  \r\n\r\n<P>- lempelse af afgiften af campingbiler, </P>  \r\n\r\n<P>- forenkling af reglerne om salg af ekstraudstyr til nye køretøjer, </P>  \r\n\r\n<P>- ændring af reglerne om sikkerhedsstillelse for betaling af  \r\n\r\n registreringsafgift og </P>  \r\n\r\n<P>- udvidelse af antallet af medlemmer i motornævnet. </P>  \r\n\r\n<P>Loven træder i kraft den 15 februar 1990. </P>  \r\n\r\n<P> <B>Campingbiler</B>  </P>  \r\n\r\n<P>Autocampere og motorhomes (campingbiler) afgiftsberigtiges med 60 pct. af  \r\n\r\n værdien. </P>  \r\n\r\n<P>For campingbiler, der udelukkende benyttes til udlejning til  \r\n\r\n valutaudlændinge, udgør afgiften dog kun 36 pct. af værdien </P>  \r\n\r\n<P>Afgiftsrettelsen vedrører alene køretøjer med totalvægt over 2 tons, der  \r\n\r\n utvivlsomt er konstrueret og indrettet til ophold og beboelse. </P>  \r\n\r\n<P>Hvis en campingbil efterfølgende ombygges til almindelig personbil,  \r\n\r\n afgiftsberigtiges den som sådan, idet afgiften dog nedsættes med 60 pct af  \r\n\r\n værdien. </P>  \r\n\r\n<P> <B>Den ny afgiftssats for campingbiler</B>  </P>  \r\n\r\n<P>Den ny afgiftssats for campingbiler - 60 pct. af værdien - finder  \r\n\r\n anvendelse på køretøjer med tilladt totalvægt over 2 tons, som utvivlsomt er  \r\n\r\n konstrueret og indrettet til ophold og beboelse. </P>  \r\n\r\n<P>Der stilles krav til køretøjets størrelse - over 2 tons totalvægt - fordi  \r\n\r\n der skal være tale om et køretøj, som med rette kan siges at være særligt  \r\n\r\n egnet til ophold og beboelse. </P>  \r\n\r\n<P>Køretøjet skal herudovr være konstrueret og indretet med udstyr til brug  \r\n\r\n under længervarende ferieophold svarende til, hvad der normalt forefindes i  \r\n\r\n større campingvogne (påhængskøretøjer). </P>  \r\n\r\n<P>Det betyder, at et køretøj skal have en passende loftshøjde og være  \r\n\r\n indrettet med sovepladser, køkken, vand- og spildevandstank mm for at kunne  \r\n\r\n henføres til den ny afgiftssats. Beboelsesdelen kan eventuelt være aftagelig.  \r\n\r\n</P>  \r\n\r\n<P>Der kan være tale om følgende bilkonstruktioner: </P>  \r\n\r\n<P>- egentlige autocampere og motorhomes, det vil sige den permanente  \r\n\r\n sammenbygning af køretøj og beboelsesdel, </P>  \r\n\r\n<P>- varebiler af pick up type og andre ladvognstyper, herunder biler  \r\n\r\n indrettet til veksellad, der er monteret med aftagelig beboelsesdel, og </P>  \r\n\r\n<P>- personbiler af bustype og varebiler af kassevognstype, der er blevet  \r\n\r\n ombygget til campingbil, eller som har fået ændret den oprindelige indretning  \r\n\r\n ved montering af campingindbygningssaæt, eventuelt med forhøjet eller  \r\n\r\n løftbart tag. </P>  \r\n\r\n<P>Montering på et køretøj af en campingoverdel, fx af mærket Toppola, som er  \r\n\r\n tilpasset Saab's coupe-modeller, medfører dog ikke, at det samlede køretøj  \r\n\r\n kan anses for at være en campingbil. </P>  \r\n\r\n<P>En bil med sættevognsskammel, der bruges til fremføring af campingvogn  \r\n\r\n (påhængsredskab med sættevognskobling), kan heller ikke afgiftsberigtiges  \r\n\r\n efter den ny sats for campingbiler. Campingvognen omfattes ikke af  \r\n\r\n afgiftspligten efter registreringsafgiftsloven. Det trækkende køretøj (bilen)  \r\n\r\n skal som hidtil berigtiges med fuld afgift, når det bruges på denne måde.  \r\n\r\n</P>  \r\n\r\n<P>Motornævnet har den endelige administrative afgørelse af spørgsmål om,  \r\n\r\n hvorvidt der i konkrete tilfælde er tale om en campingbil efter de nye  \r\n\r\n regler, eller om køretøjet skal afgiftsberigtiges efter satsen for  \r\n\r\n almindelige personbiler. </P>  \r\n\r\n<P> <B>Ekspedition hos toldvæsenet</B>  </P>  \r\n\r\n<P>Der skal afleveres toldattest ved anmeldelse om registrering til politiets  \r\n\r\n motorkontor af campingbiler. Køretøjerne skal derfor forinden anmeldes til  \r\n\r\n afgiftsberigtigelse og ekspederes hos toldvæsenet. </P>  \r\n\r\n<P>Registrede virksomheder kan altså ikke - som normalt med nye personbiler -  \r\n\r\n få campingbiler registreret hos politiet ved anvendelse af deres  \r\n\r\n tolddataplade. </P>  \r\n\r\n<P>Anmeldelsen skal indeholde oplysning om den tilladte totalvægt for  \r\n\r\n køretøjet, og der kan i tvivlstilfælde blive stillet krav om fremlæggelse af  \r\n\r\n bevis for køretøjets godkendelse hos Statens Bilinspektion med den oplyste  \r\n\r\n totalvægt. </P>  \r\n\r\n<P>Ved ekspeditionen hos toldvæsenet foretages eftersyn af campingbilen til  \r\n\r\n kontrol af, at kravene i den ny lovbestemmelse bl. a. vedrørende konstruktion  \r\n\r\n og indretning af sådanne køretøjer er opfyldt. </P>  \r\n\r\n<P>Den udleverede toldattest kan bruges ved første registrering hos politiet  \r\n\r\n af campingbilen og ved et eventuelt senere ejerskifte, hvis betingelserne for  \r\n\r\n afgiftsnedsættelsen fortsat er opfyldt. </P>  \r\n\r\n<P>Campingbiler registreres hos politiet med hvide nummerplader. </P>  \r\n\r\n<P> <I>Vurderingspris</I>  </P>  \r\n\r\n<P>Den afgiftspligtige værdi til beregning af registreringsafgift af  \r\n\r\n campingbiler skal fastsættes ved vurdering, medmindre der er anmeldt en  \r\n\r\n standardpris for køretøjet, jf nedenfor. </P>  \r\n\r\n<P>Til brug ved vurderingsmændenes arbejde med prisfastsættelsen fremlægges  \r\n\r\n sædvanlig dokumentation for køretøjets fulde pris og prisen uden  \r\n\r\n registreringsafgift med fornøden specifikation af udstyr mm. </P>  \r\n\r\n<P>Sædvanlige udgifter til komfur, køleskab, TV-apparat og lignende teknisk  \r\n\r\n udstyr kan som hidtil holdes uden for afgiftsberegningen. </P>  \r\n\r\n<P>Campingbiler, der indføres som brugte, afgiftsberigtiges på grundlag af  \r\n\r\n køretøjets oprindelige pris som nyt, eventuelt 90 pct. af denne pris. </P>  \r\n\r\n<P>For nye campingbiler, der af Justitsministeriet er godkendt som  \r\n\r\n miljøvenlige, nedsættes afgiften af toldvæsenet med 3 700 kr. Denne regel  \r\n\r\n finder dog ikke anvendelse på campingbiler på 36 pct. afgift til udlejning  \r\n\r\n til valutaudlændinge. </P>  \r\n\r\n<P>For nye køretøjer, der afgiftsberigtiges efter vurderingspris, forhøjes  \r\n\r\n afgifen med 1 000 kr. </P>  \r\n\r\n<P> <I>Standardpris</I>  </P>  \r\n\r\n<P>Findes der for et nyt køretøj en pris ved salg til bruger, som er fastsat  \r\n\r\n på landsbasis, og som ikke må overskrides, kan denne pris anmeldes for  \r\n\r\n toldvæsenet af den, der har fastsat prisen (standardprisen). </P>  \r\n\r\n<P>Anmeldelse om standardpris for nye campingbiler indgives på sædvanlig måde  \r\n\r\n af fabrikations- eller importørvirksomheden til </P>  \r\n\r\n<P>Distriktstoldkammer 2 (Indre by) </P>  \r\n\r\n<P>Strandgade 100 </P>  \r\n\r\n<P>Postboks 2164 </P>  \r\n\r\n<P>1016 København K </P>  \r\n\r\n<P>Anmeldelsen skal være bilagt fornødent prismateriale og  \r\n\r\n udstyrsspecifikation. </P>  \r\n\r\n<P>Sædvanlige udgifter til komfur, køleskab, TV-apparat og lignende teknisk  \r\n\r\n udstyr kan som hidtil holdes uden for afgiftsberegningen. </P>  \r\n\r\n<P>For nye camingbiler med standardpris gives der fradrag i afgiften, når de  \r\n\r\n er godkendt som miljøvenlige eller er forsynet med særligt  \r\n\r\n trafiksikkerhedsfremmende udstyr. Fradraget gives dog ikke for campingbiler  \r\n\r\n på 36 pct afgift til udlejning til valutaudlændinge. </P>  \r\n\r\n<P>Fradraget i afgiften ydes efter følgende satser: </P>  \r\n\r\n<PRE>  \r\n\r\n  Miljøudstyr  \r\n\r\n   katalysator ..................................  3 700 kr  \r\n\r\n  Sikkerhedsudstyr  \r\n\r\n   blokeringsfri bremser ........................  2 500 kr  \r\n\r\n   rulleseler på bagsæderne .....................  2 000 kr  \r\n\r\n   højre sidespejl, som er justerbart  \r\n\r\n   ved indvendig betjeningsanordning ............    300 kr  \r\n\r\n   halogenforlygter .............................    100 kr  \r\n\r\n   bagrudevisker og -vasker .....................    300 kr  \r\n\r\n                                                   -------  \r\n\r\n Højeste fradrag i afgift pr køretøj ............  8 900 kr  \r\n\r\n                                                   -------  \r\n\r\n</PRE>  \r\n\r\n<P> <B>Ændring af køretøj</B>  </P>  \r\n\r\n<P> <I>Generelt</I>  </P>  \r\n\r\n<P>Den foretagne afgiftsberigtigelse med 60 pct af værdien gælder kun, så  \r\n\r\n længe den tilladte totalvægt er over 2 tons, og køretøjet utvivlsomt er  \r\n\r\n konstrueret og indrettet til ophold og beboelse. </P>  \r\n\r\n<P>Hvis en campingbil efterfølgende ombygges til almindelig personbil eller  \r\n\r\n får nedsat totalvægten til under 2 tons, skal køretøjet afgiftsberigtiges  \r\n\r\n efter de almindelige gældende afgiftssatser for personbiler. Den beregnede  \r\n\r\n fulde afgift nedsættes dog med 60 pct af den afgiftspligtige værdi. </P>  \r\n\r\n<P>Eksempelvis skal en personbil af bustype monteret med  \r\n\r\n campingindbygningssæt berigtiges med fuld afgift, når indbygningssættet  \r\n\r\n fjernes fra køretøjet, eventuelt i forbindelse med montering af almindeligt  \r\n\r\n personvognsudstyr bag førersædet. </P>  \r\n\r\n<P>Ombygningen af en campingbil til last- eller varebil udløser derimod ikke  \r\n\r\n noget afgiftskrav fra toldvæsenet, hvis køretøjet efter ombygning eller  \r\n\r\n afmontering af beboelsesdelen opfylder de almindeligt gældende betingelser om  \r\n\r\n konstruktion og indretning til godstransport for sådanne køretøjer. </P>  \r\n\r\n<P>Der skal heller ikke betales yderligere afgift af originalt fremstillede  \r\n\r\n varebiltyper med aftagelig beboelsesdel, selv om beboelsesdelen lejlighedsvis  \r\n\r\n afmonteres med henblik på køretøjets anvendelse til almindelig godstransport.  \r\n\r\n</P>  \r\n\r\n<P> <I>Campingkasser</I>  </P>  \r\n\r\n<P>Der kan være tale om, at en virksomhed driver biludlejning med flere  \r\n\r\n køretøjer, som skiftevis monteres med et færre antal campingkasser. </P>  \r\n\r\n<P>Det kan endvidere hos en sådan virksomhed med tiden blive aktuelt at få  \r\n\r\n udskiftet køretøjer eller chassiser, som har været brugt til udlejningsformål  \r\n\r\n monteret med aftagelig campingkasse, hvorimod kasserne ikke udskiftes. </P>  \r\n\r\n<P>Et køretøj med campingkasse eller et chassis med campingkasse anses som et  \r\n\r\n samlet køretøj i relation til registreringsafgiftsloven. Der skal derfor  \r\n\r\n betales 60 pct. afgift af det samlede køretøjs værdi. </P>  \r\n\r\n<P>Det er altså uden betydning for afgiftsberegningen, at der ved  \r\n\r\n afgiftsberigtigelse af en campingbil i nogle tilfælde kan være tale om, at  \r\n\r\n der på et eller andet tidspunkt tidligere er betalt afgift af en påmonteret  \r\n\r\n brugt campingkasse. </P>  \r\n\r\n<P>Der skal derimod ikke betales registreringsafgift af en tidligere  \r\n\r\n afgiftsberigtiget campingbil, som får udskiftet campingkassen med en  \r\n\r\n tilsvarende aftagelig kasse. </P>  \r\n\r\n<P> <B>Ekstraudstyr til nye køretøjer</B>  </P>  \r\n\r\n<P>Sædvanligt ekstraudstyr og arbejdsydelser, der naturligt efterspørges i  \r\n\r\n forbindelse med køb af nye køretøjer, fritages for afgift, selv om det  \r\n\r\n leveres med et nyt køretøj. </P>  \r\n\r\n<P>Afgiftsfritagelsen er betinget af, </P>  \r\n\r\n<P> at ekstraudstyret eller arbejdsydelsen leveres af forhandleren efter  \r\n\r\n særskilt aftale med brugeren (køberen) af køretøjet, og </P>  \r\n\r\n<P> at montering eller udførelse af arbejdet i øvrigt på køretøjet ikke  \r\n\r\n foretages af fabrikations- eller importørvirksomheden. </P>  \r\n\r\n<P>Ændringen indebærer, at de hidtil gældende afgiftsregler om mindre  \r\n\r\n udstyrsgenstande (1 500 kr-reglen) og om efterfølgende aftaler bortfalder.  \r\n\r\n</P>  \r\n\r\n<P>Afgiftsreglen om bilradioer (1000 kr-reglen) ændres derimod ikke. Det  \r\n\r\n betyder, at fabrikations- eller importørvirksomheden inden for den fastsatte  \r\n\r\n værdibegrænsning fortsat kan forsyne bilerne med radio uden afgiftsberegning.  \r\n\r\n</P>  \r\n\r\n<P>Invalideudstyr er afgiftsfrit i samme omfang som hidtil. Hertil kommer, at  \r\n\r\n de nye afgiftsregler om ekstraudstyr betyder, at fx biltelefoner og  \r\n\r\n bilvarmere, som ikke hidtil har været anset som særligt invalideudstyr,  \r\n\r\n fremover afgiftsfrit kan leveres sammen med bilen. </P>  \r\n\r\n<P> <B>Leverancer fra forhandlervirksomheden</B>  </P>  \r\n\r\n<P>Fritaget for afgift er herefter ekstratilbehør af enhver art, der  \r\n\r\n supplerer et køretøjs standardudstyr, fx hjulpynteringe, sædeovertræk og  \r\n\r\n måtter, eller som erstatter originalt monteret udstyr, fx ved ombytning af  \r\n\r\n fælge og dæk eller bilradio. </P>  \r\n\r\n<P>Fritaget for afgift er endvidere sådanne arbejdsydelser, som forhandleren  \r\n\r\n udfører eller lader andre udføre på et nyt køretøj, fx supplerende  \r\n\r\n rustbeskyttelse eller montering af skydetag, sidevinduer (i varebiler),  \r\n\r\n anhængertræk og gasanlæg. </P>  \r\n\r\n<P>Særlige garantiordninger for et nyt køretøj eller for udførte arbejder på  \r\n\r\n dette er omfattet af fritagelsesbestemmelsen om ekstraudstyr, medmindre  \r\n\r\n garantien ydes af køretøjets fabrikations eller importørvirksomhed. </P>  \r\n\r\n<P>Den samlede aftale vedrørende køb af køretøj og udstyr mm. skal  \r\n\r\n specificeres i salgsdokumenterne i overensstemmelse med de herom almindeligt  \r\n\r\n gældende regler. </P>  \r\n\r\n<P> <B>Leverancer fra fabrikations- eller importørvirksomheden</B>  </P>  \r\n\r\n<P>Den ny fritagelsesbestemelse om ekstraudstyr omfatter ikke fabriksmonteret  \r\n\r\n udstyr, eller udstyr og arbejdsydelser, som på anden måde følger med et nyt  \r\n\r\n køretøj ved levering fra importør til forhandler. </P>  \r\n\r\n<P>Fritagelsesbestemmelsen kan heller ikke bringes i anvendelse på ordninger  \r\n\r\n i importør- eller forhandlerregi med levering på landsbasis af udstyr eller  \r\n\r\n arbejdsydelser til en bestemt model, hvis ordningen indebærer, at alle eller  \r\n\r\n så godt som alle nye køretøjer af den pågældende model derved reelt får  \r\n\r\n udvidet sit standardudstyr. </P>  \r\n\r\n<P>Ordninger af denne karakter er ikke forenelige med kravet om, at der skal  \r\n\r\n foreligge særskilt aftale om leverancerne mellem forhandler og bilkøber. </P>  \r\n\r\n<P> <I>Køretøjer med standardpris</I>  </P>  \r\n\r\n<P>Hvis ekstraudstyr er anmeldt med standardpris, anvendes denne pris som  \r\n\r\n afgiftspligtig værdi. </P>  \r\n\r\n<P>Hvis ekstraudstyret ikke er anmeldt med standardpris (ikke er optaget på  \r\n\r\n de blå blade i standardprisfortegnelsen), tillægges den faktiske betaling for  \r\n\r\n ekstraudstyret, dvs prisen efter fradrag af eventuelle rabatter på udstyret.  \r\n\r\n</P>  \r\n\r\n<P> <I>Køretøjer uden standardpris</I>  </P>  \r\n\r\n<P>Ved fastsættelse af vurderingspriser for nye køretøjer uden standardpris,  \r\n\r\n indgår ekstraudstyret med den fulde værdi (listepris) og altså uden hensyn  \r\n\r\n til eventuelle rabatter. </P>  \r\n\r\n<P> <B>Ændring af et nyt køretøj</B>  </P>  \r\n\r\n<P CLASS=PUNKT> <B>1.</B> Udstyr eller arbejdsydelser, hvis montering eller  \r\n\r\n udførelse er nødvendig for at opnå en anden anvendelse af et nyt køretøj end  \r\n\r\n den , der følger køretøjets afgiftsberigtigelse, kan ikke holdes uden for  \r\n\r\n afgiftsberegningen. </P>  \r\n\r\n<P>Det drejer sig eksempelvis om campingindbygningssæt til montering i busser  \r\n\r\n eller i biler af kassevognstype og hele campingkasser til montering på  \r\n\r\n ladvogne eller på biler af pick up type. </P>  \r\n\r\n<P>Der skal i sådanne tilfælde betales afgift af køretøjet i den stand, hvori  \r\n\r\n det skal registreres. Det betyder, at der også skal betales afgift af det  \r\n\r\n udstyr, der er nødvendig for ibrugtagningen af køretøjet. </P>  \r\n\r\n<P>Den ny fritagelsesbestemmelse om ekstraudstyr kan heller ikke bruges på  \r\n\r\n udgifterne til ombygning af nye biler af stationcar type til varebiler. </P>  \r\n\r\n<P>Personsidevogne til motorcykler er omfattet af afgiftspligten, medens  \r\n\r\n sidevogne til godstransport som hidtil er fritaget for afgift. </P>  \r\n\r\n<P CLASS=PUNKT> <B>2.</B> Monteres der i øvrigt ekstraudstyr eller udføres  \r\n\r\n der tekniske ændringer på et køretøj i et omfang, så det mister sin  \r\n\r\n afgiftsmæssige identitet, skal køretøjet afgiftsberigtiges i den stand, hvori  \r\n\r\n det fremtræder efter ombygningen. </P>  \r\n\r\n<P>Den ny bestemmelse om afgiftsfrit ekstraudstyr omfatter således ikke  \r\n\r\n ombygning af motoren i et nyt køretøj, fx ved udskiftning af cylindre  \r\n\r\n (motorcykler) eller topstykker. Bestemmelsen omfatter heller ikke montering  \r\n\r\n af motor eller væsentlige karosseridele fra anden model eller type. </P>  \r\n\r\n<P>Nye biler, der ombygges ved anvendelse af omfattende karrosseribyggesæt  \r\n\r\n fra forskellige specialfabrikker, skal afgiftsberigtiges i færdigfremstillet  \r\n\r\n stand. </P>  \r\n\r\n<P> <B>Sikkerhedsstillelse og henstand med betaling af  \r\n\r\n registreringsafgift</B>  </P>  \r\n\r\n<P> <B>Forhøjelse af sikkerhedsstillelse</B>  </P>  \r\n\r\n<P>Det beløb på 50 000 kr, som en registreret virksomhed hidtil har stillet  \r\n\r\n som sikkerhed for registreringsafgiften, forhøjes til 200 000 kr. </P>  \r\n\r\n<P>Den forhøjede sikkerhed på 200 000 kr. skal være stillet senest den 15  \r\n\r\n februar 1990. </P>  \r\n\r\n<P> <B>Fuld sikkerhedsstillelse i de første 2 måneder af  \r\n\r\n registreringsperioden</B>  </P>  \r\n\r\n<P>Virksomheder, der registreres efter lovens ikrafttræden den 15. februar  \r\n\r\n 1990, skal i de første 2 måneder af registreringsperioden stille fuld  \r\n\r\n sikkerhed for registreringsafgiften. </P>  \r\n\r\n<P>Dette indebærer, at sådanne virksomheder først får udleveret en  \r\n\r\n tolddataplade efter 2 måneders forløb. </P>  \r\n\r\n<P>Der indføres samtidig en særlig ordning for nye virksomheder, der anmelder  \r\n\r\n sig til registrering hos toldvæsenet. I de første 2 måneder vil afgiften af  \r\n\r\n køretøjer, som ønskes registreret hos politiet, blive afskrevet på den  \r\n\r\n stillede sikkerhed på 200 000 kr ved henvendelse på det lokale toldkammer.  \r\n\r\n</P>  \r\n\r\n<P>Der indgives sædvanlig anmeldelse om afgiftsberigtigelse af køretøj på  \r\n\r\n toldvæsenets blanket K 1 bilagt køretøjets toldcertifikat, hvorefter  \r\n\r\n toldvæsenet udsteder afgiftsattest til brug ved registreringen efter  \r\n\r\n færdselsloven. </P>  \r\n\r\n<P>Når sikkerhedsstillelsen er brugt op, skal der stilles yderligere  \r\n\r\n sikkerhed eller afdrages på afgiftsskylden. Den for en måned skyldige afgift  \r\n\r\n skal i øvrigt være betalt til toldvæsenet senest den 20. i den fjerde måned  \r\n\r\n efter afgiftsperioden. </P>  \r\n\r\n<P>I de første 2 måneder skal virksomheden ikke afgive afgiftsangivelse. </P>  \r\n\r\n<P>Først efter udløbet af 2 måndeders perioden kan den ny virksomhed fuldt ud  \r\n\r\n overgå til at afregne registreringsafgift efter de regler, der gælder for  \r\n\r\n registrerede virksomheder. </P>  \r\n\r\n<P> <B>Kreditbegrænsning</B>  </P>  \r\n\r\n<P>I tilfælde, hvor en virksomhed betaler registreringsafgift for sent, eller  \r\n\r\n hvor der foreligger oplysninger om virksomhedens forhold, der gør det  \r\n\r\n overvejende sandsynligt, at afgiften ikke vil blive betalt rettidigt, kan  \r\n\r\n toldvæsenet forkorte virksomhedens afgiftsperiode og/eller pålægge  \r\n\r\n virksomheden en kortere betalingsfrist. </P>  \r\n\r\n<P>Toldvæsenet kan under samme betingelser kræve, at virksomheden stiller  \r\n\r\n fuld sikkerhed for registreringsafgiftens betaling. </P>  \r\n\r\n<P> <B>Udvidelse af motornævnet</B>  </P>  \r\n\r\n<P>Nævnet har i dag 2 branchekyndige medlemmer. Det ene medlem er udpeget  \r\n\r\n efter indstilling fra Danmarks Automobilforhandler Forening. Det andet efter  \r\n\r\n fælles indstilling fra Håndværksrådet og Industrirådet. Sidstnævnte er medlem  \r\n\r\n af Industrirådet. </P>  \r\n\r\n<P>Efter ønske fra Håndværksrådet udvides nævnet med yderligere et  \r\n\r\n branchekyndigt medlem, således at rådet får en selvstændig indstillingsret.  \r\n\r\n</P>  \r\n\r\n<P>Begrundelsen for udvidelsen har været, at nævnet afgør en del sager, som  \r\n\r\n berører virksomheder organiseret under Håndværksrådet, bl a om køretøjer, der  \r\n\r\n ombygges. </P>  \r\n\r\n<P>Nævnets kompetence er endvidere udvidet som følge af udskillelsen af  \r\n\r\n campingbiler til særskilt beskatning. </P>  \r\n\r\n<P> <B>Ikrafttrædelsesbestemmelser</B>  </P>  \r\n\r\n<P>Loven træder i kraft den 15 februar 1990. </P>  \r\n\r\n<P>Der er fastsat følgende regler om ikrafttrædelsen: </P>  \r\n\r\n<P>Afgiftslettelsen for campingbiler og de ændrede regler om ekstraudstyr til  \r\n\r\n nye køretøjer finder anvendelse på køretøjer, som fra den 15 februar 1990  \r\n\r\n anmeldes til registrering hos politiet mod fremlæggelse af certifikat  \r\n\r\n (&#187;Certifikat-køretøjer&#171;), eller fra denne dato anmeldes til  \r\n\r\n ekspedition hos toldvæsenet med henblik på udstedelse af afgiftsattest eller  \r\n\r\n toldattest til brug ved registreringen (&#187;Attest-køretøjer&#171;). </P>  \r\n\r\n<P>De skærpede regler om automobilforhandlernes sikkerhedsstillelse - mindst  \r\n\r\n 200 000 kr. - skal være opfyldt senest den 15. februar 1990. Der skal således  \r\n\r\n for virksomheder, der er registreret hos toldvæsenet før den 15. februar  \r\n\r\n 1990, og som ikke allerede opfylder det ny minimumskrav, stilles yderligere  \r\n\r\n sikkerhed for afgiften. </P>  \r\n\r\n<P>De nye regler om, at nye forhandlere skal stille fuld sikkerhed for  \r\n\r\n afgiften de to første måneder, finder anvendelse på virksomheder, der  \r\n\r\n regisdtreres hos toldvæsenet fra den 15 februar 1990. Sikkerhedsstillelsen  \r\n\r\n skal være på mindst 200 000 kr. </P>  \r\n\r\n<P> <B>Yderligere oplysninger</B>  </P>  \r\n\r\n<P>Hvis De ønsker yderligere oplysninger om de nye bestemmelser eller ønsker  \r\n\r\n at drøfte konsekvenserne af disse for netop Deres virksomhed, bedes De rette  \r\n\r\n henvendelse til Deres distriktstoldkammer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19906023732"
        },
        {
            "displayName": "Entydig dokumentidentifikation",
            "displayValue": "CM022832"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60237"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "31/01/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "F 10583/89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}