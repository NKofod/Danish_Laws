{
    "id": 170129,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10783 af 17/05/2005",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 711.31</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt ikke, at der forelå oplysninger, der kunne danne grundlag for at antage, at et statsamt havde begået en sagsbehandlingsfejl med henblik på at påføre klager ulempe på grund af hendes etniske oprindelse.</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person, der var både iransk og tysk statsborger, klagede over, at Statsamtet Århus havde journaliseret en ansøgning om opholdstilladelse som en ansøgning fra en iransk statsborger i stedet for at have journaliseret den som en ansøgning fra en tysk statsborger. Ifølge klager, var det dennes opfattelse, at statsamtet herved havde udsat hende for forskelsbehandling på grund af race eller etnisk oprindelse.</p>\r\n   <p class=\"TekstGenerel\">Det fremgik i den forbindelse af den pågældende sagsbehandlers interne notat, at statsamtet var vidende om, at klager var både iransk og tysk statsborger, og at hun mødte ved statsamtet sammen med sin danske ægtefælle, der påberåbte sig reglen i EU-bekendtgørelsen om, at en dansk statsborger kan medbringe sin udenlandske (3. landsstatsborger) ægtefælle til Danmark efter at have arbejdet i et andet EU-land. Det fremgik endvidere, at sagsbehandleren vejledte klager om mulighederne for at søge opholdstilladelse i henhold til EU-bekendtgørelsen §§ 1, 2 og 3, men at hun efter sagsbehandlerens opfattelse ikke opfyldte betingelserne heri.</p>\r\n   <p class=\"TekstGenerel\">Under Klagekomitéens behandling af sagen oplyste statsamtet, at det var en fejl at journalisere ansøgningen som en ansøgning fra en iransk statsborger, idet sagen burde have været journaliseret som en ansøgning fra en tysk statsborger, da klager både er iransk og tysk statsborger.</p>\r\n   <p class=\"TekstGenerel\">På baggrund af statsamtets svar lagde Klagekomitéen til grund, at sagsbehandleren havde begået en sagsbehandlingsfejl i forbindelse med behandling af klagers ansøgning om opholdstilladelse ved at journalisere ansøgningen som en ansøgning fra en iransk statsborger. Komitéen fandt imidlertid ikke, at der var oplysninger i sagen, der indikerede, at sagsbehandleren havde begået den anførte fejl med henblik på at påføre klager ulempe på grund af hendes etniske oprindelse. På det grundlag var det Klagekomitéens opfattelse, at statsamtet ikke kunne anses for at have handlet i strid med forbudet mod direkte forskelsbehandling, jf. lov om etnisk ligebehandling § 3, stk. 1.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Klagekomitéen modtog ved brev af 15. februar 2005 en klage fra klager over at være blevet udsat for forskelsbehandling af Århus Statsamt i forbindelse med statsamtets behandling af hendes ansøgning om opholdstilladelse i Danmark.</p>\r\n<p>\r\n</p>\r\n<p>Det fremgår af klagen, at klager ved personlig henvendelse den 2. december 2004 ved statsamtet fik afvist sin anmodning om opholdstilladelse af overassistent. Det fremgår endvidere af klagen, at klagers sag fejlagtigt fik tildelt et journalnummer, der kategoriserer hende som værende iransk statsborger, hvor hun i stedet skulle have været tildelt et journalnummer som værende tysk statsborger. Ifølge klagen medførte dette, at klagers sag er blevet videresendt til Udlændingestyrelsen, hvor sagen er blevet behandlet som en tredjelandsstatsborgers ansøgning om opholdstilladelse i Danmark.</p>\r\n<p>\r\n</p>\r\n<p>Klagen var blandt andet bilagt D's notat af 6. februar 2004 om klagers samtale med hende ved statsamtet. Følgende fremgår blandt andet heraf:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Ansøger, der er både tysk og iransk statsborger, møder sammen med sin danske ægtefælle, der påberåber sig reglen i EU-bekendtgørelsen om, at en dansk statsborger kan medbringe sin udenlandske (3. landsstatsborger) ægtefælle til DK, efter at have arbejdet i et andet EU-land.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § . . .</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Ansøger vejledes om mulighederne for at søge opholdstilladelse i henhold til EU-bekendtgørelsens § 1, 2 og 3, men kan ikke opfylde betingelserne heri.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Ansøger vejledes endvidere om, at statsamtet formentlig vil sende sagen til behandling i Udlændingestyrelsen.\"</p>\r\n<p>\r\n</p>\r\n<p>På grundlag af klagen anmodede Klagekomitéen ved brev af 17. februar 2005 Århus Statsamt om en udtalelse i sagen. Ved brev af 1. marts 2005 svarede statsamtet, at klagers ansøgning om opholdstilladelse var sendt videre til Udllændingestyrelsen til behandling. Statsamtet anmodede i den forbindelse Klagekomitéen om nærmere at præcisere, hvorledes klager skulle være blevet udsat for forskelsbehandling.</p>\r\n<p>\r\n</p>\r\n<p>Klagekomitéen anførte i sit svar af 7. marts 2005 til Århus Statsamt, at Klagekomitéen forstår klagen således, at klager føler, at den pågældende sagsbehandler ved statsamtet har udsat hende for forskelsbehandling på grund af hendes etniske oprindelse i forbindelse behandling i hendes anmodning om familiesammenføring, idet hun af sagsbehandleren blev tildelt et journalnummer, der kategoriserer hende som værende iransk statsborger, hvor hun i stedet skulle have været tildelt et journalnummer som værende tysk statsborger. Komitéen anførte endvidere, at dette ifølge det oplyste har medført, at klagers sag er blevet videresendt til Udlændingestyrelsen, hvor sagen er blevet behandlet som en tredjelandsstatsborgers ansøgning om opholdstilladelse i Danmark.</p>\r\n<p>\r\n</p>\r\n<p>Århus Statsamt svarede blandt andet følgende ved brev af 15. marts 2005 til Klagekomitéen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Statsamtet har på baggrund af henvendelsen på ny vurderet sagen om opholdstilladelse til [klager].</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § . . . .</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Vi er enig med Dem i, at det var en fejl at journalisere ansøgningen, som en ansøgning fra en iransk statsborger. Vi beklager fejlen. Sagen burde have været journaliseret dom en ansøgning fra en tysk statsborger, da [klager] både er iransk og tysk statsborger.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Fejlen er nu rettet, og sagen er journaliseret under nummer 1-05-414.766, dvs. som en ansøgning fra en tysk statsborger.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § . . .\"</p>\r\n<p>\r\n</p>\r\n<p>Ved brev af 17. marts 2005 anmodede Klagekomitéen klagers advokat, T, om at fremkomme med sine eventuelle bemærkninger til statsamtets svar. T svarede ved e-mail af 19. marts 2005 til komitéen, at han ikke har nogen kommentarer til svaret, eftersom statsamtet har beklaget sin fremgangsmåde.</p>\r\n<p>\r\n</p>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Efter § 10, stk. 2, i lov nr. 374 af 28. maj 2003 om etnisk ligebehandling er Institut for Menneskerettigheder tillagt kompetence til at behandle klager over overtrædelse af lovens forbud mod forskelsbehandling på grund af race eller etnisk oprindelse og for overtrædelse af lovens forbud mod repressalier. Denne opgave varetages på instituttets vegne af Klagekomitéen for Etnisk Ligebehandling, som i den forbindelse er tillagt beføjelse til at give udtryk for sin opfattelse af, om der er sket en overtrædelse af forbudet mod forskelsbehandling af de anførte grunde eller en overtrædelse af forbudet mod repressalier.</p>\r\n<p>\r\n</p>\r\n<p>Klagen angår det forhold, om en sagsbehandler ved Århus Statsamt ved behandling af klagers anmodning om opholdstilladelse har udsat hende for forskelsbehandling ved at have journaliseret hendes ansøgning som en ansøgning fra en iransk statsborger, på trods af at klager både er iransk og tysk statsborger, og at hendes ansøgning derfor i stedet skulle have været journaliseret som en ansøgning fra en tysk statsborger.</p>\r\n<p>\r\n</p>\r\n<p>Efter § 2, stk. 1, i lov om etnisk ligebehandling gælder loven for al offentlig og privat virksomhed, for så vidt angår social beskyttelse, herunder social sikring og sundhedspleje, sociale goder, uddannelse samt adgang til og levering af varer og tjenesteydelser, herunder bolig, der er tilgængelige for offentligheden.</p>\r\n<p>\r\n</p>\r\n<p>Efter § 3, stk. 1, må ingen udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>\r\n</p>\r\n<p>Ifølge § 3, stk. 2, foreligger der direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Hvis en offentlig ansat begår en sagsbehandlingsfejl med henblik på at påføre en person ulempe på grund af den pågældendes etniske oprindelse, vil der foreligge en direkte forskelsbehandling i strid med § 3, stk. 1, i lov om etnisk ligebehandling.</p>\r\n<p>\r\n</p>\r\n<p>Klagekomitéen har derfor foretaget en vurdering af, om sagsbehandleren ved Århus Statsamt kan anses for at have diskrimineret klager på grund af race eller etnisk oprindelse ved at have journaliseret hendes ansøgning om opholdstilladelse som en ansøgning fra en iransk statsborger i stedet for at have journaliseret den som en ansøgning fra en tysk statsborger.</p>\r\n<p>\r\n</p>\r\n<p>Det fremgår af sagsbehandlerens interne notat af 6. december 2004, at klager er både iransk og tysk statsborger, og at hun mødte ved statsamtet sammen med sin danske ægtefælle, der påberåbte sig reglen i EU-bekendtgørelsen om, at en dansk statsborger kan medbringe sin udenlandske (3. landsstatsborger) ægtefælle til Danmark efter at have arbejdet i et andet EU-land. Det fremgår endvidere, at sagsbehandleren vejledte klager om mulighederne for at søge opholdstilladelse i henhold til EU-bekendtgørelsen §§ 1, 2 og 3, men at hun efter sagsbehandlerens opfattelse ikke opfyldte betingelserne heri.</p>\r\n<p>\r\n</p>\r\n<p>Ifølge Århus Statsamts svar af 15. marts 2005 var det en fejl at journalisere ansøgningen som en ansøgning fra en iransk statsborger, idet sagen burde have været journaliseret som en ansøgning fra en tysk statsborger, da klager både er iransk og tysk statsborger.</p>\r\n<p>\r\n</p>\r\n<p>På baggrund af statsamtets svar lægges til grund, at sagsbehandleren har begået en sagsbehandlingsfejl i forbindelse med behandling af klagers ansøgning om opholdstilladelse ved at journalisere ansøgningen som en ansøgning fra en iransk statsborger. Det følger af sagsbehandlerens notat af 6. december 2004, at sagsbehandleren var bekendt med, at klager både er iransk og tysk statsborger. Der er imidlertid ikke oplysninger i sagen, der indikerer, at sagsbehandleren har begået den anførte fejl med henblik på at påføre klager ulempe på grund af hendes etniske oprindelse. Det er på grundlag heraf Klagekomitéens opfattelse, at sagsbehandleren ved Århus Statsamt ikke kan anses for at have handlet i strid med forbudet mod direkte forskelsbehandling, jf. lov om etnisk ligebehandling § 3, stk. 1.</p>\r\n<p>\r\n</p>\r\n<p>Århus Statsamt har ved brev af 15. marts 2005 beklaget sagsbehandlingsfejlen og har oplyst, at klagers anmodning om opholdstilladelse nu er journaliseret som en ansøgning fra en tysk statsborger. Advokat T har på vegne af klager oplyst, at man ikke har nogen bemærkninger til statsamtets svar,  eftersom statsamtet har beklaget sin fremgangsmåde.</p>\r\n<p>\r\n</p>\r\n<p>Da Århus Statsamt har beklaget og rettet sagsbehandlingsfejlen, og da klagers advokat ikke har nogen bemærkninger hertil, foretager Klagekomitéen sig ikke yderligere i sagen.\"</p>\r\n<p>\r\n</p>\r\n<p>\r\n   <span class=\"Italic\">&lt;711.31&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151078358"
        },
        {
            "displayName": "Entydig dokumentidentifikation",
            "displayValue": "CF001436"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10783"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/05/2005"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "711.31"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}