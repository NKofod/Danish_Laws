{
    "id": 52569,
    "title": "Regler om fjernelse af betondækningsgrave ",
    "documentTypeId": "210",
    "isSagsforlobPeriodValid": false,
    "shortName": "CIS nr 9547 af 19/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regler om fjernelse af betondækningsgrave </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>For at lette behandlingen af sager, hvor der søges om tilladelse til at  \r\n\r\n fjerne betondækningsgrave, anføres nedenfor de gældende regler, der er  \r\n\r\n fastlagt af Indenrigsministeriet. Samtidig bortfalder tidligere udsendte  \r\n\r\n regler om fjernelse af betondækningsgrave. </P>  \r\n\r\n<P CLASS=PUNKT> <B>2.</B> Fjernelse for bygherrens egen regning </P>  \r\n\r\n<P>En dækningsgrav vil altid kunne tillades fjernet efter ansøgning, såfremt  \r\n\r\n dette sker uden udgift for det statslige civilforsvar, og der ligeledes uden  \r\n\r\n udgift for det statslige civilforsvar indrettes et erstatningsrum.  \r\n\r\n Erstatningsrummet kan eventuelt opføres som et fritliggende rum. </P>  \r\n\r\n<P>Retningslinierne om erstatningsrum kan fås ved henvendelse til  \r\n\r\n Civilforsvarsstyrelsen. </P>  \r\n\r\n<P CLASS=PUNKT> <B>3.</B> Fjernelse for det statslige civilforsvars regning  \r\n\r\n</P>  \r\n\r\n<P>Tilladelse til fjernelse af en dækningsgrav for det statslige  \r\n\r\n civilforsvars regning vil kun blive givet, hvis dækningsgraven udgør en  \r\n\r\n absolut hindring for gennemførelse af et aktuelt bygge- eller  \r\n\r\n vejanlægsarbejde. Hvis et areal, hvor der ligger en dækningsgrav, således har  \r\n\r\n en sådan størrelse, at byggeriet kan gennemføres ved en ændret placering på  \r\n\r\n arealet, er betingelserne for fjernelse af dækningsgraven for civilforsvarets  \r\n\r\n regning ikke opfyldt. Det samme gælder, hvis et vejanlægsarbejde kan  \r\n\r\n gennemføres ved at føre den planlagte vej uden om eller over dækningsgraven.  \r\n\r\n</P>  \r\n\r\n<P>Fjernelse af en betondækningsgrav for det statslige civilforsvars regning  \r\n\r\n kan heller ikke ske ved anlæg af parkeringspladser og friarealer, ved  \r\n\r\n opførelse af garager, carporte, redskabsskure og lignende, eller ud fra  \r\n\r\n arkitektoniske ønsker eller krav i henhold til lokalplaner m.v. </P>  \r\n\r\n<P CLASS=PUNKT> <B>4.</B> Behandlingen af ansøgninger </P>  \r\n\r\n<P>Civilforsvarsstyrelsen afgør, om en ansøgning om tilladelse til fjernelse  \r\n\r\n af betondækningsgrave kan imødekommes. </P>  \r\n\r\n<P>Sagen sendes med det kommunale civilforsvars indstilling til CF-regionen,  \r\n\r\n der videresender den med en udtalelse til Civilforsvarsstyrelsen. </P>  \r\n\r\n<P>Når sagen sendes til afgørelse i Civilforsvarsstyrelsen, skal følgende  \r\n\r\n forhold være oplyst: </P>  \r\n\r\n<P CLASS=PUNKT> <B>1.</B> dækningsgravens beliggenhed (matr. nr.,  \r\n\r\n typebetegnelse samt adresse), </P>  \r\n\r\n<P CLASS=PUNKT> <B>2.</B> navnet på ejendommens ejer, </P>  \r\n\r\n<P CLASS=PUNKT> <B>3.</B> de bygge- eller vejanlægsarbejder, der er årsag til  \r\n\r\n ønsket om den pågældende dækningsgravs fjernelse. En skitse, der viser  \r\n\r\n dækningsgravens placering i forhold til bestående og projekterede bygninger  \r\n\r\n og/eller vejanlæg, bør altid være vedlagt sagen som bilag, </P>  \r\n\r\n<P CLASS=PUNKT> <B>4.</B> om der allerede er meddelt byggetilladelse, </P>  \r\n\r\n<P CLASS=PUNKT> <B>5.</B> om de arbejder, der er nævnt under 3, vil kunne  \r\n\r\n gennemføres, uden at dækningsgraven fjernes, såfremt der foretages passende  \r\n\r\n regulering af dennes jorddækning og/eller nedgangsparti og/eller nødudgang,  \r\n\r\n</P>  \r\n\r\n<P CLASS=PUNKT> <B>6.</B> om - i bekræftende fald hvornår - dækningsgraven er  \r\n\r\n forstærket med ståltrykdør og -nødudgangslem m.v., </P>  \r\n\r\n<P CLASS=PUNKT> <B>7.</B> om der har været udbetalt afsavnsgodtgørelse til  \r\n\r\n ejeren af den ejendom, hvor dækningsgraven er beliggende, </P>  \r\n\r\n<P CLASS=PUNKT> <B>8.</B> om der foreligger planer om, at der i nærheden af  \r\n\r\n dækningsgraven skal opføres nybyggeri, i hvilke der vil kunne indrettes  \r\n\r\n offentlige beskyttelsesrum til erstatning for dækningsgraven, og </P>  \r\n\r\n<P CLASS=PUNKT> <B>9.</B> hvor dækningsgraven eventuelt vil kunne genopføres  \r\n\r\n (gælder alene dækningsgrave, der er opbygget af præfabrikerede betonrør).  \r\n\r\n</P>  \r\n\r\n<P CLASS=PUNKT> <B>5.</B> Lokalplaner </P>  \r\n\r\n<P>Opmærksomheden henledes på, at lokalplaner der omfatter et område, hvorpå  \r\n\r\n der ligger en dækningsgrav skal forelægges for Civilforsvarsstyrelsen, jf.  \r\n\r\n kommuneplanlovens § 23. </P>  \r\n\r\n<P CLASS=PUNKT> <B>6.</B> Klagemulighed </P>  \r\n\r\n<P>Civilforsvarsstyrelsens afgørelser kan indbringes for  \r\n\r\n Indenrigsministeriet. </P>  \r\n\r\n<P>Klagen sendes til Civilforsvarsstyrelsen, der videresender den med en  \r\n\r\n udtalelse til Indenrigsministeriet. </P>  \r\n\r\n<P>Med venlig hilsen </P>  \r\n\r\n<P>L. Hvidt </P>  \r\n\r\n<P>vicedirektør </P>  \r\n\r\n<P>/Lahn Høyer </P>  \r\n\r\n<P>kontorchef </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860954710"
        },
        {
            "displayName": "Entydig dokumentidentifikation",
            "displayValue": "CM011405"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/07/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9547"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "19/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}