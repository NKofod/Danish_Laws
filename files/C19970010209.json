{
    "id": 85552,
    "title": "Cirkulære om aftale om personalets inddragelse og medvirken i konkrete sager om udbud og udlicitering og aftale om forskelsbehandling på de statslige arbejdspladser - Tillægsaftaler til samarbejdsaftalen (* 1) (* 2) (Til samtlige ministerier)    ",
    "documentTypeId": "140",
    "isSagsforlobPeriodValid": false,
    "shortName": "CIR nr 102 af 30/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om aftale om personalets inddragelse  \r\n\r\n og medvirken i konkrete sager om udbud og udlicitering og aftale om  \r\n\r\n forskelsbehandling på de statslige arbejdspladser - Tillægsaftaler til  \r\n\r\n samarbejdsaftalen (* 1) (* 2) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige ministerier) </P>  \r\n\r\n<BR>  \r\n\r\n<P> <B>1.</B> Finansministeriet og Centralorganisationernes Fællesudvalg har  \r\n\r\n den 30. juni 1997 indgået en aftale om personalets inddragelse og medvirken i  \r\n\r\n konkrete sager om udbud og udlicitering. </P>  \r\n\r\n<P>Aftalen er en uddybning og fortolkning af Samarbejdsaftalens punkt 4 om  \r\n\r\n samarbejdsudvalgets drøftelser af større rationaliserings- og  \r\n\r\n omstillingsprojekter samt projekter vedrørende bl.a. ny og ændret teknologi.  \r\n\r\n Aftalen har til formål at styrke samarbejdsudvalgenes arbejde i forbindelse  \r\n\r\n med effektivisering og rationalisering af institutionernes opgaver, herunder  \r\n\r\n opgaver som skal i udbud eller udlicitering. </P>  \r\n\r\n<P>Aftalen er optrykt som bilag 1 til dette cirkulære. </P>  \r\n\r\n<P> <B>2.</B> Finansministeriet og Centralorganisationernes Fællesudvalg har  \r\n\r\n endvidere den 30. juni 1997 indgået en aftale om forbud mod  \r\n\r\n forskelsbehandling på de statslige arbejdspladser. Aftalen har til formål at  \r\n\r\n styrke samarbejdsudvalgenes arbejde for at sikre lige vilkår for alle ansatte  \r\n\r\n på statslige arbejdspladser. </P>  \r\n\r\n<P>Baggrunden for indgåelsen af aftalen er Folketingets vedtagelse af lov om  \r\n\r\n forbud mod forskelsbehandling på arbejdsmarkedet (Lov nr. 459 af 12. juni  \r\n\r\n 1996), som trådte i kraft den 1. juli 1996. </P>  \r\n\r\n<P>Statens arbejdspladser har en særlig forpligtelse til at sørge for, at der  \r\n\r\n ikke sker forskelsbehandling på grund af race, hudfarve, religion, politisk  \r\n\r\n anskuelse, seksuel orientering eller national, social eller etnisk  \r\n\r\n oprindelse. Det fremgår af den forvaltningsretlige lighedsgrundsætning, at  \r\n\r\n der i forbindelse med forvaltningens udøvelse hverken må ske direkte eller  \r\n\r\n indirekte forskelsbehandling i forbindelse med ansættelse, under ansættelse  \r\n\r\n og ved afsked. </P>  \r\n\r\n<P>Det er parternes hensigt, at aftalen skal medvirke til at sikre en  \r\n\r\n effektiv efterlevelse af disse regler. </P>  \r\n\r\n<P>Samarbejdsudvalget har i denne sammenhæng et medansvar for at sikre, at  \r\n\r\n alle nuværende og fremtidige ansatte har lige muligheder med hensyn til valg  \r\n\r\n af job, uddannelse, forfremmelse og øvrige arbejdsvilkår samt for vurdering  \r\n\r\n af, om arbejdsforholdene er tilpasset en sådan ligebehandling. </P>  \r\n\r\n<P>Aftalen er optrykt som bilag 2 til dette cirkulære. </P>  \r\n\r\n<P> <B>3.</B> Begge aftaler vil blive udsendt i en kommenteret udgave af  \r\n\r\n Centralrådet for statens samarbejdsudvalg. </P>  \r\n\r\n<P>Finansministeriet </P>  \r\n\r\n<P>Økonomistyrelsen </P>  \r\n\r\n<P>Den 30. juni 1997 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>Jan Olsen</B>  </P>  \r\n\r\n<P> <B>Bilag 1</B>  </P>  \r\n\r\n<P> <B>AFTALE OM PERSONALETS INDDRAGELSE OG MEDVIRKEN I KONKRETE SAGER OM  \r\n\r\n UDBUD OG UDLICITERING </B></P>  \r\n\r\n<P> <B>- TILLÆGSAFTALE TIL SAMARBEJDSAFTALEN) </B></P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Indledning </P>  \r\n\r\n<P>Denne aftale er en tillægsaftale til Samarbejdsaftalen af 6. november 1990  \r\n\r\n (*) mellem Finansministeriet og Statsansattes Kartel, Statstjenestemændenes  \r\n\r\n Centralorganisation II, Akademikernes Centralorganisation og Tjenestemænds og  \r\n\r\n Overenskomstansattes Kartel. </P>  \r\n\r\n<P>( Red. note: Jf. FCIR nr 229 af 29/11/1990 i Retsinformation) </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Samarbejdsudvalgets drøftelser </P>  \r\n\r\n<P>Ud over de i samarbejdsaftalens punkt 4 nævnte større rationaliserings- og  \r\n\r\n omstillingsprojekter mv. skal samarbejdsudvalget drøfte sådanne projekter,  \r\n\r\n der indebærer udbud og udlicitering af opgaver samt nedsættelse af  \r\n\r\n projektgrupper i forbindelse hermed. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Uoverensstemmelser </P>  \r\n\r\n<P>Uoverensstemmelser om denne aftale behandles efter bestemmelserne i  \r\n\r\n Samarbejdsaftalens pkt. 20, 21 og 26. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ikrafttræden og opsigelse </P>  \r\n\r\n<P>Denne aftale træder i kraft, når den er underskrevet af parterne. Aftalen  \r\n\r\n kan af hver af parterne opsiges med 3 måneders varsel til den første i en  \r\n\r\n måned. Efter opsigelsen løber aftalen videre, indtil den erstattes af en ny  \r\n\r\n aftale, dog længst indtil 12 måneder efter opsigelsen. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 30. juni 1997 </I> </P>  \r\n\r\n<PRE>  \r\n\r\n Statsansattes Kartel                    Finansministeriet  \r\n\r\n  Ove Hygum                              Mogens Lykketoft  \r\n\r\n Statstjenestemændenes  \r\n\r\n Centralorganisation II  \r\n\r\n  Tommy Agerskov Thomsen  \r\n\r\n Akademikernes  \r\n\r\n Centralorganisation  \r\n\r\n  Søren Vang Rasmussen  \r\n\r\n Lærernes  \r\n\r\n Centralorganisation  \r\n\r\n  Anni Herfort Andersen  \r\n\r\n Overenskomstansattes  \r\n\r\n Centralorganisation  \r\n\r\n  Finn Busse Jensen  \r\n\r\n</PRE>  \r\n\r\n</DIV>  \r\n\r\n<P> <B>Bilag 2</B>  </P>  \r\n\r\n<P> <B>AFTALE </B></P>  \r\n\r\n<P> <B>OM FORBUD MOD FORSKELSBEHANDLING PÅ DE STATSLIGE ARBEJDSPLADSER</B>  \r\n\r\n</P>  \r\n\r\n<P> <B>- TILLÆGSAFTALE TIL SAMARBEJDSAFTALEN</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Indledning </P>  \r\n\r\n<P>Denne aftale er en tillægsaftale til Samarbejdsaftalen af 6. november  \r\n\r\n 1990(*) indgået mellem Finansministeriet og Statsansattes Kartel,  \r\n\r\n Statstjenestemændenes Centralorganisation II, Akademikernes  \r\n\r\n Centralorganisation, Tjenestemænds og Overenskomstansattes Kartel. </P>  \r\n\r\n<P>( Red. note: Jf. FCIR nr 229 af 29/11/1990 i Retsinformation) </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Formål </P>  \r\n\r\n<P>Parterne er enige om at arbejde aktivt for at fremme lige vilkår for alle  \r\n\r\n nuværende og fremtidige ansatte på de statslige arbejdspladser. </P>  \r\n\r\n<P>Formålet er at fremme en udvikling, så alle medarbejdere - uanset race,  \r\n\r\n hudfarve, religion, politisk anskuelse, seksuel orientering eller national,  \r\n\r\n social eller etnisk oprindelse - også reelt får samme mulighed for  \r\n\r\n ansættelse, uddannelse, forfremmelse samt arbejdsvilkår i øvrigt. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Information og dialog </P>  \r\n\r\n<P>Parterne er enige om, at det er en fælles opgave for institutionernes  \r\n\r\n ledelser og de ansatte at sikre, at der ikke forekommer forskelsbehandling på  \r\n\r\n den enkelte institution i henhold til lov om forbud mod forskelsbehandling på  \r\n\r\n arbejdsmarkedet. </P>  \r\n\r\n<P>Den enkelte institutions ledelse skal derfor samarbejde med de ansatte om  \r\n\r\n fastlæggelse af retningslinier for dette arbejde. </P>  \r\n\r\n<P>Samarbejdsudvalget skal arbejde for </P>  \r\n\r\n<P>at direkte og indirekte forskelsbehandling forebygges gennem </P>  \r\n\r\n<P>personalepolitikken </P>  \r\n\r\n<P>at sikre en åben dialog på institutionen/virksomheden. </P>  \r\n\r\n<P>at informere og rådgive om gældende regler mv. </P>  \r\n\r\n<P>Samarbejdsudvalget kan udarbejde en handlingsplan om mål,  \r\n\r\n informationsindsats og forslag til evaluering og opfølgning. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Uoverensstemmelser </P>  \r\n\r\n<P>Uoverensstemmelser om spørgsmål vedrørende forskelsbehandling behandles  \r\n\r\n efter bestemmelserne i Samarbejdsaftalens pkt. 20, 21 og 26. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ikrafttræden og opsigelse </P>  \r\n\r\n<P>Denne aftale træder i kraft, når den er underskrevet af parterne. Aftalen  \r\n\r\n kan af hver af parterne opsiges med 3 måneders varsel til den første i en  \r\n\r\n måned. Efter opsigelse løber aftalen videre, indtil den erstattes af en ny  \r\n\r\n aftale, dog længst indtil 12 måneder efter opsigelsen. </P>  \r\n\r\n<P>København den 30. juni 1997 </P>  \r\n\r\n<PRE>  \r\n\r\n Statsansattes Kartel                    Finansministeriet  \r\n\r\n  Ove Hygum                              Mogens Lykketoft  \r\n\r\n Statstjenestemændenes  \r\n\r\n Centralorganisation II  \r\n\r\n  Tommy Agerskov Thomsen  \r\n\r\n Akademikernes Centralorganisation  \r\n\r\n  Søren Vang Rasmussen  \r\n\r\n Lærernes Centralorganisation  \r\n\r\n  Anni Herfort Andersen  \r\n\r\n Overenskomstansattes Centralorganisation  \r\n\r\n  Finn Busse Jensen  \r\n\r\n</PRE>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 2) Omtalt i Personaleadministrativ Vejledning, kap 7.",
        "(* 1) udsendt som Fmst. nr. 32/97."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/1997"
        },
        {
            "displayName": "Accession",
            "displayValue": "C19970010209"
        },
        {
            "displayName": "Entydig dokumentidentifikation",
            "displayValue": "CM045266"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/09/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/06/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Økonomistyrelsen, Forhandlingskontoret"
        },
        {
            "displayName": "Ressortministeriets journalnummer",
            "displayValue": "Finansmin., ØS, Fkt 97-540/004-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}