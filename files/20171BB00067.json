{
    "id": 198311,
    "title": "Forslag til folketingsbeslutning om at give forældre beslutningskompetence til at udsætte deres børns skolestart",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 67",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. januar 2018 af Carolina Magdelene Maier (ALT), Uffe Elbæk (ALT), Torsten Gejl (ALT) og Rasmus Nordqvist (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at give forældre beslutningskompetence til at udsætte deres børns skolestart</p>\r\n<p class=\"NormalInd\">Folketinget pålægger regeringen inden skoleåret 2018/19 at fremsætte lovforslag, der gør det muligt for forældre egenhændigt at beslutte, at deres barn skal vente med at starte i skole til det år, barnet fylder 7, hvis forældrene vurderer det hensigtsmæssigt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Alternativet ønsker med dette beslutningsforslag at give forældrene ret til at beslutte, om deres barn skal udsætte skolestart til det år, hvor barnet fylder 7 år. Alternativet mener, at det alene bør være forældrenes valg, om deres barn skal starte i børnehaveklasse i det år, de fylder 6 år, eller om de vil vente til året efter. Denne ret mistede forældrene med en ændring af folkeskoleloven fra 2008 (Folketingstidende 2007-08, 2. samling, tillæg A, side 3170).</p>\r\n<p class=\"NormalInd\">Med denne ændring af folkeskoleloven blev det bl.a. obligatorisk for alle børn at gå i børnehaveklasse, og det blev bestemt, at alle børn skal starte i skole i det år, hvor de fylder 6 år. Beslutningskompetencen til at afgøre, hvilke børn der skulle tillades udsat skolestart, blev placeret hos kommunerne, og de senere års erfaringer viser, at kommunerne forvalter denne beslutningskompetence vidt forskelligt. I skoleåret 2004/05 fik 21 pct. af skolebørnene udsat deres skolestart, og i 2016 var det tal reduceret til 6,1 pct. (»Flere børn starter i skole uden at være klar«, Jyllands-Posten, den 3. december 2017).</p>\r\n<p class=\"NormalInd\">I få kommuner lytter man til forældrenes ønske om at udsætte skolestarten, men i mange kommuner kræves det, at børnene skal være i PPR-systemet (pædagogisk-psykologisk rådgivning) for overhovedet at komme i betragtning til udsat skolestart.</p>\r\n<p class=\"NormalInd\">Eksempelvis står der på Rudersdals hjemmeside følgende: »For at kunne få udsat skolestart skal barnet være kendt hos Pædagogisk Psykologisk Rådgivning (PPR). Hvis barnets vanskeligheder er af en sådan art, at skoleudsættelse vil være det bedste for barnet, kan forældre i samarbejde med PPR og daginstitution søge om skoleudsættelse. Ansøgninger kan kun imødekommes, såfremt der ligger en anbefaling fra PPR om skoleudsættelse.« (»Udsættelse af skolestart«, Rudersdal.dk, den 15. januar 2018).</p>\r\n<p class=\"NormalInd\">Dette gør, at mange forældre opgiver at få tilkendt udsat skolestart, fordi de ikke ønsker, at deres barn skal være en sag hos kommunen. Alternativet mener, at helt normale børn sygeliggøres, når en kommune kræver, at barnet skal have særlige vanskeligheder for at få lov at udsætte skolestarten. Det ligger implicit i denne praksis, at der skal være noget »galt« med et barn, hvis det skal have udsat skolestart. Men mange forældre ønsker udsat skolestart, alene fordi de vurderer, at deres barn ikke er modent til at starte i skole eller ikke har tilstrækkelig skolelyst, eller at der er andre ikkepatologiske årsager.</p>\r\n<p class=\"NormalInd\">Alternativet ønsker derfor, at loven ændres, så en eventuel beslutning om udsættelse af skolestart alene ligger hos forældrene. Alternativet har tillid til, at forældre kender deres barn bedst, og ser ingen fordele ved at tvinge børn i skole, før de er klar, eller ulemper, ved at børn får lov at vente et 1 med at komme i skole.</p>\r\n<p class=\"NormalInd\">Et barn, der bliver tvunget i skole, før det er modent til det, risikerer mange nederlag, som kan påvirke barnet gennem hele dets skolegang. Omvendt kan det at vente 1 år med at starte i skole være en stor fordel. Projektet »En god start - Betydningen af alder ved skolestart for barnets udvikling« (SFI, 2015) peger på, at børn, der starter senere i skole, klarer sig signifikant bedre både fagligt og socialt end de børn, der starter tidligt, hvilket fremhæves af artiklen »Vil du klare dig godt i skolen og til fodbold, så er du forhåbentlig fra januar« (SFI, den 30. oktober 2015).</p>\r\n<p class=\"NormalInd\">Alternativet finder det paradoksalt, at man på den ene side oplever en stigning i antallet af børn, der har svært ved at starte i skole, og at man samtidig i mange kommuner tvinger børn til at starte, før de er klar, som det fremgår af artiklen »Flere børn starter i skole uden at være klar« (Jyllands-Posten, den 3. december 2017).</p>\r\n<p class=\"NormalInd\">Tænketanken DEA har netop offentliggjort en ny undersøgelse, »Klar, parat, skolestart«, fra 1. den december 2017 med fokus på sammenhænge mellem dagtilbud og skole. En af hovedkonklusionerne er, at de børn, der vurderes til ikke at være parate til at gå i skole, ofte mangler socioemotionelle kognitive kompetencer som f.eks. evnen til at indgå i fællesskaber både i leg og læring. 26 pct. af indskolingslederne i landets 15 største kommuner vurderede i undersøgelsen fra DEA, at 1 ud af 10 elever ikke var rustede til at starte i skole, da de startede i børnehaveklasse i 2016. 43 pct. af indskolingslederne vurderede, at 1-2 ud af 10 elever ikke var rustede til at starte i skole, da de startede i børnehaveklasse i 2016. I en klasse med 20 svarer det til, at 3 elever ud af de 20 ikke var parate, da de i 2016 startede i børnehaveklasse.</p>\r\n<p class=\"NormalInd\">Tendensen er, at færre børn er skoleparate, og denne tendens kunne spores allerede i 2012 i undersøgelsen »Læreplaner i praksis. Daginstitutionernes arbejde med pædagogiske læreplaner« (Danmarks Evalueringsinstitut, 2012). Her vurderede 53 pct. af børnehaveklasselederne, at der i skoleårene 2010 og 2011 var kommet flere børn, der ikke var skoleparate, i forhold til skoleårene 2002-2005. Børnehaveklasselederne vurderede dog i samme undersøgelse, at de skolestartende børn har bedre sproglige kompetencer, men at deres sociale og personlige kompetencer ikke er blevet bedre. Alternativet mener, at der er stærke indikationer på, at det har store menneskelige konsekvenser for både børn, lærere og forældre at tvinge børn i skole, før de er klar, ligesom det også øger andelen af børn, der ikke har de basale kompetencer til at modtage undervisning, og dermed forværrer undervisningen. Det ønsker Alternativet med dette beslutningsforslag at ændre på.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Carolina Magdelene Maier </span>(ALT):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at give forældre beslutningskompetence til at udsætte deres børns skolestart.</p>\r\n<p class=\"ForslagsNummer\">(Beslutningsforslag nr. B 67)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 67",
            "stateLabel": "Forkastet",
            "references": [
                {
                    "shortName": "2017/1 BSF 67",
                    "title": "Forslag til folketingsbeslutning om at give forældre beslutningskompetence til at udsætte deres børns skolestart",
                    "presentationName": "Beslutningsforslag som fremsat",
                    "documentTypeId": 480,
                    "documentId": 198311,
                    "eliUri": "/eli/ft/20171BB00067",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b67/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/01/2018"
        },
        {
            "displayName": "Accession",
            "displayValue": "20171BB00067"
        },
        {
            "displayName": "Entydig dokumentidentifikation",
            "displayValue": "AX021034"
        },
        {
            "displayName": "Dato for førstegangsindlæggelse",
            "displayValue": "27/01/2018"
        },
        {
            "displayName": "Dato for indlæggelse",
            "displayValue": "27/01/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}