{
    "id": 47199,
    "title": "Bekendtgørelse om vedtægt for TV 2",
    "documentTypeId": "60",
    "isSagsforlobPeriodValid": false,
    "shortName": "BEK nr 75 af 05/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om vedtægt for TV 2 </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 15 l, stk. 6, i lov om radio- og fjernsynsvirksomhed, jf.  \r\n\r\n lovbekendtgørelse nr. 363 af 2. juni 1989, fastsættes: </P>  \r\n\r\n<P>Navn, hjemsted og formål </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> TV 2 er en selvejende institution, hvis  \r\n\r\n vedtægter fastsættes af kommunikationsministeren. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> TV 2's hjemsted er Odense. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> TV 2 har til formål ved selvstændig  \r\n\r\n programvirksomhed at tilvejebringe og sprede landsdækkende og regionale  \r\n\r\n fjernsynsprogrammer. </P>  \r\n\r\n<P CLASS=STK> <I>Stk. 2. </I> TV 2 har i sin landsdækkende virksomhed til  \r\n\r\n opgave at udsende fjernsynsprogrammer, der omfatter nyheds- og  \r\n\r\n aktualitetsstof, oplysning, underholdning, kunst og kultur, idet der  \r\n\r\n tilstræbes kvalitet og professionalisme. Det skal tilstræbes, at mindst  \r\n\r\n halvdelen af programudbuddet består af dansk/nordisk produktion. TV 2 har et  \r\n\r\n særligt ansvar for at gengive, kommentere og beskrive den udvikling og  \r\n\r\n kultur, der præger landets forskellige dele. I sin formidling af nyheds- og  \r\n\r\n aktualitetsstof skal TV 2 altid tilstræbe saglighed og upartiskhed. Det  \r\n\r\n samlede programudbud skal sammensættes under hensyn til ønsket om alsidighed  \r\n\r\n og mangfoldighed. Programmer rettet mod mindre målgrupper skal indgå som et  \r\n\r\n naturligt led i TV 2's sendevirksomhed. </P>  \r\n\r\n<P CLASS=STK> <I>Stk. 3. </I> De regionale virksomheder er i deres formidling  \r\n\r\n af nyheds- og aktualitetsstof samt i deres samlede programudbud med de  \r\n\r\n modifikationer, der følger af deres kortere sendetid, forpligtet af de samme  \r\n\r\n hensyn som nævnt i § 3, stk. 2. De skal i øvrigt i deres programlægning lægge  \r\n\r\n vægt på tilknytningen til regionen og i den sammenhæng være opmærksom på  \r\n\r\n ønskeligheden af produktion af regionalt stof af landsdækkende interesse.  \r\n\r\n</P>  \r\n\r\n<P CLASS=STK> <I>Stk. 4. </I> TV 2 opbygges sådan, at den landsdækkende og de  \r\n\r\n regionale virksomheder driver en egenproduktion, der væsentligst består af  \r\n\r\n nyheds- og aktualitetsudsendelser. I disse kan der indgå større eller mindre  \r\n\r\n elementer af entreprise eller indkøb. For i de landsdækkende nyheds- og  \r\n\r\n aktualitetsudsendelser at sikre en reel landsdækning indgås der nærmere  \r\n\r\n aftaler mellem den landsdækkende og de regionale virksomheder, hvorved de  \r\n\r\n regionale virksomheder i en vis udstrækning virker som regionale leverandører  \r\n\r\n til den landsdækkende virksomhed, jf. i øvrigt § 10, stk. 2. Derudover  \r\n\r\n tilvejebringes programmerne ved bestilling i entreprise eller ved indkøb fra  \r\n\r\n producenter uden for TV 2-virksomheden. Entreprisebestillinger kan vedrøre  \r\n\r\n enkelte udsendelser, udsendelser med fælles stofområde og udsendelser med  \r\n\r\n samme tidsmæssige placering. Ved entreprisemodellens gennemførelse i praksis  \r\n\r\n tilstræbes størst mulig fleksibilitet. Programmer kan produceres som  \r\n\r\n koproduktioner mellem TV 2-virksomhederne og uafhængige producenter. </P>  \r\n\r\n<P CLASS=STK> <I>Stk. 5. </I> Ansvar i henhold til radiolovgivningen kan ikke  \r\n\r\n overdrages til andre. </P>  \r\n\r\n<P>Ledelse </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> TV 2 ledes af en bestyrelse (den centrale  \r\n\r\n bestyrelse) på 8 medlemmer, som beskikkes af kommunikationsministeren for en  \r\n\r\n 4-årig periode. 5 af medlemmerne udpeges af ministeren under hensyn til  \r\n\r\n medlemmernes personlige kvalifikationer, således at den samlede bestyrelse  \r\n\r\n repræsenterer mediemæssig, kulturel og ledelsesmæssig indsigt. Ministeren  \r\n\r\n udpeger formand og næstformand. </P>  \r\n\r\n<P CLASS=STK> <I>Stk. 2. </I> Medarbejderne i den landsdækkende TV  \r\n\r\n 2-virksomhed udpeger et medlem til den centrale bestyrelse. </P>  \r\n\r\n<P CLASS=STK> <I>Stk. 3. </I> De regionale bestyrelser, jf. § 8, udpeger i  \r\n\r\n fællesskab blandt deres medlemmer to medlemmer til den centrale bestyrelse.  \r\n\r\n Medlemmerne kan kun have sæde i den centrale bestyrelse indtil udløbet af  \r\n\r\n medlemsskabet af den regionale bestyrelse. </P>  \r\n\r\n<P CLASS=STK> <I>Stk. 4. </I> I tilfælde af udtræden udpeges et nyt medlem  \r\n\r\n jf. stk. 1 for den resterende del af beskikkelsesperioden. </P>  \r\n\r\n<P CLASS=STK> <I>Stk. 5. </I> Umiddelbar genbeskikkelse kan kun finde sted  \r\n\r\n een gang. </P>  \r\n\r\n<P CLASS=STK> <I>Stk. 6. </I> Medlemmer af Folketinget kan ikke være  \r\n\r\n medlemmer af den centrale bestyrelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den centrale bestyrelse har den overordnede  \r\n\r\n ledelse af den samlede TV 2-virksomhed, med mindre kompetencen i henhold til  \r\n\r\n lov er henlagt til andre, og fastsætter de almindelige retningslinier for  \r\n\r\n virksomheden. </P>  \r\n\r\n<P CLASS=STK> <I>Stk. 2. </I> Bestyrelsen træffer beslutning om indgåelse og  \r\n\r\n opsigelse af kollektive overenskomster for TV 2's fastansatte medarbejdere.  \r\n\r\n</P>  \r\n\r\n<P CLASS=STK> <I>Stk. 3. </I> Bestyrelsen tegnes af formanden eller i dennes  \r\n\r\n fravær af næstformanden. Bestyrelsen kan meddele prokura. </P>  \r\n\r\n<P CLASS=STK> <I>Stk. 4. </I> Bestyrelsen fastsætter selv sin  \r\n\r\n forretningsorden. </P>  \r\n\r\n<P>Regioner </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der kan oprettes 6-8 regionale TV 2-virksomheder  \r\n\r\n som en del af den samlede TV 2-virksomhed. Oprettelsen sker på grundlag af  \r\n\r\n regionale ønsker og inden for de økonomiske rammer for den samlede TV  \r\n\r\n 2-virksomhed. Det samlede antal regioner skal dække væsentlige dele af  \r\n\r\n landet, men ikke nødvendigvis være fuldt landsdækkende. Oprettelse af  \r\n\r\n regionale virksomheder er betinget af kommunikationsministerens godkendelse.  \r\n\r\n</P>  \r\n\r\n<P CLASS=STK> <I>Stk. 2. </I> Oprettelsen af en regional virksomhed  \r\n\r\n forudsætter et lokalt initiativ, som udmøntes i dannelsen af et  \r\n\r\n repræsentantskab. Repræsentantskabet skal sammensættes med en alsidig  \r\n\r\n repræsentation for det regionale kultur- og samfundsliv, og kan f.eks. bestå  \r\n\r\n af repræsentanter for oplysningsforbundene og seer- og lytterorganisationer,  \r\n\r\n erhvervsfaglige organisationer, andre folkelige og kulturelle organisationer  \r\n\r\n og eventuelt en støtteforening. Personer, der ikke repræsenterer særlige  \r\n\r\n interesser, kan vælges. Der kan være repræsentation fra de berørte amtsråd.  \r\n\r\n</P>  \r\n\r\n<P CLASS=STK> <I>Stk. 3. </I> Repræsentantskabet undersøger behovet og  \r\n\r\n muligheden for oprettelse af en regional TV 2-virksomhed. På dette grundlag  \r\n\r\n udformes en ansøgning om godkendelse af en regional virksomhed, der med en  \r\n\r\n udtalelse fra amtsrådet/amtsrådene fremsendes til den centrale bestyrelse.  \r\n\r\n</P>  \r\n\r\n<P CLASS=STK> <I>Stk. 4. </I> Ansøgningen skal sandsynliggøre, at der i  \r\n\r\n regionen er mulighed for at udvikle producenter uden for TV 2-virksomheden,  \r\n\r\n som i entreprise- og købssamarbejde med denne inden for en kortere periode  \r\n\r\n vil være i stand til at udfylde en nærmere bestemt sendetid. Ansøgningen skal  \r\n\r\n videre gennem en organisationsplan, en plan for uddannelse af medarbejdere,  \r\n\r\n en plan for den ansættelsesmæssige udbygningstakt og en plan for opbygningen  \r\n\r\n af de tekniske faciliteter sandsynliggøre, at man efter en opbygningsfase vil  \r\n\r\n kunne præstere en daglig sendetid på i gennemsnit 30 minutter. Ansøgningen  \r\n\r\n skal indeholde retningslinier for programvirksomheden, der overholder de  \r\n\r\n overordnede principper om kvalitet, alsidighed og mangfoldighed, tilsikrer  \r\n\r\n saglighed og upartiskhed i formidling af nyheds- og aktualitetsstof og  \r\n\r\n præciserer programmernes særlige tilknytning til regionen. Der redegøres for  \r\n\r\n den forventede fordeling mellem egenproduktion og entreprise/indkøb. Der  \r\n\r\n henvises i øvrigt til § 3, stk. 3 og stk. 4, der forudsætter en  \r\n\r\n aftaleindgåelse om et samarbejde mellem den landsdækkende og de regionale  \r\n\r\n virksomheder i henseende til nyhedsdækningen. Heraf følger, at de regionale  \r\n\r\n virksomheders tekniske faciliteter skal muliggøre samarbejde med den  \r\n\r\n landsdækkende virksomhed og de øvrige regionale TV 2-virksomheder. Der  \r\n\r\n udabejdes et budgetforslag for budgetåret og et budgetoverslag for den  \r\n\r\n følgende 3-års periode, der tager højde for den gradvise udbygning af  \r\n\r\n sendetiden, uddannelsesomkostningerne, investeringsbehov m.v. Det skal af  \r\n\r\n budgetforslaget fremgå, hvorvidt der påregnes lokale tilskud til  \r\n\r\n virksomheden. </P>  \r\n\r\n<P CLASS=STK> <I>Stk. 5. </I> Den centrale bestyrelse kan yde praktisk og  \r\n\r\n økonomisk bistand ved regionernes udarbejdelse af organisationsplan, plan for  \r\n\r\n uddannelse af medarbejdere m.v., jf. stk. 4. </P>  \r\n\r\n<P CLASS=STK> <I>Stk. 6. </I> Amtsrådet/amtsrådene skal oplyse, om den  \r\n\r\n virksomhed, der beskrives i ansøgningen, efter amtsrådets/amtsrådenes  \r\n\r\n vurdering opfylder de ovenfor nævnte krav, herunder kravene til  \r\n\r\n repræsentantskabets sammensætning. Det oplyses endvidere, hvorvidt  \r\n\r\n amtsrådet/amtsrådene er vidende om, at andre lokale grupper ønsker  \r\n\r\n godkendelse som regional virksomhed. En ansøgning skal også fremsendes af  \r\n\r\n amtsrådet, selvom amtsrådets vurdering måtte være negativ. Ved fremsendelsen  \r\n\r\n skal stemmefordelingen ved amtsrådets behandling oplyses, hvis vurderingen  \r\n\r\n hviler på en afstemning, ligesom eventuelle mindretalsudtalelser skal  \r\n\r\n vedlægges. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> På grundlag af ansøgningen optager den centrale  \r\n\r\n bestyrelse forhandling med repræsentantskabet forud for bestyrelsens  \r\n\r\n udformning af de bemærkninger, der skal ledsage ansøgningen, når den  \r\n\r\n fremsendes til kommunikationsministerens stillingtagen. </P>  \r\n\r\n<P CLASS=STK> <I>Stk. 2. </I> Såfremt repræsentantskabet ikke har valgt en  \r\n\r\n bestyrelse, skal det forud for forhandlingen med den centrale bestyrelse af  \r\n\r\n sin midte vælge et arbejdsudvalg efter samme principper som den eventuelle  \r\n\r\n senere bestyrelse. Arbejdsudvalget fører på repræsentantskabets vegne  \r\n\r\n forhandling med den centrale bestyrelse. </P>  \r\n\r\n<P CLASS=STK> <I>Stk. 3. </I> Kommunikationsministeren godkender de regionale  \r\n\r\n virksomheder. Til godkendelsen kan knyttes betingelser eller forudsætninger.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Når en regional virksomhed er godkendt af  \r\n\r\n kommunikationsministeren vælger repræsentantskabet for en 4-årig periode en  \r\n\r\n bestyrelse på 5-7 medlemmer. Valget kan finde sted ved indirekte valg.  \r\n\r\n Bestyrelsen vælger selv sin formand. Medlemmer af Folketinget,  \r\n\r\n kommunalbestyrelser og amtsråd kan ikke være medlemmer af den regionale  \r\n\r\n bestyrelse. Umiddelbart genvalg kan kun finde sted een gang. </P>  \r\n\r\n<P CLASS=STK> <I>Stk. 2. </I> Bestyrelsen skal sammensættes under hensyntagen  \r\n\r\n til medlemmernes personlige og faglige kvalifikationer, således at  \r\n\r\n mediemæssig, kulturel og ledelsesmæssig indsigt repræsenteres. </P>  \r\n\r\n<P CLASS=STK> <I>Stk. 3 </I> Bestyrelsen kan ikke afsættes i valgperioden.  \r\n\r\n Hvis et medlem udtræder, udpeger repræsentantskabet et nyt medlem for den  \r\n\r\n resterende del af valgperioden. </P>  \r\n\r\n<P CLASS=STK> <I>Stk. 4 </I> Hvis bestyrelsen ikke opfylder sine  \r\n\r\n forpligtelser i henhold til § 9, stk. 1, kan kommunikationsministeren fratage  \r\n\r\n den regionale virksomhed dens godkendelse som region inden for TV 2. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bestyrelsen har den overordnede ledelse af den  \r\n\r\n regionale virksomhed og er ansvarlig for, at den drives i henhold til lov og  \r\n\r\n vedtægt for TV 2 som en del af det samlede TV 2. Bestyrelsen er alene bundet  \r\n\r\n af bestemmelser i love og vedtægter samt eventuelle betingelser og  \r\n\r\n forudsætninger, fastsat i forbindelse med godkendelse af den regionale  \r\n\r\n virksomhed. </P>  \r\n\r\n<P CLASS=STK> <I>Stk. 2. </I> Bestyrelsen kan fastsætte en vedtægt for den  \r\n\r\n regionale virksomhed. Vedtægten må ikke tillægge bestyrelsen kompetence  \r\n\r\n udover hvad loven, vedtægten for TV 2 og eventuelle betingelser og  \r\n\r\n forudsætninger ved godkendelsen fastsætter. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De regionale virksomheder kan tilbyde  \r\n\r\n egenproduktioner, entrepriseproduktioner eller indkøbte produktioner til den  \r\n\r\n landsdækkende TV 2-virksomhed eller til andre regioner. </P>  \r\n\r\n<P CLASS=STK> <I>Stk. 2. </I> I forbindelse med fastlæggelse af det samlede  \r\n\r\n budget for TV 2-virksomheden fastsætter den centrale bestyrelse med  \r\n\r\n udgangspunkt i markedsøkonomiske forhold rammer for vilkår vedrørende salg af  \r\n\r\n udsendelser til andre TV 2-virksomheder, herunder den landsdækkende. Der kan  \r\n\r\n fastsættes særlige vilkår for regionale nyheds- og aktualitetsindslag i de  \r\n\r\n landsdækkende udsendelser. </P>  \r\n\r\n<P CLASS=STK> <I>Stk. 3. </I> En produktion skal tilbydes andre TV  \r\n\r\n 2-virksomheder, førend produktionen kan tilbydes virksomheder uden for TV 2.  \r\n\r\n</P>  \r\n\r\n<P>Direktion </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Såvel den centrale bestyrelse som de regionale  \r\n\r\n bestyrelser ansætter en direktion i overensstemmelse med den af den  \r\n\r\n pågældende bestyrelse vedtagne organisatoriske opbygning. </P>  \r\n\r\n<P CLASS=STK> <I>Stk. 2. </I> Den administrerende direktør for den  \r\n\r\n landsdækkende virksomhed, henholdsvis direktørerne for de regionale  \r\n\r\n virksomheder, har det daglige programansvar og varetager den daglige  \r\n\r\n administrative og økonomiske ledelse. Den administrerende direktør,  \r\n\r\n henholdsvis de regionale direktører, ansætter de respektive virksomheders  \r\n\r\n personale. </P>  \r\n\r\n<P CLASS=STK> <I>Stk. 3. </I> Den administrerende direktør for den  \r\n\r\n landsdækkende TV 2-virksomhed afgør, hvilke af de tilbudte regionale  \r\n\r\n programmer TV 2 ønsker at sende landsdækkende. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Det påhviler direktionen at sikre, at alle  \r\n\r\n udsendelser optages på bånd, og at disse opbevares i 3 måneder, jf. stk. 3.  \r\n\r\n Kommunikationsministeren kan fastsætte nærmere regler om optagelse og  \r\n\r\n opbevaring af udsendelser. </P>  \r\n\r\n<P CLASS=STK> <I>Stk. 2. </I> Klager over et program skal indgives til den  \r\n\r\n ansvarlige TV 2-virksomhed inden 4 uger efter programmets udsendelse.  \r\n\r\n Direktionen er ansvarlig for, at klager behandles hurtigst muligt efter deres  \r\n\r\n modtagelse. </P>  \r\n\r\n<P CLASS=STK> <I>Stk. 3. </I> Båndoptagelse af en udsendelse må ikke  \r\n\r\n destrueres, så længe en klagesag vedrørende udsendelsen verserer, jf. stk. 4.  \r\n\r\n</P>  \r\n\r\n<P CLASS=STK> <I>Stk. 4. </I> Klager over en afgørelse, truffet af  \r\n\r\n direktionen, kan indbringes for Radionævnet jf. radiolovens kap. 3. </P>  \r\n\r\n<P>Finansiering </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> TV 2's samlede virksomhed finansieres ved  \r\n\r\n beløb, der overføres fra TV 2-fonden, jf. §§ 17-21, i overensstemmelse med de  \r\n\r\n af kommunikationsministeren fastsatte rammebudgetter, og gennem indtægter ved  \r\n\r\n salg af programmer og andre ydelser, tilskud m.v. </P>  \r\n\r\n<P CLASS=STK> <I>Stk. 2. </I> Den centrale bestyrelse afgiver, efter  \r\n\r\n forhandling med de regionale bestyrelser, hvert år inden den 1. april til  \r\n\r\n ministeren forslag til budgetrammer for det følgende år, indeholdende dels  \r\n\r\n hovedtal for drifts- og anlægsudgifter vedrørende den landsdækkende TV  \r\n\r\n 2-virksomhed, dels overførsler til de regionale TV 2-virksomheder. Forslagene  \r\n\r\n til budgetrammer for de regionale virksomheder udarbejdes under hensyn til de  \r\n\r\n enkelte regioners sendetid samt til lokale produktionsforhold og varierende  \r\n\r\n behov for anlægsudgifter. </P>  \r\n\r\n<P CLASS=STK> <I>Stk. 3. </I> Forslaget til budgetrammer udarbejdes i  \r\n\r\n budgetårets pris- og lønniveau og ledsages af forslag om størrelsen af  \r\n\r\n overførsel fra TV 2-fonden for det pågældende år. Der redegøres særskilt for  \r\n\r\n egne indtægter ved salg af programmer og andre ydelser, tilskud m.v. </P>  \r\n\r\n<P CLASS=STK> <I>Stk. 4. </I> Forslaget til budgetrammer suppleres med  \r\n\r\n budgetoverslag for de tre følgende år og en redegørelse for foreslåede  \r\n\r\n ændringer i forhold til seneste budget og i forhold til tidligere principielt  \r\n\r\n godkendte budgetoverslag. Budgetforslag og budgetoverslag skal indeholde en  \r\n\r\n redegørelse for følgende budgetteringsforudsætninger: For så vidt angår  \r\n\r\n anlægsudgifter, skal der gives oplysning om, hvorledes udgifterne indgår i  \r\n\r\n institutionens investeringsprogram i den samlede budgetperiode. For så vidt  \r\n\r\n angår driftsudgifter, skal der for hele budgetperioden, sammenholdt med de  \r\n\r\n seneste afsluttede 3 regnskabsår, gives oplysning om hovedlinierne i den  \r\n\r\n påtænkte programaktivitet opdelt på hovedområder samt en redegørelse for  \r\n\r\n udviklingen i produktivitet. Der skal endvidere gives oplysning om  \r\n\r\n udviklingen i gennemsnitsløn i de seneste 3 regnskabsår. Endelig skal der i  \r\n\r\n budgetoverslaget gives en særskilt vurdering af den forventede udvikling i  \r\n\r\n salg af ydelser m.v. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Kommunikationsministeren fastsætter hvert år så  \r\n\r\n vidt muligt inden den 1. juni med tilslutning fra Folketingets finansudvalg  \r\n\r\n den andel af afgifterne for benyttelse af fjernsynsmodtagere og den andel af  \r\n\r\n overskuddet ved reklamering i TV 2, der kan anvendes til TV 2-virksomheden.  \r\n\r\n</P>  \r\n\r\n<P CLASS=STK> <I>Stk. 2. </I> Ministeren fastsætter samtidig budgetrammer for  \r\n\r\n den samlede TV 2-virksomhed, herunder overførsler til de regionale  \r\n\r\n virksomheder. Der gives principiel tilslutning til foreløbige budgetrammer  \r\n\r\n for den følgende 3-års periode. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Den centrale bestyrelse og de regionale  \r\n\r\n bestyrelser fastsætter hvert år inden den 15. oktober budgettet for det  \r\n\r\n kommende år for henholdsvis den landsdækkende virksomhed og de regionale  \r\n\r\n virksomheder. </P>  \r\n\r\n<P CLASS=STK> <I>Stk. 2. </I> I budgettet indgår, foruden overførsel fra TV  \r\n\r\n 2-fonden, indtægter ved salg af programmer og andre ydelser, tilskud m.v.,  \r\n\r\n tillige med eventuelt overførte overskud eller underskud fra tidligere  \r\n\r\n regnskabsår under TV 2-ordningen. Den centrale bestyrelse fastsætter efter  \r\n\r\n forhandling med de regionale bestyrelser bestemmelser vedrørende tilskud til  \r\n\r\n TV 2's programvirksomhed. </P>  \r\n\r\n<P CLASS=STK> <I>Stk. 3. </I> I finansieringen kan ikke indgå indtægter ved  \r\n\r\n tv-transmitterede bingospil og lignende eller ved abonnementssalg ved hjælp  \r\n\r\n af dekoder. </P>  \r\n\r\n<P CLASS=STK> <I>Stk. 4. </I> Den centrale bestyrelse fastsætter regler for  \r\n\r\n udarbejdelse af budget og regnskab, som skal følges af de regionale  \r\n\r\n virksomheder. </P>  \r\n\r\n<P CLASS=STK> <I>Stk. 5. </I> Kommunikationsministeren træffer nærmere  \r\n\r\n bestemmelse om budgetprocedure i opbygningsperioden. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Hvert år inden 1. april afgiver de regionale  \r\n\r\n bestyrelser til den centrale bestyrelse beretning samt revideret regnskab for  \r\n\r\n den regionale virksomhed for det forudgående år. De regionale virksomheders  \r\n\r\n regnskaber revideres af en statsautoriseret revisor. Rigsrevisionen har  \r\n\r\n adgang til at gennemgå de regionale virksomheders regnskaber. Ved  \r\n\r\n gennemgangen påses navnlig, at regnskaberne er undergivet betryggende  \r\n\r\n revision, at midlerne er anvendt i overensstemmelse med givne bestemmelser,  \r\n\r\n og at der i øvrigt er taget skyldige økonomiske hensyn ved forvaltningen af  \r\n\r\n midlerne. De regionale virksomheders regnskaber fremsendes med revisionens,  \r\n\r\n henholdsvis Rigsrevisionens bemærkninger til den centrale bestyrelse. </P>  \r\n\r\n<P CLASS=STK> <I>Stk. 2. </I> Hvert år inden 1. juli afgiver den centrale  \r\n\r\n bestyrelse til kommunikationsministeren revideret regnskab for den  \r\n\r\n landsdækkende virksomhed for det forudgående år. Regnskabet revideres af  \r\n\r\n Rigsrevisionen. Regnskabet forelægges med revisionens bemærkninger ministeren  \r\n\r\n til godkendelse. </P>  \r\n\r\n<P CLASS=STK> <I>Stk. 3. </I> Den centrale bestyrelse afgiver hvert år inden  \r\n\r\n 1. juli til kommunikationsministeren beretning over den samlede TV  \r\n\r\n 2-virksomhed. Reviderede regnskaber for de regionale virksomheder vedlægges.  \r\n\r\n</P>  \r\n\r\n</DIV>  \r\n\r\n<A NAME=\"\"P16A\"\"></A>\r\n\r\n<DIV CLASS=PARAGRAPH ID=\"P16A\">  \r\n\r\n<P CLASS=PARAB> <B>§ 16 a. </B> TV 2's regnskabsår er kalenderåret.  \r\n\r\n Årsregnskabet skal udvise sendetider, indtægter, driftsudgifter og  \r\n\r\n anlægsudgifter, resultat samt balance for ultimo året. Årsregnskabet  \r\n\r\n udarbejdes efter principper, der fastsættes af kommunikationsministeren efter  \r\n\r\n forhandling med TV 2. </P>  \r\n\r\n<P>TV 2-fonden </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Den centrale bestyrelse opretter og bestyrer TV  \r\n\r\n 2-fonden. </P>  \r\n\r\n<P CLASS=STK> <I>Stk. 2. </I> Til TV 2-fonden indbetales: </P>  \r\n\r\n<UL CLASS=PLAIN-LIST>  \r\n\r\n<LI>1) afgift for benyttelse af fjernsynsmodtagere og </LI>  \r\n\r\n<LI>2) overskud ved reklamering i TV 2, i overensstemmelse med  \r\n\r\n kommunikationsministerens beslutning. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> TV 2-fondens midler anbringes i anerkendte  \r\n\r\n danske pengeinstitutter eller i børsnoterede obligationer. </P>  \r\n\r\n<P CLASS=STK> <I>Stk. 2. </I> Den centrale bestyrelse udbetaler kvartalsvis  \r\n\r\n forud til de regionale virksomheder og den centrale virksomhed de beløb, der  \r\n\r\n er indeholdt i de af kommunikationsministeren fastsatte årlige budgetrammer.  \r\n\r\n</P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Hvis tilstrækkelige midler til sikring af  \r\n\r\n driften inden for den godkendte budgetramme ikke er til stede i TV 2-fonden,  \r\n\r\n kan den centrale TV 2-bestyrelse med godkendelse af kommunikationsministeren  \r\n\r\n trække på en statsgaranti, hvis størrelse fastsættes årligt af ministeren med  \r\n\r\n tilslutning fra Folketingets finansudvalg samtidig med fastsættelse af  \r\n\r\n budgetrammer for TV 2. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Den centrale bestyrelse afgiver til  \r\n\r\n kommunikationsministeren hvert år inden 1. juli revideret regnskab for TV  \r\n\r\n 2-fonden. </P>  \r\n\r\n<P CLASS=STK> <I>Stk. 2. </I> Regnskabet revideres af Rigsrevisionen, og  \r\n\r\n forelægges med revisionens bemærkninger ministeren til godkendelse. </P>  \r\n\r\n<P>Sendernet </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Den centrale bestyrelse forhandler med  \r\n\r\n Generaldirektoratet for Post- og Telegrafvæsenet om oprettelse af de  \r\n\r\n fjernsynsstationer, der er nødvendige for spredning af fjernsynsprogrammer  \r\n\r\n for TV 2. Bestyrelsen forhandler ligeledes om betalingen for brugen af  \r\n\r\n sendernettet. Den endelige betalingsordning fastsættes af  \r\n\r\n kommunikationsministeren. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> I forbindelse med udarbejdelse af forslag til  \r\n\r\n de årlige budgetrammer, stilles forslag om sendetid. Den centrale bestyrelse  \r\n\r\n udarbejder efter forhandling med de regionale bestyrelser et forslag til  \r\n\r\n kommunikationsministeren om fordeling af sendetid mellem de regionale  \r\n\r\n virksomheder og den landsdækkende virksomhed. </P>  \r\n\r\n<P CLASS=STK> <I>Stk. 2. </I> Kommunikationsministeren fastsætter hvert år så  \r\n\r\n vidt muligt inden den 1. juni sendetidsfordelingen for det følgende år. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Den centrale bestyrelse forhandler med Danmarks  \r\n\r\n Radio om, i perioden indtil TV 2-sendernettet er udbygget, at muliggøre, at  \r\n\r\n TV 2-virksomhederne anvender de fjernsynsstationer, der anvendes af Danmarks  \r\n\r\n Radio, på nærmere fastsatte tidspunkter. </P>  \r\n\r\n<P CLASS=STK> <I>Stk. 2. </I> Kommunikationsministeren fastsætter den  \r\n\r\n endelige fordeling. </P>  \r\n\r\n<P>Programråd </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Kommunikationsministeren beskikker for en  \r\n\r\n 4-årig periode et programråd. </P>  \r\n\r\n<P CLASS=STK> <I>Stk. 2. </I> Programrådet består af 21 medlemmer, der  \r\n\r\n repræsenterer folkelige organisationer og foreninger m.v. 7 af medlemmerne  \r\n\r\n udpeges af lytter- og seerorganisationer. </P>  \r\n\r\n<P CLASS=STK> <I>Stk. 3. </I> Ministeren træffer nærmere bestemmelse om  \r\n\r\n programrådets sammensætning, herunder om lytter- og seerorganisationernes  \r\n\r\n repræsentation efter stk. 2. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Programrådet er et rådgivende organ, der skal  \r\n\r\n drøfte TV 2's programvirksomhed og kan afgive udtalelse herom til den  \r\n\r\n centrale bestyrelse og til direktionen. </P>  \r\n\r\n<P CLASS=STK> <I>Stk. 2. </I> Programrådet afholder efter drøftelse med den  \r\n\r\n centrale bestyrelse 2-3 årlige møder, hvor repræsentanter for såvel den  \r\n\r\n centrale bestyrelse og direktionen for den landsdækkende virksomhed som de  \r\n\r\n regionale virksomheder er til stede. </P>  \r\n\r\n<P CLASS=STK> <I>Stk. 3. </I> Programrådet vælger selv sin formand og  \r\n\r\n fastsætter selv sin forretningsorden. Udgifter ved programrådets virksomhed  \r\n\r\n afholdes af den landsdækkende TV 2-virksomhed, der tillige stiller  \r\n\r\n sekretariatsbistand til rådighed. </P>  \r\n\r\n<P CLASS=STK> <I>Stk. 4. </I> Ministeren træffer bestemmelse vedrørende  \r\n\r\n vederlæggelse af programrådets medlemmer. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Det regionale repræsentantskab fungerer som  \r\n\r\n programråd for den regionale TV 2-virksomhed. Det skal drøfte den regionale  \r\n\r\n programvirksomhed og kan afgive udtalelse herom til den regionale virksomheds  \r\n\r\n bestyrelse og direktør. </P>  \r\n\r\n<P CLASS=STK> <I>Stk. 2. </I> Programrådet træder i funktion, når  \r\n\r\n udsendelsesvirksomheden er begyndt. </P>  \r\n\r\n<P>Reklamer </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Reklamer sendes i blokke af max. 5 minutters  \r\n\r\n varighed mellem udsendelserne, således at udsendelser ikke må afbrydes, for  \r\n\r\n at reklamer kan sendes. </P>  \r\n\r\n<P CLASS=STK> <I>Stk. 2. </I> Reklamer skal klart kunne identificeres som  \r\n\r\n sådanne, således at de i indhold og præsentation adskiller sig fra de  \r\n\r\n ordinære udsendelser. </P>  \r\n\r\n<P CLASS=STK> <I>Stk. 3. </I> Reklameudsendelserne i TV 2 må ikke udgøre mere  \r\n\r\n end 15 minutter daglig, fordelt på blokke, hvoraf een blok knyttes til  \r\n\r\n regionalprogrammet. Den daglige sendetid for reklamer må ikke overstige 10  \r\n\r\n minutter på det landsdækkende program og ikke 5 minutter på  \r\n\r\n regionalprogrammet. </P>  \r\n\r\n<P CLASS=STK> <I>Stk. 4. </I> Det regionale reklameprogram placeres i  \r\n\r\n tilknytning til det daglige regionalprogram. </P>  \r\n\r\n<P CLASS=STK> <I>Stk. 5. </I> Det landsdækkende reklameprogram fordeles  \r\n\r\n således, at to blokke placeres i tilknytning til den primære landsdækkende  \r\n\r\n nyhedsudsendelse, medens yderligere en blok placeres i den øvrige  \r\n\r\n aftensendeflade. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Reklameindslag leveres i blokke af det  \r\n\r\n statslige reklameselskab med angivelse af, på hvilket tidspunkt blokkene skal  \r\n\r\n placeres. </P>  \r\n\r\n<P CLASS=STK> <I>Stk. 2. </I> Reklameselskabet påser, at reglerne om reklamer  \r\n\r\n i TV 2 overholdes. </P>  \r\n\r\n<P>Ændring af vedtægten </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Den centrale bestyrelse kan stille forslag om  \r\n\r\n ændring af denne vedtægt. </P>  \r\n\r\n<P CLASS=STK> <I>Stk. 2. </I> Kompetencen til vedtægtsændring ligger hos  \r\n\r\n kommunikationsministeren. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Bekendtgørelsen træder i kraft den 17. februar  \r\n\r\n 1990. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 483 af 3.  \r\n\r\n juli 1987 om vedtægt for TV 2. </P>  \r\n\r\n<P>Kommunikationsministeren, Generaldirektoratet for P&amp;T, den 5. februar  \r\n\r\n 1990 </P>  \r\n\r\n<P>Torben Rechendorff </P>  \r\n\r\n<P>/ Christian Kofoed-Enevoldsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/1990"
        },
        {
            "displayName": "Accession",
            "displayValue": "B19900007505"
        },
        {
            "displayName": "Entydig dokumentidentifikation",
            "displayValue": "CM005988"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/09/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "05/02/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kommunikationsmin. G.P.T. 4. Afd. j.nr. 12-10-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}