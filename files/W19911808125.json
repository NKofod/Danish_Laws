{
    "id": 36704,
    "title": "Genoptagelse. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18081 af 07/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved påklage til Landsskatteretten af et af Told- og Skattestyrelsen  \r\n\r\n meddelt afslag på anmodning om genoptagelse af en 1986-ansættelse fandt  \r\n\r\n retten ikke grundlag for, at denne ansættelse skulle genoptages af de lokale  \r\n\r\n skattemyndigheder, og nægtelsen af genoptagelse blev derfor stadfæstet, jf.  \r\n\r\n Landsskatterettens forretningsorden § 17, stk. </I> </P>  \r\n\r\n<P> <I>3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Genoptagelse. (* 1) </H1>  \r\n\r\n<P></P>  \r\n\r\n<P>A klagede over, at Told- og Skattestyrelsen havde afslået en anmodning om  \r\n\r\n genoptagelse af hans skatteansættelse for indkomståret 1986 med henblik på  \r\n\r\n ændring af værdiansættelsen af goodwill ved tilbagekøb af  \r\n\r\n revisionsvirksomhed. </P>  \r\n\r\n<P>Det forelå oplyst, at klageren med virkning fra den 1. januar 1986 havde  \r\n\r\n overdraget en postordrevirksomhed, en handelsvirksomhed og en  \r\n\r\n revisionsvirksomhed til et anpartsselskab, hvori han ejede anparterne. Ved  \r\n\r\n overdragelsen blev værdien af goodwill vedrørende revisionsvirksomheden  \r\n\r\n fastsat til 170.000 kr., hvilket svarede til 50% af omsætningen vedrørende  \r\n\r\n indkomståret 1985. </P>  \r\n\r\n<P>Klageren havde tilbagekøbt revisionsvirksomheden fra anpartsselskabet i  \r\n\r\n oktober 1986 til overtagelse pr. 31. december 1986, og ved tilbagekøbet blev  \r\n\r\n værdien af goodwill fastsat til 100.000 kr. </P>  \r\n\r\n<P>Klageren havde imidlertid i januar 1987 fået tilbud fra revisionsfirmaet B  \r\n\r\n om køb af revisionsvirksomheden, og havde herefter solgt denne ved aftale  \r\n\r\n sidst i januar 1987 med virkning fra 1. januar 1987. Ved salget blev værdien  \r\n\r\n af goodwill fastsat til 300.000 kr., og klageren havde samtidig fået  \r\n\r\n ansættelse i revisionsfirmaet B. </P>  \r\n\r\n<P>Den kommunale skattemyndighed havde ansat værdien af goodwill til 300.000  \r\n\r\n kr. ved klagerens tilbagekøb af revisionsvirksomheden, idet denne værdi var  \r\n\r\n lagt til grund ved klagerens salg af revisionsvirksomheden i fri handel. Ved  \r\n\r\n indkomstansættelsen for indkomståret 1986 var derfor medregnet maskeret  \r\n\r\n udlodning, 200.000 kr., jf. ligningslovens § 16 A, stk. 1, og  \r\n\r\n skattegodtgørelse, 50.000 kr., jf. selskabsskattelovens § 17 A, stk. 1, eller  \r\n\r\n 250.000 kr. </P>  \r\n\r\n<P>Klageren havde anmodet om genoptagelse af skatteansættelsen for  \r\n\r\n indkomståret 1986, idet værdien af goodwill ved hans tilbagekøb af  \r\n\r\n revisionsvirksomheden blev påstået ansat til 170.000 kr., svarende til  \r\n\r\n værdiansættelsen ved hans salg af revisionsvirksomheden til anpartsselskabet.  \r\n\r\n Klageren havde herved anført, at der ikke i tiden mellem hans overdragelse af  \r\n\r\n revisionsvirksomheden til anpartsselskabet og hans tilbagekøb af denne havde  \r\n\r\n været tale om nævneværdig tilgang eller afgang af klienter. Endvidere  \r\n\r\n anførtes, at revisionsfirmaet B's tilbud om køb af revisionsvirksomheden i  \r\n\r\n januar 1987 var uforudset ved hans tilbagekøb af revisionsvirksomheden i  \r\n\r\n oktober 1986. </P>  \r\n\r\n<P>Told- og Skattestyrelsen havde afslået at genoptage skatteansættelsen for  \r\n\r\n indkomståret 1986, idet klageren ved salget af revisionsvirksomheden i januar  \r\n\r\n 1987 havde opnået et goodwillvederlag på 300.000 kr. </P>  \r\n\r\n<P>Landsskatteretten fandt efter det i sagen oplyste - herunder at goodwill  \r\n\r\n ved overdragelsen af revisionsvirksomheden i januar 1987 mellem uafhængige  \r\n\r\n parter var værdiansat til 300.000 kr. - at der ikke var grundlag for ændring  \r\n\r\n af den foretagne skatteansættelse for indkomståret 1986 vedrørende dette  \r\n\r\n punkt. </P>  \r\n\r\n<P>Det var følgelig med rette, at Told- og Skattestyrelsen havde afslået  \r\n\r\n genoptagelse af skatteansættelsen for indkomståret 1986. Den trufne afgørelse  \r\n\r\n blev derfor stadfæstet, jf. Landsskatterettens forretningsorden § 17, stk. 3.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 8, side 423."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911808125"
        },
        {
            "displayName": "Entydig dokumentidentifikation",
            "displayValue": "CA004639"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18081"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "07/03/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-2-78."
        },
        {
            "displayName": "Stikord",
            "displayValue": "GENOPTAGELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}