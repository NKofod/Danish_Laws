{
    "id": 36333,
    "title": "Fri proces til injuriesager Injuriesager ",
    "documentTypeId": "250",
    "isSagsforlobPeriodValid": false,
    "shortName": "UDT nr 60552 af 27/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Skrivelse fra Civilretsdirektoratet til samtlige statsamter og  \r\n\r\n Københavns Overpræsidium om ændring af praksis vedrørende fri proces til  \r\n\r\n injuriesager, hvor der anlægges sag mod et massemedie i anledning af freds-  \r\n\r\n og ærekrænkelser af en vis grovhed. </I> </P>  \r\n\r\n<P> <I>For fremtiden skal ansøgninger om fri proces imødekommes, når der er  \r\n\r\n tale om sagsanlæg mod fysiske eller juridiske personer, der er ansvarlige  \r\n\r\n eller medansvarlige efter medieansvarslovens kap. 3 og 4, og sagsanlægget  \r\n\r\n vedrører freds- og ærekrænkelser af en vis grovhed, som er fremsat eller  \r\n\r\n videregivet til et massemedie. </I> </P>  \r\n\r\n<P> <I>Det er fortsat en forudsætning, at de sædvanlige betingelser for at  \r\n\r\n opnå fri proces er opfyldt. </I> </P>  \r\n\r\n<P> <I>Ansøgninger om fri proces til injuriesager i øvrigt behandles i  \r\n\r\n overensstemmelse med den hidtidige praksis. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fri proces til injuriesager Injuriesager </H1>  \r\n\r\n<P></P>  \r\n\r\n<BR>  \r\n\r\n<P>Civilretsdirektoratet udsendte den 27. december 1991 følgende meddelelse  \r\n\r\n til samtlige statsamter og Københavns Overpræsidium vedrørende fri proces til  \r\n\r\n injuriesager: </P>  \r\n\r\n<P>I et svar af 11. april 1991 til Folketingets Retsudvalg (spørgsmål nr. 13  \r\n\r\n af 2. april 1991 vedrørende forslag til medieansvarslov (L 132 - bilag 20)  \r\n\r\n redegjorde justitsministeren for den hidtidige praksis med hensyn til fri  \r\n\r\n proces til injuriesager. Efter denne praksis har statsamterne og  \r\n\r\n Civilretsdirektoratet med udgangspunkt i forarbejderne til retsplejelovens  \r\n\r\n kap. 31 om fri proces hidtil været tilbageholdende med at meddele fri proces  \r\n\r\n til sådanne sager. </P>  \r\n\r\n<P>Justitsministeren udtalte samtidig, at han som led i den beskyttelse af  \r\n\r\n enkeltpersoner, som ikrafttrædelsen af medieansvarsloven bl.a. vil indebære,  \r\n\r\n ville finde det rigtigt, at statsamterne og Civilretsdirektoratet generelt er  \r\n\r\n imødekommende over for ansøgninger om fri proces til sagsanlæg mod et  \r\n\r\n massemedie i anledning af freds- og ærekrænkelser af en vis grovhed, såfremt  \r\n\r\n de almindelige betingelser for fri proces i øvrigt er opfyldt. Ministeren  \r\n\r\n udtalte endvidere, at han, hvis der i Folketinget var tilslutning hertil, i  \r\n\r\n forbindelse med medieansvarslovens ikrafttræden ville drage omsorg for, at  \r\n\r\n statsamternes og Civilretsdirektoratets praksis på dette område bliver i  \r\n\r\n overensstemmelse hermed. </P>  \r\n\r\n<P>I den anledning skal Civilretsdirektoratet anmode om, at ansøgninger om  \r\n\r\n fri proces imødekommes, når der er tale om sagsanlæg mod fysiske eller  \r\n\r\n juridiske personer, der er ansvarlige eller medansvarlige efter  \r\n\r\n medieansvarslovens kap. 3 og 4, og sagsanlægget vedrører freds- eller  \r\n\r\n ærekrænkelser af en vis grovhed, som er fremsat eller videregivet i et  \r\n\r\n massemedie. </P>  \r\n\r\n<P>Det er en forudsætning, at de sædvanlige betingelser for at opnå fri  \r\n\r\n proces i øvrigt er opfyldt. </P>  \r\n\r\n<P>Ansøgeren skal således opfylde de økonomiske betingelser for at opnå fri  \r\n\r\n proces, og der skal være rimelig grund til at føre proces, hvilket i  \r\n\r\n almindelighed betyder, at ansøgeren skal have udsigt til at få medhold i sin  \r\n\r\n påstand. </P>  \r\n\r\n<P>Civilretsdirektoratet skal anmode om, at de nævnte retningslinjer også  \r\n\r\n følges, såfremt sagsanlægget vedrører en ærekrænkelse, der ikke er fremsat  \r\n\r\n gennem et massemedie, men på anden måde er udbredt til en videre kreds. Det  \r\n\r\n samme bør været tilfældet, såfremt der i andre årsager er særlig grund til at  \r\n\r\n føre proces om et sådant spørgsmål, f.eks. fordi sagen har betydning for  \r\n\r\n ansøgerens ansættelsesforhold. </P>  \r\n\r\n<P>Ansøgninger om fri proces til injuriesager i øvrigt behandles i  \r\n\r\n overensstemmelse med den hidtidige praksis. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [
        "Dokumentet er i retsinformation.dk manuelt blevet markeret historisk, idet Civilstyrelsen siden 1. januar 2007 er 1. instans ved behandling af ansøgning om fri proces."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19916055258"
        },
        {
            "displayName": "Entydig dokumentidentifikation",
            "displayValue": "CA004268"
        },
        {
            "displayName": "Dato for indlæggelse",
            "displayValue": "18/05/2013"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60552"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "27/12/1991"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "1991-801-39"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}