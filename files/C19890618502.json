{
    "id": 55692,
    "title": "Hovedaftale mellem Finansministeriet og Statstjenestemændenes Centralorganisation II (i det følgende CO II) 1989 (* 1) ",
    "documentTypeId": "550",
    "isSagsforlobPeriodValid": false,
    "shortName": "AFT nr 6185 af 20/04/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hovedaftale mellem Finansministeriet og  \r\n\r\n Statstjenestemændenes Centralorganisation II (i det følgende CO II) 1989 (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Dækningsområde </P>  \r\n\r\n<P>Denne hovedaftale har bindende virkning for </P>  \r\n\r\n<P CLASS=PUNKT> <B>1.</B> de ministerier, styrelser og institutioner, der er  \r\n\r\n omfattet af en kollektiv overenskomst indgået af eller efter bemyndigelse fra  \r\n\r\n Finansministeriet eller CO II, og for </P>  \r\n\r\n<P CLASS=PUNKT> <B>2.</B> organisationer, der er tilsluttet CO II, samt for  \r\n\r\n medlemmer af disse organisationer, der er omfattet af kollektiv overenskomst,  \r\n\r\n indgået med CO II eller efter bemyndigelse fra CO II. </P>  \r\n\r\n<P> <B>Samarbejde og organisationsfrihed</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Finansministeriet og CO II er enige om at fremme  \r\n\r\n et godt samarbejde samt virke for rolige og stabile arbejdsforhold på  \r\n\r\n tjenestestederne. </P>  \r\n\r\n<P CLASS=STK> <I>Stk. 2. </I> Finansministeriet vil hverken direkte eller  \r\n\r\n indirekte lægge hindringer i vejen for, at medarbejdere organiserer sig i en  \r\n\r\n organisation tilsluttet CO II. </P>  \r\n\r\n<P> <B>Ledelsesretten</B>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsgiverne udøver ledelsesretten i  \r\n\r\n overensstemmelse med de i de kollektive overenskomster indeholdte  \r\n\r\n bestemmelser og i samarbejde med arbejdstagerne og deres  \r\n\r\n tillidsrepræsentanter i henhold til de mellem Finansministeriet og CO II/CO  \r\n\r\n IIs medlemsorganisationer til enhver tid gældende aftaler. </P>  \r\n\r\n<P> <B>Overenskomstindgåelse</B>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Finansministeriet anerkender CO II som  \r\n\r\n forhandlingsberettiget organisation på det af nærværende hovedaftale  \r\n\r\n omfattede område. </P>  \r\n\r\n<P CLASS=STK> <I>Stk. 2. </I> Parterne er enige om, at bestemmelser om løn-  \r\n\r\n og øvrige arbejdsvilkår bør fastsættes ved kollektiv overenskomst med CO II  \r\n\r\n eller CO IIs medlemsorganisationer efter bemyndigelse fra CO II. </P>  \r\n\r\n<P CLASS=STK> <I>Stk. 3. </I> Forhandling om indgåelse af ny overenskomst,  \r\n\r\n efter at en overenskomst er opsagt, eller om indgåelse af overenskomst,  \r\n\r\n optages snarest og senest 1 måned efter, at begæring om forhandling er  \r\n\r\n fremsat. Dog kan hovedaftaleparterne fastsætte en anden frist i forbindelse  \r\n\r\n med de generelle forhandlinger om overenskomstfornyelser. Forhandling om  \r\n\r\n indgåelse af ny overenskomst tilrettelægges således, at ny overenskomst søges  \r\n\r\n indgået, forinden den opsagte overenskomst udløber. </P>  \r\n\r\n<P> <B>Fredspligt</B>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Selv om en overenskomst er opsagt og udløbet, er  \r\n\r\n overenskomstens parter dog forpligtet til at overholde dens bestemmelser,  \r\n\r\n indtil anden overenskomst er indgået, eller arbejdsstandsning er iværksat i  \r\n\r\n overensstemmelse med reglerne i § 5. </P>  \r\n\r\n<P> <B>Arbejdsstandsning</B>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Parterne anerkender hinandens ret til at varsle  \r\n\r\n og iværksætte arbejdsstandsning efter nedenstående regler. For CO IIs  \r\n\r\n vedkommende tilkommer retten de enkelte medlemsorganisationer. </P>  \r\n\r\n<P CLASS=STK> <I>Stk. 2. </I> Beslutning om at iværksætte arbejdsstandsning  \r\n\r\n tilkendegives den anden overenskomstpart og henholdsvis Finansministeriet/CO  \r\n\r\n II ved særligt og anbefalet brev, mindst 1 måned før den iværksættes. </P>  \r\n\r\n<P CLASS=STK> <I>Stk. 3. </I> Den i stk. 2 nævnte skrivelse skal angive  \r\n\r\n arbejdsstandsningens karakter og nærmere omfang. </P>  \r\n\r\n<P CLASS=STK> <I>Stk. 4. </I> Arbejdsstandsning kan ikke omfatte </P>  \r\n\r\n<UL CLASS=PLAIN-LIST>  \r\n\r\n<LI>a) medlemmer, hvis medvirken i Finansministeriet eller i ministerier og  \r\n\r\n styrelser, der af Finansministeriet er bemyndiget til at indgå  \r\n\r\n overenskomster, er nødvendig for forhandlingernes afslutning eller  \r\n\r\n konfliktens ophør, eller </LI>  \r\n\r\n<LI>b) medlemmer, der undtages ved aftale mellem overenskomstparterne. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Som arbejdsstandsning betragtes strejke,  \r\n\r\n lockout, blokade og boykot. </P>  \r\n\r\n<P CLASS=STK> <I>Stk. 6. </I> Ved arbejdsstandsningens ophør genoptager  \r\n\r\n arbejdstagerne uden unødigt ophold deres arbejde på de tjenestesteder, hvor  \r\n\r\n de var ansat. Der må ikke fra nogens side finde fortrædigelse sted i  \r\n\r\n anledning af arbejdsstandsningen. </P>  \r\n\r\n<P CLASS=STK> <I>Stk. 7. </I> Overenskomstparterne er forpligtet til ikke at  \r\n\r\n understøtte, men med alle rimelige midler hindre overenskomststridige  \r\n\r\n arbejdsstandsninger og, såfremt overenskomststridige arbejdsstandsninger  \r\n\r\n finder sted, at søge disse bragt til ophør. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når der er indgået en kollektiv overenskomst,  \r\n\r\n kan der inden for det område, som overenskomsten omfatter, og så længe den er  \r\n\r\n gældende, ikke etableres arbejdsstandsning, medmindre der er hjemmel herfor i  \r\n\r\n &#187;Norm for regler for behandling af faglig strid&#171; eller kollektiv  \r\n\r\n overenskomst. </P>  \r\n\r\n<P CLASS=STK> <I>Stk. 2. </I> Varsling af sympatistrejke eller sympatilockout  \r\n\r\n finder sted i henhold til reglerne i § 5. </P>  \r\n\r\n<P> <B>Mægling og voldgift</B>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Enhver uenighed om forståelsen af en kollektiv  \r\n\r\n overenskomst indgået med CO II eller en medlemsorganisation efter  \r\n\r\n bemyndigelse fra CO II kan af hver af overenskomstparterne søges bilagt ved  \r\n\r\n mægling, eventuelt ved voldgift, efter nedenstående regler: </P>  \r\n\r\n<P CLASS=STK> <I>Stk. 2. </I> Såfremt en af parterne forlanger det, skal  \r\n\r\n striden søges bilagt ved et mæglingsmøde, der afholdes inden for en frist af  \r\n\r\n 2 uger efter begæring om mæglingsmøde er fremsat. Fristen kan ved aftale  \r\n\r\n forlænges. </P>  \r\n\r\n<P CLASS=STK> <I>Stk. 3. </I> Opnås der ikke ved denne mægling en løsning af  \r\n\r\n striden, kan sagen af hver af parterne henvises til endelig afgørelse ved en  \r\n\r\n voldgiftsret, der består af 4 medlemmer, hvoraf hver overenskomstpart vælger  \r\n\r\n 2, samt en opmand, der udpeges af voldgiftsrettens medlemmer. </P>  \r\n\r\n<P CLASS=STK> <I>Stk. 4. </I> Såfremt der ikke opnås enighed om udpegning af  \r\n\r\n opmanden, anmodes Arbejdsrettens formand om at udpege denne. </P>  \r\n\r\n<P> <B>Afskedigelse</B>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ved afskedigelser af en arbejdstager må  \r\n\r\n vilkårligheder ikke finde sted, og klager over påståede urimelige  \r\n\r\n afskedigelser kan derfor behandles efter nedenstående regler: </P>  \r\n\r\n<P>Sager om påståede urimelige afskedigelser behandles hurtigst muligt.  \r\n\r\n Sager, i hvilke der nedlægges påstand om underkendelse af en afskedigelse,  \r\n\r\n skal så vidt muligt være afsluttet inden udløbet af den pågældende  \r\n\r\n arbejdstagers opsigelsesvarsel. </P>  \r\n\r\n<P CLASS=STK> <I>Stk. 2. </I> Det påhviler ansættelsesmyndigheden at meddele  \r\n\r\n enhver opsigelse til den ansatte skriftligt med begrundelse for opsigelsen.  \r\n\r\n Såfremt den pågældende har været uafbrudt beskæftiget hos  \r\n\r\n ansættelsesmyndigheden i mere end 12 måneder, gives der samtidig meddelelse  \r\n\r\n til organisationen ved kopi af opsigelsesskrivelsen. </P>  \r\n\r\n<P CLASS=STK> <I>Stk. 3. </I> Såfremt den pågældende har været uafbrudt  \r\n\r\n beskæftiget hos ansættelsesmyndigheden i mere end 12 måneder og  \r\n\r\n organisationen skønner, at afskedigelsen ikke kan anses for rimeligt  \r\n\r\n begrundet i den pågældendes eller ansættelsesmyndighedens forhold, kan  \r\n\r\n organisationen inden for en frist af 14 dage efter opsigelsen kræve  \r\n\r\n spørgsmålet forhandlet med den lokale ansættelsesmyndighed. </P>  \r\n\r\n<P CLASS=STK> <I>Stk. 4. </I> Opnås der ikke ved forannævnte forhandling  \r\n\r\n enighed mellem organisationen og ansættelsesmyndigheden, kan organisationen  \r\n\r\n inden for en frist af 14 dage efter forhandlingen begære sagen forhandlet  \r\n\r\n mellem overenskomstens parter. </P>  \r\n\r\n<P CLASS=STK> <I>Stk. 5. </I> Opnås der ikke enighed ved forhandlingen mellem  \r\n\r\n overenskomstens parter, kan sagen inden for en frist af 14 dage kræves gjort  \r\n\r\n til genstand for behandling i en i denne anledning nedsat voldgift, jf. § 7,  \r\n\r\n stk. 3 og 4. </P>  \r\n\r\n<P CLASS=STK> <I>Stk. 6. </I> Voldgiftsretten afsiger en motiveret kendelse.  \r\n\r\n I de tilfælde, hvor voldgiftsretten måtte finde, at den foretagne  \r\n\r\n afskedigelse er urimelig og ikke begrundet i arbejdstagerens eller  \r\n\r\n ansættelsesmyndighedens forhold, kan det pålægges ansættelsesmyndigheden at  \r\n\r\n afbøde virkningerne af opsigelsen. </P>  \r\n\r\n<P>Det kan derved pålægges ansættelsesmyndigheden, såfremt den pågældende og  \r\n\r\n ansættelsesmyndigheden ikke begge ønsker ansættelsesforholdet opretholdt, at  \r\n\r\n betale den pågældende en erstatning, hvis størrelse fastsættes af  \r\n\r\n voldgiftsretten og skal være afhængig af sagens omstændigheder og pågældendes  \r\n\r\n anciennitet ved staten. </P>  \r\n\r\n<P> <B>Afskedigelse af tillidsrepræsentanter</B>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Hovedaftaleparterne er enige om, at der indføres  \r\n\r\n tillidsrepræsentantregler i de kollektive overenskomster, hvor  \r\n\r\n arbejdsforholdets karakter gør det muligt. </P>  \r\n\r\n<P CLASS=STK> <I>Stk. 2. </I> Afskedigelse af en tillidsrepræsentant skal  \r\n\r\n være begrundet i tvingende årsager. </P>  \r\n\r\n<P CLASS=STK> <I>Stk. 3. </I> Tillidsrepræsentanter kan ikke afskediges, uden  \r\n\r\n at der forud for opsigelsen har været forhandlet mellem overenskomstparterne.  \r\n\r\n Forhandlingen skal finde sted senest 8 dage efter anmodning herom er fremsat.  \r\n\r\n</P>  \r\n\r\n<P CLASS=STK> <I>Stk. 4. </I> Når en tillidsrepræsentant er valgt i henhold  \r\n\r\n til de herfor gældende bestemmelser i den kollektive overenskomst og har  \r\n\r\n været uafbrudt beskæftiget hos ansættelsesmyndigheden i 1 år, kan  \r\n\r\n arbejdsforholdet i varselsperioden ikke afbrydes, før vedkommendes  \r\n\r\n organisation har fået lejlighed til at prøve berettigelsen ved fagretlig  \r\n\r\n behandling. Denne skal påbegyndes inden 1 uge efter fremsat begæring herom og  \r\n\r\n afsluttes hurtigst muligt. </P>  \r\n\r\n<P CLASS=STK> <I>Stk. 5. </I> Er afskedigelsen begrundet i arbejdsmangel,  \r\n\r\n bortfalder den særlige varselspligt i den kollektive overenskomst, i henhold  \r\n\r\n til hvilken tillidsrepræsentanten er valgt. I sådanne tilfælde har  \r\n\r\n tillidsrepræsentanten krav på det almindelige opsigelsesvarsel, der er  \r\n\r\n gældende ifølge den kollektive overenskomst. </P>  \r\n\r\n<P CLASS=STK> <I>Stk. 6. </I> Hvor der ikke i den kollektive overenskomst er  \r\n\r\n fastsat et særligt opsigelsesvarsel for tillidsrepræsentanten, kan  \r\n\r\n ansættelsesforholdet ikke afbrydes, medmindre der er tale om arbejdsmangel,  \r\n\r\n før vedkommendes organisation har fået lejlighed til at prøve afskedigelsens  \r\n\r\n berettigelse ved fagretlig behandling. Den fagretlige behandling skal  \r\n\r\n påbegyndes inden 1 uge og afsluttes hurtigst muligt inden for 1 måned. </P>  \r\n\r\n<P CLASS=STK> <I>Stk.7. </I> Tilsvarende gælder for suppleanter for  \r\n\r\n tillidsrepræsentanter for den periode, hvor de ifølge gældende overenskomst  \r\n\r\n nyder samme beskyttelse mod afskedigelse som tillidsrepræsentanten. </P>  \r\n\r\n<P> <B>Overenskomstbrud</B>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I tilfælde af påstået brud på en kollektiv  \r\n\r\n overenskomst indgået med CO II eller en af CO IIs medlemsorganisationer efter  \r\n\r\n bemyndigelse fra CO II skal der, inden klage indbringes for Arbejdsretten,  \r\n\r\n afholdes fællesmøde under hovedorganisationernes medvirken. Er det påståede  \r\n\r\n overenskomstbrud en arbejdsstandsning, jf. § 6, og denne ikke forinden er  \r\n\r\n ophørt, skal fællesmødet afholdes omgående og senest dagen efter  \r\n\r\n arbejdsstandsningens iværksættelse. På fællesmødet skal de til grund for  \r\n\r\n arbejdsstandsningen liggende omstændigheder klarlægges, og - hvor  \r\n\r\n arbejdsstandsningen kan være opstået på grund af misforståelser eller  \r\n\r\n fejltagelser - forsøges løst. </P>  \r\n\r\n<P CLASS=STK> <I>Stk. 2. </I> I sager om fortolkning af eller påstand om brud  \r\n\r\n på denne hovedaftale skal fællesmødet afholdes under hovedaftaleparternes  \r\n\r\n medvirken. </P>  \r\n\r\n<P> <B>Optagelse og udmeldelse</B>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Organisationer, der tilslutter sig CO II, samt  \r\n\r\n disses medlemmer bliver umiddelbart ved optagelsen i centralorganisationen  \r\n\r\n omfattet af denne hovedaftale. </P>  \r\n\r\n<P CLASS=STK> <I>Stk. 2. </I> Medlemmer af CO II kan ikke ved at melde sig ud  \r\n\r\n af centralorganisationen løse sig fra de forpligtelser, de ved nærværende  \r\n\r\n hovedaftale er gået ind på. Frigørende virkning opnås først, når hovedaftalen  \r\n\r\n er opsagt i overensstemmelse med reglerne herom, jf. § 12, stk. 1, og ny  \r\n\r\n overenskomst træder i kraft. </P>  \r\n\r\n<P> <B>Ikrafttrædelse og opsigelse</B>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Denne hovedaftale træder i kraft straks og er  \r\n\r\n gældende, indtil den opsiges med mindst 6 måneders varsel til en 1. oktober.  \r\n\r\n</P>  \r\n\r\n<P CLASS=STK> <I>Stk. 2. </I> For så vidt angår forhold, der reguleres i  \r\n\r\n denne hovedaftale, bortfalder enhver bestemmelse herom i de af hovedaftalen  \r\n\r\n omfattede overenskomster, protokollater og cirkulærer m.v. </P>  \r\n\r\n<P CLASS=STK> <I>Stk. 3. </I> Parterne er enige om, at hovedaftalen kan  \r\n\r\n genforhandles uden opsigelse, såfremt der på det øvrige arbejdsmarked måtte  \r\n\r\n ske ændringer, som har relation til indholdet af denne aftale. </P>  \r\n\r\n<P CLASS=STK> <I>Stk. 4. </I> Umiddelbart efter opsigelsen optages  \r\n\r\n forhandlinger om en ny hovedaftale. </P>  \r\n\r\n<P CLASS=STK> <I>Stk. 5. </I> Er forhandlinger om en fornyelse af  \r\n\r\n hovedaftalen efter stedfunden opsigelse ikke afsluttet til den pågældende 1.  \r\n\r\n oktober, gælder hovedaftalen, uanset at opsigelsestidspunktet overskrides,  \r\n\r\n indtil de ikraftværende kollektive overenskomster afløses af nye, og  \r\n\r\n hovedaftalen bortfalder da ved de nye kollektive overenskomsters  \r\n\r\n ikrafttræden. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 20. april 1989 </I> </P>  \r\n\r\n<P CLASS=UNDERSKREVET-AF ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation II </P>  \r\n\r\n<P ALIGN=CENTER>Bjørn Wikkelsøe Jensen </P>  \r\n\r\n<P ALIGN=CENTER>Finansministeriet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>Niels Paludan </P>  \r\n\r\n<P ALIGN=CENTER>Protokollat </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P>til hovedaftale af 20. april 1989 mellem Finansministeriet og  \r\n\r\n Statstjenestemændenes Centralorganisation II. </P>  \r\n\r\n<P>Finansministeriet og Statstjenestemændenes Centralorganisation II er enige  \r\n\r\n om følgende bemærkninger til hovedaftalen: </P>  \r\n\r\n<P> <B>Ad dækningsområde:</B>  </P>  \r\n\r\n<P>Dansk Socialrådgiverforening er indtil videre ikke omfattet af  \r\n\r\n hovedaftalen. </P>  \r\n\r\n<P>For så vidt angår Dansk Sygeplejeråd henvises til hovedaftale af 17.  \r\n\r\n september 1971 mellem Amtsrådsforeningen i Danmark, Københavns hospitalsvæsen  \r\n\r\n samt ministeriet for statens lønnings- og pensionsvæsen og Dansk Sygeplejeråd  \r\n\r\n og Københavns Kommunale Sygeplejeskeforening vedrørende  \r\n\r\n ikke-tjenestemandsansatte sygeplejeassistenter og timelønnede sygeplejersker.  \r\n\r\n</P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P>Bjørn Wikkelsøe Jensen </P>  \r\n\r\n<P>Finansministeriet </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Niels Paludan </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som LP.nr. 41/89 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19890618502"
        },
        {
            "displayName": "Entydig dokumentidentifikation",
            "displayValue": "CM014583"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/12/2003"
        },
        {
            "displayName": "Dokumenttype",
            "displayValue": "Aftaler"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6185"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "20/04/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 kontor"
        },
        {
            "displayName": "Ressortministeriets journalnummer",
            "displayValue": "Apd 3.kt. 1989-221/720-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}