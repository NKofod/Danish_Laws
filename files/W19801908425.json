{
    "id": 33536,
    "title": "Forskudsvis udbetaling af børnebidrag i månedlige rater - ikke forrykkelse af forfaldstidspunktet (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19084 af 27/10/1980",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommunes beslutning om udbetaling af børnebidrag i månedlige rater  \r\n\r\n indebar ikke en forrykkelse af forfaldstidspunktet med den konsekvens, at  \r\n\r\n udbetalingen kunne standses før periodens udløb, fordi modtageren var flyttet  \r\n\r\n sammen med den bidragspligtige. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forskudsvis udbetaling af børnebidrag i  \r\n\r\n månedlige rater - ikke forrykkelse af forfaldstidspunktet (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En kvinde havde siden 1. februar 1973 fået udbetalt normalbidraget til  \r\n\r\n sine børn forskudsvis af det offentlige. Ifølge bidragsdokumentet forfaldt  \r\n\r\n bidragene pr. 1. februar og 1. august. I januar 1979 søgte hun påny om  \r\n\r\n forskudsvis udbetaling af bidragene for tiden 1. februar til 1. august 1979,  \r\n\r\n idet hun samtidig oplyste, at hun ikke samlevede med den bidragspligtige.  \r\n\r\n Ansøgningen blev imødekommet, men kommunen besluttede at udbetale bidragene  \r\n\r\n månedsvis, da ansøgeren havde vanskeligt ved administrere beløbet. I maj 1979  \r\n\r\n fik kommunen oplysning om, at ansøgeren samlevede med den bidragspligtige,  \r\n\r\n der den 1. maj 1979 var tilflyttet ansøgerens adresse. Kommunen meddelte  \r\n\r\n herefter, at bidraget for juli måned ikke ville blive udbetalt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Kommunen havde i sin afgørelse henvist til børnetilskudslovens § 27, stk  \r\n\r\n 2, og anført, at afgørelsen støttedes på en fortolkning af denne bestemmelse,  \r\n\r\n idet kommunen fandt, at udtrykket &#187;kræves udbetalt'ikke alene tager  \r\n\r\n sigte på den situation, hvor begæring om udbetaling fremsættes efter  \r\n\r\n bidragets forfaldsdag, men også kan finde anvendelse i situationer, hvor  \r\n\r\n tidspunktet for udbetaling ligger efter forfaldsdagen, fordi den udbetalende  \r\n\r\n myndighed, som i nærværende sag, i medfør af lovens § 26 har bestemt ratevis  \r\n\r\n udbetaling af bidraget og dermed har fastsat, at bidraget først kan kræves  \r\n\r\n udbetalt på de efter forfaldsdagen følgende månedsdage. Kommunen havde  \r\n\r\n endvidere anført, at det er urimeligt at udbetale bidrag, der skal træde  \r\n\r\n istedet for den bidragsskyldiges forsørgelse af barnet, på et tidspunkt, hvor  \r\n\r\n denne i kraft af sit samliv med barnet må antages at opfylde sin bidragspligt  \r\n\r\n direkte. </P>  \r\n\r\n<P>ANKESTYRELSENS OVERVEJELSER: </P>  \r\n\r\n<P>Af børnetilskudslovens § 24 fremgår, at bidrag kan kræves udbetalt  \r\n\r\n forskudsvis med det beløb, der er fastsat i medfør af lov om børns  \r\n\r\n retstilling. </P>  \r\n\r\n<P>Ifølge socialministeriets cirkulære om lov om børnetilskud og andre  \r\n\r\n familieydelser pkt. 51 udbetales bidraget for den periode, der er angivet i  \r\n\r\n bidragsdokumentet, det vil for underholdsbidrag normalt sige for et halvt år.  \r\n\r\n</P>  \r\n\r\n<P>Ifølge børnetilskudslovens § 26 kan et bidrag, når det skønnes nødvendig  \r\n\r\n af hensyn til barnets tarv, udbetales for kortere periode ad gangen end  \r\n\r\n fastsat i bidragsdokumentet. </P>  \r\n\r\n<P>Ifølge § 27 vedvarer retten til at kræve et bidrag udbetalt forskudsvis  \r\n\r\n til og med årsdagen for bidragets forfaldsdag. </P>  \r\n\r\n<P>Stk. 2: Hvis barnet på det tidspunkt, da et bidrag kræves udbetalt  \r\n\r\n forskudsvis, forsørges af det offentlige, eller dets forældre på dette  \r\n\r\n tidspunkt samlever, eller hvis moderen samlever med den bidragspligtige, kan  \r\n\r\n bidrag kun udbetales for tiden indtil forsorgens eller samlivets begyndelse.  \r\n\r\n</P>  \r\n\r\n<P>Ankestyrelsen fandt ikke, at en beslutning i medfør af lovens § 26 om at  \r\n\r\n udbetale bidraget månedsvis i stedet for halvårsvis kunne medføre den  \r\n\r\n konsekvens i relation til § 27, stk. 2, at bidragets forfaldstid forrykkedes.  \r\n\r\n Ankestyrelsen lagde afgørende vægt på, at ansøgeren ikke samlevede med den  \r\n\r\n bidragspligtige den 1. februar 1979, da de omhandlede bidrag forfaldt. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt herefter, at ansøgeren havde været berettiget til at  \r\n\r\n få udbetalt også den sidste rate af bidraget for halvåret 1. februar - 31.  \r\n\r\n juli 1979. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Dagældende retsforskrift: Børnetilskudslov § 26 og § 27, stk. 2",
        "(* 1) Offentliggjort af Sikringsstyrelsen i SM B-003-82."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19801908425"
        },
        {
            "displayName": "Entydig dokumentidentifikation",
            "displayValue": "CA001464"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19084"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "27/10/1980"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "13631-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}