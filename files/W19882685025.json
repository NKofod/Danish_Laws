{
    "id": 32109,
    "title": "Fordeling af lokale radioprogrammer via hybridnettet og udstråling ",
    "documentTypeId": "240",
    "isSagsforlobPeriodValid": false,
    "shortName": "KEN nr 26850 af 19/09/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Privat henvendelse om fordeling af lokale radioprogrammer via  \r\n\r\n hybridnettet og klage over forstyrrelse af FM-programmer. </I> </P>  \r\n\r\n<P> <I>Teleinspektionen har i den forbindelse udtalt, at der kan finde  \r\n\r\n udstråling igennem antennedåse, tilslutningskabler og tilsluttede modtagere  \r\n\r\n og derved medføre forstyrrelser. For så vidt angår fordelingen af lokale  \r\n\r\n radioprogrammer udtaler ministeren, at de fremtidige muligheder for at  \r\n\r\n modtage lokalprogrammer via hybridnettet med oprindelse uden for den  \r\n\r\n pågældende kommune afhænger bl.a. af, om programmerne efterspørges af de  \r\n\r\n fællesantenneanlæg, som er tilknyttet hybridnettet i kommunen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fordeling af lokale radioprogrammer via  \r\n\r\n hybridnettet og udstråling </H1>  \r\n\r\n<P></P>  \r\n\r\n<BR>  \r\n\r\n<P>TRAFIK- OG KOMMUNIKATIONSMINISTERENS SVAR: </P>  \r\n\r\n<P>Tak for Deres brev af 24. juli 1988 hvori De blandt andet rejser  \r\n\r\n spørgsmålet om fordeling af lokale radioprogrammer via hybridnettet. </P>  \r\n\r\n<P>I den forbindelse kan det oplyses, at de gældende regler for fordeling af  \r\n\r\n lokale radio- og fjernsynsprogrammer via hybridnettet indebærer, at lokale  \r\n\r\n programmer frit kan fremføres og fordeles inden for det geografiske område,  \r\n\r\n som er omfattet af sendetilladelsen. </P>  \r\n\r\n<P>Uden for sendetilladelsens geografiske område kan fremføring i  \r\n\r\n hybridnettet kun finde sted inden for den enkelte kommunes grænser.  \r\n\r\n Fremføring via hybridnettets overordnede dele fra den/de kommuner, som er  \r\n\r\n omfattet af sendetilladelsen, til andre kommuner af et lokalt program, er  \r\n\r\n ikke tilladt. I stedet vil televirksomhederne være henvist til ved hjælp af  \r\n\r\n antenner at nedtage sådanne lokale programmer, som inden for kommunen kan  \r\n\r\n fordeles via hybridnettet. </P>  \r\n\r\n<P>KTAS skal naturligvis følge de gældende regler for fremføring via  \r\n\r\n hybridnettet af lokale programmer, og Deres fremtidige muligheder for at  \r\n\r\n modtage lokalprogrammer via hybridnettet med oprindelse uden for Deres  \r\n\r\n kommune afhænger bl.a. af, om programmerne efterspørges af de  \r\n\r\n fællesantenneanlæg, som er tilknyttet hybridnettet i Deres kommune. </P>  \r\n\r\n<P>Til Deres spørgsmål om forstyrrelser af modtagning af lokalradioer i andre  \r\n\r\n kommuner på en transistorradio med indbygget antenne, kan jeg oplyse, at  \r\n\r\n frekvensplanlægning og tildelt sendeeffekt for lokalradioer er baseret på at  \r\n\r\n sikre modtagning med en rimelig god antenne inden for det område, det  \r\n\r\n kommunale nævns tilladelse gælder for. </P>  \r\n\r\n<P>På grund af knapheden på frekvenser må der opereres med beskedne  \r\n\r\n sendeeffekter i lokalradio, svarende til senderens lokale karakter. </P>  \r\n\r\n<P>Det har ikke været hensigten at sikre modtagning med transistorradioer med  \r\n\r\n indbygget antenne. Dette gælder inden for det pågældende lokalområde, men  \r\n\r\n særligt uden for området. De svage signaler, som fås uden for lokalområdet,  \r\n\r\n er naturligvis særlig sårbare over for forstyrrelser. </P>  \r\n\r\n<P>Deres spørgsmål om forstyrrelse af modtagelse af FM-programmer på  \r\n\r\n transistorradio har været forelagt Teleinspektionen. Teleinspektionen udtaler  \r\n\r\n i den forbindelse, at det rent teknisk ikke kan afvises, at der fra et tæt  \r\n\r\n belagt FM-bånd i et fællesantenneanlæg sker en kraftig udstråling  \r\n\r\n (forstyrrelser) igennem antennedåse, tilslutningskabler og tilsluttede  \r\n\r\n modtagere. Forstyrrelsen kan umuliggøre modtagning på en transportabel  \r\n\r\n FM-radiofonimodtager i det rum, hvor antennedåsen sidder og måske også i  \r\n\r\n tilstødende rum. </P>  \r\n\r\n<P>Det skal tilføjes, at en sådan forstyrrelse vil kunne finde sted uanset om  \r\n\r\n programforsyningen til fællesantenneanlægget sker fra det offentlige net  \r\n\r\n (hybridnettet) eller fra egen antenneinstallation </P>  \r\n\r\n<P>Såfremt De ønsker at få foretaget en nærmere undersøgelse af omfang og  \r\n\r\n årsag til nævnte forstyrrelser, er De velkommen til at henvende Dem til: </P>  \r\n\r\n<P>Radiostøjtjenesten, </P>  \r\n\r\n<P>TV-Byen, </P>  \r\n\r\n<P>2860 Søborg, </P>  \r\n\r\n<P>Tlf.: 01 671233 lokal 2173 eller 2174. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19882685025"
        },
        {
            "displayName": "Entydig dokumentidentifikation",
            "displayValue": "CA000020"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26850"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "19/09/1988"
        },
        {
            "displayName": "Administrerende myndighed",
            "displayValue": "Generaldirektoratet for P&T"
        },
        {
            "displayName": "Ressortministeriets journalnummer",
            "displayValue": "TM.1526-39"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}