{
    "id": 109059,
    "title": "1992 BTL 31   BETÆNKNING OVER FORSLAG TIL LOV OM ÆNDRING AF VISSE AFGIFTSLOVE, LOV OM   FREMSKYNDET TILBAGEBETALING AF VISSE AFGIFTER OG LOV OM FASTE PRISER PÅ   TOBAKSVARER (ÆNDRINGER SOM FØLGE AF EF'S INDRE MARKED M.V.)    NR L 31 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 31 </P>  \r\n\r\n<P></P>  \r\n\r\n<P>Betænkning over Forslag til lov om ændring af visse afgiftslove, lov om  \r\n\r\n fremskyndet tilbagebetaling af visse afgifter og lov om faste priser på  \r\n\r\n tobaksvarer (Ændringer som følge af EF's indre marked m.v.) <BR>  \r\n\r\n Nr L 31 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19921211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet et spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Erhvervsgartnerforening, </P>  \r\n\r\n<P>Dansk Industri, </P>  \r\n\r\n<P>Det Danske Handelskammer, </P>  \r\n\r\n<P>Handelskammeret, </P>  \r\n\r\n<P>Hjem-Is A/S og </P>  \r\n\r\n<P>Storck Danmark A/S. </P>  \r\n\r\n<P>Henvendelsen fra Storck Danmark A/S og et af udvalgets spørgsmål til  \r\n\r\n skatteministeren og dennes svar herpå er optrykt som bilag til betænkningen.  \r\n\r\n</P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n ved 3. behandling af lovforslaget stemme hverken for eller imod lovforslaget,  \r\n\r\n men vil stemme for de stillede ændringsforslag. </P>  \r\n\r\n<P>Baggrunden for, at Socialistisk Folkeparti ikke ønsker at medvirke til  \r\n\r\n gennemførelsen af lovforslaget, er, at selv om det indeholder fornuftige  \r\n\r\n regler for væksthusgartnerier og for alkoholsvag vin, fjerner lovforslaget  \r\n\r\n banderolering af cigaretpapir. Banderoleringsordningen er en velfungerende  \r\n\r\n kontrolordning, som ingen nogen sinde har kritiseret, og følgen af, at  \r\n\r\n banderoleringen nu udgår, vil uden tvivl blive afgiftsovertrædelser som følge  \r\n\r\n af det indre marked, sådan som også Storck Danmark A/S gør rede for i en  \r\n\r\n henvendelse til udvalget. Socialistisk Folkeparti beklager, at det ikke har  \r\n\r\n været muligt at formå ministeren til, når han nu afskaffer kontrolordningen,  \r\n\r\n at flytte afgiften over på tobakken, sådan som foreslået af Storck Danmark  \r\n\r\n A/S. </P>  \r\n\r\n<P>Da Socialistisk Folkeparti ikke ønsker at bidrage til, at det bliver  \r\n\r\n lettere at unddrage sig de danske afgifter, kan vi ikke støtte lovforslaget.  \r\n\r\n</P>  \r\n\r\n<P>ÆndringsforslagAf <I>skatteministeren</I> , tiltrådt af <I>udvalget</I> :  \r\n\r\n</P>  \r\n\r\n<P>Til § 2 <B>1)</B> Efter nr. 1 indsættes som nye numre: </P>  \r\n\r\n<P> <B>&#187;01.</B> I <I>§ 1, stk. 1, nr. 1 a</I> , der bliver stk. 1, nr.  \r\n\r\n 1, indsættes efter &#187;læskedrikke,&#187; ordene: &#187;dog bortset fra vin  \r\n\r\n og frugtvin med et alkoholindhold på højst 1,2 pct. vol.,&#187;. </P>  \r\n\r\n<P> <B>&#187;02.</B> I <I>§ 1, stk. 1, nr. 1 c,</I> der bliver stk. 1, nr. 3,  \r\n\r\n udgår &#187;, samt cider med et alkoholindhold på højst 2,5 pct.  \r\n\r\n vol.&#171;&#187; </P>  \r\n\r\n<P>Til § 3 <B>2)</B> I den under <I>nr. 14</I> foreslåede affattelse af <I>§  \r\n\r\n 10, stk. 1, nr. 2,</I> ændres &#187;§ 1, stk. 3, 2. pkt.&#171; til: &#187;§  \r\n\r\n 1, stk. 4, 2. pkt.&#171;. </P>  \r\n\r\n<P>Til § 7 <B>3)</B> I den under <I>nr. 1</I> foreslåede affattelse af <I>§  \r\n\r\n 2, stk. 1</I> , ændres i <I>nr. 4</I> &#187;får udbetalt tilskud&#171; til:  \r\n\r\n &#187;har tilsagn fra Energistyrelsen&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Vin og frugtvin m.v. med et alkoholindhold på højst 2,5 pct.,  \r\n\r\n der ved forslag til lov om afgift af øl, vin og frugtvin m.m. (L 28)  \r\n\r\n nedsættes til 1,2 pct., er efter den gældende vinafgiftslov fritaget for  \r\n\r\n vinafgift. Efter praksis skal der imidlertid svares en mineralvandsafgift på  \r\n\r\n 80 øre pr. liter af alkoholfri vin. Med henblik på, at alkoholfri vin  \r\n\r\n afgiftsmæssigt behandles på tilsvarende måde som let pilsner og alkoholfrit  \r\n\r\n øl, der har været fritaget for ølafgift siden juli 1991, foreslås det under  \r\n\r\n nr. 01 at fritage alkoholfri vin for mineralvandsafgift. </P>  \r\n\r\n<P>Den foreslåede ændring skønnes med en vis usikkerhed at medføre et  \r\n\r\n provenutab på mineralvandsafgiften på omkring 0,2 mio. kr. </P>  \r\n\r\n<P>Cider pålægges i dag en vinafgift eller mineralvandsafgift alt efter, om  \r\n\r\n alkoholindholdet er over 2,5 pct. vol. eller under. </P>  \r\n\r\n<P>Da vinafgiftsloven fremover kun omfatter varer, herunder cider, hvis  \r\n\r\n alkoholindhold ligger over 1,2 pct., foreslås det under nr. 02, at  \r\n\r\n beskatningen af cider udgår af mineralvandsafgiftsloven, eftersom cider  \r\n\r\n mindst skal have et alkoholindhold på 2 pct. </P>  \r\n\r\n<P>Den foreslåede afgiftsomlægning berører kun cider med et alkoholindhold på  \r\n\r\n mellem 2 og 2,5 pct. vol. Efter ændringsforslaget skal der for denne kategori  \r\n\r\n af cider svares en vinafgift på 4,20 kr. pr. liter i stedet for den nuværende  \r\n\r\n mineralvandsafgift på 80 øre pr. liter. Ændringen skønnes med en vis  \r\n\r\n usikkerhed at medføre et årligt provenutab på mineralvandsafgiften på omkring  \r\n\r\n 0,1 mio. kr. og en årlig provenugevinst på vinafgiften på omkring 0,3 mio.  \r\n\r\n kr. </P>  \r\n\r\n<P>Nettovirkningen af afgiftsomlægningen for cider kan således anslås til en  \r\n\r\n provenugevinst på omkring 0,2 mio. kr. på helårsbasis. </P>  \r\n\r\n<P>Til nr. 2 Der er tale om en korrektion. </P>  \r\n\r\n<P>Til nr. 3 Den foreslåede ændring medfører, at også mindre  \r\n\r\n væksthusgartnerier, der efter refusion skal betale under 10.000 kr. i  \r\n\r\n CO2-afgift og som følge heraf ikke kan opnå tilskud til dækning af CO2-afgift  \r\n\r\n efter lov om statstilskud til dækning af udgifter til kuldioxidafgift i visse  \r\n\r\n virksomheder med et stort energiforbrug, kan komme ind under ordningen med  \r\n\r\n fremskyndet tilbagebetaling. Der stilles dog den betingelse, at de skal have  \r\n\r\n tilsagn fra Energistyrelsen efter tilskudsloven. Det sikres herved, at disse  \r\n\r\n mindre væksthusgartnerier i lighed med de større gartnerier får et økonomisk  \r\n\r\n incitament til at indgå i energisynsordningen og få gennemført  \r\n\r\n energieffektiviseringer. </P>  \r\n\r\n<P>Den foreslåede ændring skønnes ikke at få nævneværdige provenumæssige  \r\n\r\n konsekvenser. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Mariann Fischer Boel (V)  \r\n\r\n Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Henvendelsen fra Storck Danmark A/S til Skatteudvalget og et af udvalgets  \r\n\r\n spørgsmål </P>  \r\n\r\n<P>til skatteministeren og dennes besvarelse heraf </P>  \r\n\r\n<P>STORCK DANMARK A/S </P>  \r\n\r\n<P>Folketingets skatteudvalg </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P> <B>Lovforslag Nr. L 31</B>  </P>  \r\n\r\n<P> <I>Bortfald af kredittid på afgift af cigaretpapir.</I>  </P>  \r\n\r\n<P>I skatteministerens forslag af 8. 10. 1992 flyttes afgiften af  \r\n\r\n cigaretpapir fra lov om tobaksafgifter, L 29, til lov om ændring af visse  \r\n\r\n afgiftslove m.v., L 31. Samtidig ændres opkrævningsproceduren fra banderoler  \r\n\r\n til afregning efter udleveret salg. Som den eneste afgift af alle ændres  \r\n\r\n afgift af cigaretpapir til ugunst for den registrerede virksomhed, idet den  \r\n\r\n hidtil gældende kredittid på ekstra 2 måneder, mod sikkerhedsstillelse,  \r\n\r\n bortfalder. </P>  \r\n\r\n<P>Importører af beslægtede produkter, cigaretter og røgtobak, kan endog få  \r\n\r\n yderligere kredittid iflg. lovforslag nr. L 29 om tobaksafgifter. </P>  \r\n\r\n<P>For cigaretpapirets vedkommende er der tale om et beløb på ca. kr. 750  \r\n\r\n mill. pro anno, og en nedskæring af kredittiden vil påvirke likviditeten i  \r\n\r\n den enkelte virksomhed negativt. Vi skal derfor anmode om, at den nugældende  \r\n\r\n kredittid på 2 mdr. og 15 dage videreføres efter 1. 1. 1993, selvfølgelig med  \r\n\r\n fuld sikkerhedsstillelse fra den enkelte registrerede virksomhed. </P>  \r\n\r\n<P>I forbindelse med afskaffelsen af banderoler på cigaretpapir i både  \r\n\r\n Danmark og Tyskland pr. 1. 1. 1993 ser vi et muligt problem. I Tyskland  \r\n\r\n bortfalder afgiften på cigaretpapir fra 1. 1. 1993. Da pakningerne solgt i  \r\n\r\n Danmark og Tyskland er identiske, kan man ikke efter den 1. 1. 1993  \r\n\r\n identificere, om en pakning solgt i Danmark er afgiftsberigtiget. Det kan  \r\n\r\n befrygtes, at cigaretpapir lovligt indkøbes i Tyskland til væsentlig lavere  \r\n\r\n pris (varens pris er lavere end afgiften i Danmark) - uden afgift og med  \r\n\r\n lavere moms - og ulovligt videresælges i forretninger i Danmark. På denne  \r\n\r\n måde kan staten miste et ganske betydeligt provenu. </P>  \r\n\r\n<P>Det skal således bringes i forslag, at løse dette problem ved at ophæve  \r\n\r\n afgiften på cigaretpapir (3 øre pr. stk.) og flytte afgiften over på den  \r\n\r\n tobak, som anvendes af hjemmerullere. Der anvendes 1 gram tobak pr. cigaret,  \r\n\r\n dermed kr. 30 pr. kg, således at afgiften på L 29 § 1 C forhøjes med kr. 30  \r\n\r\n til kr. 380 pr. kg. Denne omlægning ville være indtægtsneutral, og kontrollen  \r\n\r\n med afgiften er langt mere sikker gennem anvendelse af banderolesystemet.  \r\n\r\n Samtidig ville man have fjernet endnu en afgift i systemet, nemlig afgiften  \r\n\r\n på cigaretpapir. Denne fjernes i Tyskland og er i øvrigt tidligere fjernet  \r\n\r\n også i Sverige. </P>  \r\n\r\n<P>Såfremt der ikke kan opnås enighed om bortfald af afgift på cigaretpapir -  \r\n\r\n mod tilsvarende forhøjelse af afgift på cigarettobak - må det i hvert fald  \r\n\r\n fortsat gøres muligt at opnå den hidtil gældende forlængelse af kredittid med  \r\n\r\n 2 måneder mod sikkerhedsstillelse. </P>  \r\n\r\n<P>Med venlig hilsen </P>  \r\n\r\n<P>STORCK DANMARK A/S </P>  \r\n\r\n<P>Hans Winge </P>  \r\n\r\n<P>Adm. direktør </P>  \r\n\r\n<P>Albertslund, den 29. oktober 1992. </P>  \r\n\r\n<P> <I>Spørgsmål 1:</I>  </P>  \r\n\r\n<P>I forlængelse af ministerens kommentar til henvendelsen fra Storck Danmark  \r\n\r\n A/S, jf. bilag 7, om afskaffelse af banderoler på cigaretpapir ønskes det  \r\n\r\n oplyst, om banderoler eller stempelmærkning ikke burde opretholdes for at  \r\n\r\n forhindre misbrug og sikre de fremtidige kontrolmuligheder. </P>  \r\n\r\n<P> <I>Svar:</I>  </P>  \r\n\r\n<P>Som anført i min kommentar til henvendelsen vil kontrollen med  \r\n\r\n punktafgiften på cigaretpapir ske samordnet med den øvrige kontrol i  \r\n\r\n forbindelse med den almindelige regnskabsmæssige virksomhedskontrol eller i  \r\n\r\n forbindelse med virksomhedskontrol rettet mod særlige afgiftspligtige  \r\n\r\n områder. Det bemærkes, at en særdeles stor del af forbruget består af  \r\n\r\n cigarethylstre med filter, der fylder som cigaretter. 300 stk. cigarethylstre  \r\n\r\n koster i Danmark stort set det samme som en pakke 20 stk.s cigaretter. </P>  \r\n\r\n<P>Stempelmærker købes kontant (evt. mod kredit mod fuld sikkerhedsstillelse)  \r\n\r\n og er i modsætning til banderoler på vin og spiritus en egentlig kvittering  \r\n\r\n for, at afgiften er betalt. Dette system, der er meget gammelt, anvendes  \r\n\r\n herefter kun for cigaretter og røgtobak, der i 1993 skønnes at indbringe ca.  \r\n\r\n 7 mia. kr. Afgiften af cigaretpapir skønnes at indbringe 50 mio. kr. Der  \r\n\r\n anvendes ikke stempelmærker eller banderoler for andre punktafgiftspligtige  \r\n\r\n varer. </P>  \r\n\r\n<P>På denne baggrund er det næppe nødvendigt at opretholde et særligt  \r\n\r\n kontrolsystem for cigaretpapir. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af skatteministeren stillet et ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n det stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 6Af <I>skatteministeren</I> , tiltrådt af <I>udvalget</I> : </P>  \r\n\r\n<P> <B>1)</B> I den under <I>nr. 10</I> foreslåede affattelse af <I>§ 12</I>  \r\n\r\n indsættes efter stk. 1 som nyt stykke: </P>  \r\n\r\n<P> <I>&#187;Stk. 2</I> . Skatteministeren fastsætter regler om banderolering  \r\n\r\n af cigaretpapir.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Det foreslås, at pakninger til cigaretpapir skal forsynes med en  \r\n\r\n banderole efter nærmere af skatteministeren fastsatte regler. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Mariann Fischer Boel (V)  \r\n\r\n Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00031"
        },
        {
            "displayName": "Entydig dokumentidentifikation",
            "displayValue": "CL001829"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}