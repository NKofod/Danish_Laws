{
    "id": 37643,
    "title": "Indberetning af priser, rabatter, avancer mv. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60373 af 04/04/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På baggrund af forholdene på markedet for plastrør har  \r\n\r\n Konkurrencerådet pålagt virksomhederne Nordisk Wavin A/S og Uponor A/S pligt  \r\n\r\n til at indberette oplysninger om priser, rabatter, bonus,  \r\n\r\n forretningsbetingelser og finansielle og organisatoriske forbindelser,  \r\n\r\n gældende for en periode på to år. Formålet med indberetningspligten er at  \r\n\r\n skabe gennemsigtighed på markedet, samt at danne grundlag for  \r\n\r\n Konkurrencerådets overvejelser om, hvorvidt der bør gribes ind over for  \r\n\r\n skadelige virkninger af begrænsninger i konkurrencen, der måtte følge af de  \r\n\r\n to virksomheders dominerende stilling på markedet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Indberetning af priser, rabatter, avancer mv. (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Konkurrencerådets afgørelse </P>  \r\n\r\n<P>Konkurrencerådet vedtog på mødet den 4. april 1990 på baggrund af  \r\n\r\n markedsforholdene i branchen at pålægge Nordisk Wavin A/S og Uponor A/S  \r\n\r\n indberetningspligt i medfør af konkurrencelovens § 7, nr. 1, af priser,  \r\n\r\n rabatter, bonus og avancer samt finansielle og organisatoriske forbindelser.  \r\n\r\n</P>  \r\n\r\n<P>Formålet hermed er for det første at øge gennemsigtigheden på markedet,  \r\n\r\n idet de indberettede oplysninger vil være offentligt tilgængelige. Samtidig  \r\n\r\n vil de give Konkurrencerådet mulighed for løbende at følge udviklingen på  \r\n\r\n markedet og dermed danne grundlag for rådets overvejelser om, hvorvidt der  \r\n\r\n skal tages foranstaltninger i anvendelse over for skadelige virkninger af  \r\n\r\n begrænsninger i konkurrencen, der måtte følge af de to virksomheders  \r\n\r\n dominerende stilling på markedet. Det vil herunder specielt være muligt at  \r\n\r\n følge virkningen af, at prisaftalen mellem de to virksomheder blev ophævet i  \r\n\r\n 1989. </P>  \r\n\r\n<P>For begge selskaber er indberetningspligten gældende for en periode af 2  \r\n\r\n år. </P>  \r\n\r\n<P>Afgrænsning af markedet </P>  \r\n\r\n<P>Produktionen af plastrør her i landet omfatter følgende rørtyper: </P>  \r\n\r\n<P>Tryk- og kloakrør, drænrør, gulvafløbsrør, gasrør, elrør mv. inklusive  \r\n\r\n fittings. </P>  \r\n\r\n<P>Der omsættes skønsmæssigt for 500-600 mio. kr. årligt på dette marked i  \r\n\r\n Danmark. Markedets størrelse er i høj grad afhængig af udviklingen i  \r\n\r\n byggeriet. For de omhandlede rørtyper af plast er der substitutionsmuligheder  \r\n\r\n med rør af stål eller beton, men plastrør er dominerende, når der er tale om  \r\n\r\n rør af mindre dimensioner. </P>  \r\n\r\n<P>På produktområderne tryk-, kloak- og drænrør samt gasrør og fittings er  \r\n\r\n markedet præget af stor koncentration, idet to virksomheder - Nordisk Wavin  \r\n\r\n A/S og Uponor A/S - har en samlet markedsandel på mellem 65 pct. og 85 pct.  \r\n\r\n for de enkelte rørtyper. </P>  \r\n\r\n<P>Virksomhederne </P>  \r\n\r\n<P>Nordisk Wavin A/S producerer og sælger tryk-, kloak-, dræn-, fald-, el- og  \r\n\r\n gasrør. Nordisk Wavin A/S har de største indenlandske markedsandele for så  \r\n\r\n vidt angår tryk-, kloak-, dræn- og gasrør samt mindre markedsandele for  \r\n\r\n faldrør og elrør. Undersøgelser viser, at Nordisk Wavin A/S er prisførende på  \r\n\r\n markedet. </P>  \r\n\r\n<P>Selskabet omsatte i 1987 for 543 mio. kr. og i 1988 for 595 mio. kr.  \r\n\r\n Selskabets indenlandske omsætning af PVC rør og PEM gasrør udgør omkring 85  \r\n\r\n pct. af selskabets hjemmemarkedssalg. </P>  \r\n\r\n<P>Nordisk Wavin A/S er et helejet datterselskab af det hollandske selskab  \r\n\r\n Wavin B.V. og har datterselskaber i Norge (salg), Sverige (produktion og  \r\n\r\n salg) samt Finland (salg). </P>  \r\n\r\n<P>Uponor A/S producerer og sælger PVC tryk-, kloak-, dræn-, el- og PEM  \r\n\r\n gasrør, og selskabet har betydelige markedsandele. </P>  \r\n\r\n<P>I 1988 omsatte Uponor A/S for ca. 259 mio. kr. Den indenlandske omsætning  \r\n\r\n af PVC rør og PEM gasrør udgør ca. 70 pct. af salget på hjemmemarkedet. </P>  \r\n\r\n<P>Uponor A/S er et datterselskab af Uponor Holding A/S, der ejes af det  \r\n\r\n finske selskab UPO, der har datterselskaber i en række europæiske lande.  \r\n\r\n Uponor A/S har ikke selv datterselskaber i Danmark eller udlandet. </P>  \r\n\r\n<P>Tidligere registreringer og prisaftaler </P>  \r\n\r\n<P>Både Nordisk Wavin og Uponor A/S var i henhold til monopollovens § 6, stk.  \r\n\r\n 2, anmeldt til monopolregistret som dominerende enkeltvirksomheder med hensyn  \r\n\r\n til produktion og salg af plastrør. Disse registreringer bortfaldt med  \r\n\r\n monopollovens ophævelse med udgangen af 1989. </P>  \r\n\r\n<P>Monopoltilsynet havde endvidere registreret en mundtlig aftale mellem de 2  \r\n\r\n virksomheder om ensartede priser og rabatter på PVC tryk- og kloakrør. </P>  \r\n\r\n<P>Aftalen blev indgået i 1966 mellem Nordisk Wavin A/S og en række  \r\n\r\n producenter, bl.a. A/S Daoplast, der i 1982 blev opkøbt af Uponor. </P>  \r\n\r\n<P>Aftalen indeholdt bestemmelser om kvantumsrabatter samt fragtfri levering  \r\n\r\n ved køb over et minimumsbeløb: aftalen omfattede ikke tilbud ved licitation.  \r\n\r\n</P>  \r\n\r\n<P>Monopoltilsynet fandt i foråret 1989, at prisaftalen medførte urimelige  \r\n\r\n virkninger, jf. monopollovens § 11, stk. 1, hvorfor der blev givet pålæg om  \r\n\r\n ophævelse af aftalen. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Konkurrencerådet: Dokumentation 1990, s. 102-104."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906037301"
        },
        {
            "displayName": "Entydig dokumentidentifikation",
            "displayValue": "CA005578"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60373"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "04/04/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-103"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}