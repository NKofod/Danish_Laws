{
    "id": 85960,
    "title": "Vejledning til bekendtgørelse om klage over arbejdsløshedskassernes afgørelser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 143 af 30/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om klage over  \r\n\r\n arbejdsløshedskassernes afgørelser </H1>  \r\n\r\n<P></P>  \r\n\r\n<BR>  \r\n\r\n<P>Denne vejledning beskriver reglerne i bekendtgørelse nr. 159 af 20.  \r\n\r\n februar 1997 om klage over arbejdsløshedskassernes afgørelser. Vejledningen  \r\n\r\n beskriver også, hvordan arbejdsløshedskasserne skal orientere klageren om, at  \r\n\r\n klagen er sendt til direktoratet. </P>  \r\n\r\n<P> <I>Til § 1</I>  </P>  \r\n\r\n<P>En klageberettiget person kan lade sig repræsentere af ægtefællen, af en  \r\n\r\n person med en særlig stillingsfuldmagt (advokater, revisorer, landinspektører  \r\n\r\n og lignende), eller andre, der har fået en fuldmagt fra den klageberettigede.  \r\n\r\n Hvis der er tvivl om fuldmagtsforholdet, skal arbejdsløshedskassen  \r\n\r\n (afdelingen) kontakte den, som afgørelsen vedrører, og sikre sig pågældendes  \r\n\r\n accept. </P>  \r\n\r\n<P>Hvis en klager lader sig repræsentere af andre, skal arbejdsløshedskassen  \r\n\r\n sende den skriftlige afgørelse direkte til repræsentanten. Kassen kan vælge  \r\n\r\n også at sende en kopi af afgørelsen direkte til den, som afgørelsen vedrører.  \r\n\r\n</P>  \r\n\r\n<P>En arbejdsløshedskasses afdeling, som er uenig i en afgørelse truffet af  \r\n\r\n hovedledelsen, kan ikke klage over hovedledelsens afgørelse uden samtykke fra  \r\n\r\n den, som afgørelsen vedrører. </P>  \r\n\r\n<P>Er der tvivl om, hvem der er klageberettiget, henvises i øvrigt til den  \r\n\r\n praksis, der gælder inden for forvaltningsretten. </P>  \r\n\r\n<P>Klagevejledningen med oplysning om klageadgang og klagefrist skal være  \r\n\r\n skriftlig. En klage over en afgørelse, som har en meget mangelfuld  \r\n\r\n klagevejledning, vil efter almindelige forvaltningsretlige principper ikke  \r\n\r\n kunne begrænses af klagefristen på 4 uger. </P>  \r\n\r\n<P> <I>Til § 2</I>  </P>  \r\n\r\n<P>En klagevejledning i en afdelings afgørelse kan have denne ordlyd:  \r\n\r\n &#187;Afdelingens afgørelse kan inden 4 uger efter modtagelsen indbringes for  \r\n\r\n arbejdsløshedskassens hovedledelse. Klagen sendes direkte til hovedledelsen  \r\n\r\n (adresse).&#171; </P>  \r\n\r\n<P>Opmærksomheden henledes på, at en klage over en afdelings afgørelse skal  \r\n\r\n sendes <I>direkte</I> til kassens hovedledelse inden 4 uger efter  \r\n\r\n modtagelsen. Hvis klagen ved en fejl bliver sendt til afdelingen, skal  \r\n\r\n afdelingen straks sende klagen til hovedledelsen. Klagefristen skal dog  \r\n\r\n beregnes ud fra den dato, hvor afdelingen modtog klagen. </P>  \r\n\r\n<P>Der kan være ganske særlige årsager til, at arbejdsløshedskassen kan se  \r\n\r\n bort fra en overskridelse. Dette kan fx være, hvor det dokumenteres, at  \r\n\r\n medlemmet på grund af hospitalsindlæggelse ikke har været i stand til at  \r\n\r\n varetage sine interesser inden fristens udløb. </P>  \r\n\r\n<P>Hvis hovedledelsen finder, at klagefristen over afdelingens afgørelse ikke  \r\n\r\n er overholdt, og at der heller ikke er en særlig grund til at behandle  \r\n\r\n klagen, skal hovedledelsen træffe en afgørelse om, at den afviser at behandle  \r\n\r\n klagen. Denne afgørelse skal overholde formkravene efter § 1, stk. 2, og med  \r\n\r\n klagevejledning til direktoratet efter § 3, stk. 1. </P>  \r\n\r\n<P>Hovedledelsen skal altid ved behandlingen af en klage over en afdelings  \r\n\r\n afgørelse give klageren en skriftlig underretning om hovedledelsens afgørelse  \r\n\r\n i sagen. Kravet om skriftlighed gælder også, hvor klageren får fuldt ud  \r\n\r\n medhold. </P>  \r\n\r\n<P> <I>Til § 2, stk. 2 og § 3, stk. 1. Beregning af klagefristen</I>  </P>  \r\n\r\n<P>En klage skal indbringes <I>inden</I> 4 uger efter, at afgørelsen er  \r\n\r\n kommet frem. Er klagen kommet frem en lørdag eller en helligdag, løber  \r\n\r\n fristen fra den førstkommende hverdag. Tilsvarende gælder, hvis klagefristen  \r\n\r\n udløber en lørdag eller en helligdag. </P>  \r\n\r\n<P>En skriftlig afgørelse anses normalt for at være kommet frem til den  \r\n\r\n pågældende den følgende hverdag efter afsendelsen (dateringen). </P>  \r\n\r\n<P> <I>Eksempel 1:</I>  </P>  \r\n\r\n<P>Er afgørelsen sendt tirsdag den 4. marts 1997, anses den for at være  \r\n\r\n kommet frem onsdag den 5. marts 1997. Fristen udløber onsdag den 2. april  \r\n\r\n 1997 ved almindelig kontortids ophør (hvis kontoret ikke lukker usædvanlig  \r\n\r\n tidligt). </P>  \r\n\r\n<P> <I>Eksempel 2:</I>  </P>  \r\n\r\n<P>Er afgørelsen sendt fredag den 7. marts 1997, anses den for at være kommet  \r\n\r\n frem mandag den 10. marts 1997. Fristen udløber mandag den 7. april 1997.  \r\n\r\n</P>  \r\n\r\n<P>Arbejdsløshedskassen skal altid stemple klagen med den dato, hvor klagen  \r\n\r\n er modtaget. </P>  \r\n\r\n<P>Beregningen af klagefrister følger i øvrigt regler og praksis på  \r\n\r\n forvaltningslovens område, herunder Justitsministeriets vejledning om  \r\n\r\n forvaltningsloven. </P>  \r\n\r\n<P> <I>Til § 3</I>  </P>  \r\n\r\n<P>En klagevejledning i hovedledelsens afgørelse kan have denne ordlyd:  \r\n\r\n &#187;Arbejdsløshedskassens afgørelse kan inden 4 uger efter modtagelsen  \r\n\r\n indbringes for Direktoratet for Arbejdsløshedsforsikringen. Klagen sendes til  \r\n\r\n kassens hovedledelse (adresse). Arbejdsløshedskassen videresender klagen til  \r\n\r\n direktoratet med sine bemærkninger og nødvendigt materiale.&#171; </P>  \r\n\r\n<P>Hovedledelsen skal ved behandlingen af en klage over <I>afdelingens  \r\n\r\n afgørelse</I> , hvor klageren ikke får fuldt ud medhold, træffe en ny  \r\n\r\n afgørelse i sagen. Denne afgørelse skal overholde formkravene i § 1, stk. 2,  \r\n\r\n og skal indeholde vejledning om klageadgang til direktoratet. </P>  \r\n\r\n<P>Hovedledelsen skal ved behandlingen af en klage over <I>hovedledelsens  \r\n\r\n afgørelse</I> , hvor klageren ikke får fuldt ud medhold, altid sende klagen  \r\n\r\n videre til behandling i direktoratet. Dette gælder dog ikke, hvis klageren  \r\n\r\n klart tilkendegiver, at klagen nu trækkes tilbage. </P>  \r\n\r\n<P> <I>Til § 3, stk. 4. Orientering til klageren</I>  </P>  \r\n\r\n<P>Når arbejdsløshedskassen sender sine bemærkninger til direktoratet, skal  \r\n\r\n arbejdsløshedskassen <I>samtidig</I> skrive en liste til direktoratet over de  \r\n\r\n akter i klagesagen, der sendes med. </P>  \r\n\r\n<P> <I>Eksempel 1:</I>  </P>  \r\n\r\n<P>Medlemmet har klaget over en afgørelse om 5 ugers karantæne på grund af  \r\n\r\n selvforskyldt ledighed. </P>  \r\n\r\n<P>Listen skal indeholde disse oplysninger: </P>  \r\n\r\n<P CLASS=PUNKT> <B>1.</B> Ledighedserklæring af . . . </P>  \r\n\r\n<P CLASS=PUNKT> <B>2.</B> Erklæring fra arbejdsgiveren om årsag til  \r\n\r\n arbejdsophør. </P>  \r\n\r\n<P CLASS=PUNKT> <B>3.</B> Medlemmets skriftlige udtalelse/klage af . . . </P>  \r\n\r\n<P CLASS=PUNKT> <B>4.</B> Arbejdsløshedskassens afgørelse af ... </P>  \r\n\r\n<P> <I>Eksempel 2:</I>  </P>  \r\n\r\n<P>Medlemmet har undladt at oplyse om 14 dages arbejde på fuld tid på  \r\n\r\n dagpengekortene. Medlemmet har klaget over arbejdsløshedskassens afgørelse i  \r\n\r\n sagen. </P>  \r\n\r\n<P>Listen skal indeholde disse oplysninger: </P>  \r\n\r\n<P CLASS=PUNKT> <B>1.</B> Dagpengekort for perioden fra . . . til . . . </P>  \r\n\r\n<P CLASS=PUNKT> <B>2.</B> Udbetalingsspecifikationer fra . . . til . . . </P>  \r\n\r\n<P CLASS=PUNKT> <B>3.</B> Erklæring fra arbejdsgiveren om arbejdsperiode og  \r\n\r\n antal arbejdstimer. </P>  \r\n\r\n<P CLASS=PUNKT> <B>4.</B> Medlemmets eventuelle udtalelse af . . . </P>  \r\n\r\n<P CLASS=PUNKT> <B>5.</B> Arbejdsløshedskassens afgørelse af . . . </P>  \r\n\r\n<P CLASS=PUNKT> <B>6.</B> Medlemmets klage af . . . </P>  \r\n\r\n<P>Arbejdsløshedskassen skal med en kopi af brevet til direktoratet <I>og</I>  \r\n\r\n  den nævnte liste skriftligt orientere klageren om, at sagen er sendt til  \r\n\r\n direktoratet. Arbejdsløshedskassen skal samtidig henvise til listen over  \r\n\r\n materialet og oplyse, at klageren ved at kontakte arbejdsløshedskassen kan få  \r\n\r\n kopi af de akter, der er sendt til direktoratet. </P>  \r\n\r\n<P>Formålet er at sikre, at klageren ved, hvilke akter direktoratet har fået  \r\n\r\n fra arbejdsløshedskassen, og at klageren herefter har mulighed for at komme  \r\n\r\n med sine bemærkninger til direktoratet. </P>  \r\n\r\n<P> <I>Til § 6</I>  </P>  \r\n\r\n<P>Klagereglerne omfatter også arbejdsløshedskassernes afgørelser efter anden  \r\n\r\n lovgivning, hvor der henvises til § 98, stk. 1, i lov om  \r\n\r\n arbejdsløshedsforsikring mv. Det drejer sig fx om afgørelser efter lov om en  \r\n\r\n aktiv arbejdsmarkedspolitik og lov om seniorydelse. </P>  \r\n\r\n<P>Direktoratets vejledning nr. 58 af 21. maj 1997 om meddelelse til  \r\n\r\n medlemmerne om akterne i klagesager er hermed bortfaldet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 30. oktober 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Søren Balslev </P>  \r\n\r\n<P CLASS=MINISTER ALIGN=RIGHT>/ Thomas Christiansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/11/1997"
        },
        {
            "displayName": "Accession",
            "displayValue": "C19970014360"
        },
        {
            "displayName": "Entydig dokumentidentifikation",
            "displayValue": "CM045680"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "14/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/10/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., A4 kt., j.nr. 92-22-26"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}