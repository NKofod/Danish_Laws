{
    "id": 184434,
    "title": "Forslag til folketingsbeslutning om at indføre en særskilt paragraf i straffeloven vedrørende rådgivning om grov skatteunddragelse",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 21",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. oktober 2016 af Rune Lund (EL) og Pernille Skipper (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at indføre en særskilt paragraf i straffeloven vedrørende rådgivning om grov skatteunddragelse</p>\r\n<p class=\"Tekst1Sp\">Folketinget pålægger regeringen at indføre en særskilt paragraf i straffeloven, der straffer rådgivning om grov skatteunddragelse som beskrevet i straffelovens § 289.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I forbindelse med det store Panamalæk er det blevet afsløret, hvordan danske banker har haft et intensivt samarbejde med det Panamabaserede selskab Mossack Fonseca om  oprettelse af selskaber til brug for skattely. Dette peger endnu engang på rådgivernes afgørende betydning for, at den skadelige skatteunddragelse kan fortsætte. Banker, revisionsfirmaer og advokater er helt centrale i at opretholde den fortsatte skatteunddragelse.</p>\r\n<p class=\"NormalInd\">I dag kan rådgivere straffes for medvirken til grov skatteunddragelse efter straffelovens § 289. Straffeloven indeholder således allerede i dag en bestemmelse, hvorefter grov skatteunddragelse kan straffes med op til 8 års fængsel. Der er dog på trods af eksempelvis de store selskabstømmersager øjensynligt endnu ikke blevet straffet rådgivere. Dette er formentlig, fordi medvirken kan være vanskeligt at bevise, men formentlig også fordi anklagemyndigheden skærer sagerne til og dermed ikke har fokus på at retsforfølge rådgivere.</p>\r\n<p class=\"NormalInd\">Når ingen rådgivere dømmes, men der samtidig kan tjenes gode penge på at hjælpe med eksempelvis skattelykonstruktioner, skabes der incitament til at fortsætte med den profitable rådgivning om skatteunddragelse for banker, revisorer og advokater. Særlig når det kommer til planlagt, velovervejet og overlagt kriminalitet, eksempelvis grov skatteunddragelse, har opdagelsesrisiko og strafniveau en præventiv betydning, og derfor er det stærkt problematisk, at medvirken til grov skatteunddragelse kan forekomme nærmest straffrit.</p>\r\n<p class=\"NormalInd\">Det er desuden Enhedslistens klare opfattelse, at såvel grov skatteunddragelse som det at tjene penge på at rådgive andre om, hvordan det kan gennemføres, er forargeligt og samfundsskadeligt. Det er i sig selv krænkende for retsfølelsen hos alle de danskere, der hver eneste dag knokler og betaler skat, at revisorer, bankansatte og advokater kan slå sig op på at rådgive om skatteunddragelse og også går fri, når de rent faktisk hjælper store virksomheder eller enkeltpersoner med at undgå at betale skat.</p>\r\n<p class=\"NormalInd\">Enhedslisten vil derfor have indført en særskilt bestemmelse i straffeloven, som selvstændigt kriminaliserer rådgivning om grov skatteunddragelse. En selvstændig bestemmelse vil gøre det klart, at man kan straffes, også selv om den konkrete skatteunddragelse ikke opdages, ikke kan bevises, ikke gennemføres eller forsøges gennemført eller sammenhængen mellem rådgivningen og en konkret skatteunddragelse er uklar eller svær at bevise. Dette kan man også kalde et fremrykket fuldbyrdelsesmoment, som indebærer, at et forsæt om at rådgive om grov skatteunddragelse bliver kriminelt, men at det ikke er en betingelse for straf, at denne unddragelse rent faktisk foretages eller forsøges foretaget. Kort sagt: Rådgivning om grov skatteunddragelse er en selvstændig kriminel handling, der kan straffes.</p>\r\n<p class=\"NormalInd\">Dermed vil det også stå klart, at selve rådgivningen om, hvordan man ulovligt kan undgå at betale skat, ikke er acceptabel, og at det er strafbart, ligesom der sendes et klart signal til anklagemyndigheden om, at også overtrædelse af denne bestemmelse skal prioriteres.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rune Lund (EL)</span>\r\n</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at indføre en særskilt paragraf i straffeloven vedrørende rådgivning om grov skatteunddragelse.</p>\r\n<p class=\"ForslagsNummer\">(Beslutningsforslag nr. B 21)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 21",
            "stateLabel": "Forkastet",
            "references": [
                {
                    "shortName": "2016/1 BSF 21",
                    "title": "Forslag til folketingsbeslutning om at indføre en særskilt paragraf i straffeloven vedrørende rådgivning om grov skatteunddragelse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 184434,
                    "eliUri": "/eli/ft/20161BB00021",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b21/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/10/2016"
        },
        {
            "displayName": "Accession",
            "displayValue": "20161BB00021"
        },
        {
            "displayName": "Entydig dokumentidentifikation",
            "displayValue": "AX019174"
        },
        {
            "displayName": "Dato for førstegangsindlæggelse",
            "displayValue": "28/10/2016"
        },
        {
            "displayName": "Dato for indlæggelse",
            "displayValue": "28/10/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}