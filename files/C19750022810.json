{
    "id": 58508,
    "title": "Cirkulæreskrivelse om zoologiske haver m.v. ",
    "documentTypeId": "210",
    "isSagsforlobPeriodValid": false,
    "shortName": "CIS nr 228 af 05/12/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om zoologiske haver m.v.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Efter dyreværnslovens § 6, st. 3, må zoologiske haver, dyreparker, og  \r\n\r\n lignende ikke oprettes uden politiets tilladelse. </P>  \r\n\r\n<P>Nærmere regler er givet ved justitsministeriets bekendtgørelse nr. 361 af  \r\n\r\n 23. august 1967 om indretning m.v. af zoologiske haver, dyreparker og  \r\n\r\n lignende. </P>  \r\n\r\n<P>Som tidligere meddelt har rektor Svend Andersen, Vallensbæk Statsskole, og  \r\n\r\n direktør Arne Schiøtz, Danmarks Akvarium, erklæret sig villig til efter  \r\n\r\n anmodning at yde politi og kredsdyrlæger råd og vejledning i sager vedrørende  \r\n\r\n zoologiske haver m.v. Skriftlige henvendelser herom sendes til  \r\n\r\n justitsministeriets konsulenter vedrørende zoologiske haver m.v., adresse  \r\n\r\n Danmarks Akvarium, Kavalergården 1, 2920 Charlottenlund. </P>  \r\n\r\n<P>Af hensyn til konsulenternes arbejde skal man anmode om, at en liste over  \r\n\r\n de i hver politikreds meddelte tilladelser til zoologiske haver m.v. med  \r\n\r\n angivelse af de stillede vilkår samt oplysning om ansvarsforsikringer og  \r\n\r\n forsikringsbeløb (jfr. justitsministeriets cirkulæreskrivelse nr. 176 af 29.  \r\n\r\n august l967) må blive indsendt til justitsministeriet senest 1. marts 1976.  \r\n\r\n Genparter af fremtidige tilladelser samt ændringer eller tilbagekaldelser  \r\n\r\n heraf bedes i to eksemplarer direkte sendt til konsulenterne under ovennævnte  \r\n\r\n adresse. </P>  \r\n\r\n<P>Da afgrænsningen af &#187;zoologiske haver, dyreparker og lignende&#171;  \r\n\r\n har givet anledning til nogen usikkerhed skal man meddele følgende vejledende  \r\n\r\n retningslinjer for reglernes område. </P>  \r\n\r\n<P>Reglerne gælder kun offentligt tilgængelige anlæg. </P>  \r\n\r\n<P>Kræves der betaling for adgangen, finder reglerne altid anvendelse. </P>  \r\n\r\n<P>I øvrigt kan den omstændighed, at forevisning af dyrene for almenheden er  \r\n\r\n egnet til at forøge omsætningen i en virksomhed, hvortil dyreholdet er  \r\n\r\n knyttet, f.eks. restaurations- eller anden erhvervsvirksomhed, tale for, at  \r\n\r\n anlægget må anses som omfattet af bestemmelsen. </P>  \r\n\r\n<P>Omfatter dyreholdet kun enkelte dyr, falder det normalt uden for lovens  \r\n\r\n regulering. </P>  \r\n\r\n<P>I tvivlstilfælde vil dyrehold kun omfattende dyr, der sædvanligt holdes  \r\n\r\n som husdyr eller kæledyr, snarere kunne betragtes som faldende uden for  \r\n\r\n lovens område end mere usædvanlige dyr. </P>  \r\n\r\n<P>Det bemærkes, at § 6, stk. 3, i dyreværnsloven ikke finder anvendelse på  \r\n\r\n fremvisning af dyr i dyrehandler, cirkus, variteer m.v. For så vidt angår  \r\n\r\n disse virksomheder henvises til bestemmelserne i dyreværnslovens § 6, stk. 4,  \r\n\r\n jfr. stk. 2, og § 17, stk. 1. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 5. december  \r\n\r\n 1975. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Jørgen Paulsen </P>  \r\n\r\n<P ALIGN=CENTER>(Til politidirektøren og samtlige politimestre). </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/02/1976"
        },
        {
            "displayName": "Accession",
            "displayValue": "C19750022810"
        },
        {
            "displayName": "Entydig dokumentidentifikation",
            "displayValue": "CM017455"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "228"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "05/12/1975"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin. 4.kt. j.nr. 1974-39301-17"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}