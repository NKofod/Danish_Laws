{
    "id": 35256,
    "title": "Boligstøtte - Husstandsmedlem ",
    "documentTypeId": "230",
    "isSagsforlobPeriodValid": false,
    "shortName": "AFG nr 4035 af 01/05/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligstøttemodtager klagede over, at kommunen medregnede hans søns  \r\n\r\n og svigerdatters indkomst ved støtteberegningen. Sønnen og svigerdatteren  \r\n\r\n stod tilmeldt klagerens adresse. De boede i en beboelsesvogn i indkørslen til  \r\n\r\n huset. Vognen var udstyret med både køkken- og toiletfaciliteter, og der var  \r\n\r\n ikke tale om fælles husførelse med klageren og dennes hustru. I øvrigt var  \r\n\r\n der efter det oplyste tale om et midlertidigt ophold. Kommunen havde  \r\n\r\n medregnet sønnens og svigerdatterens indtægt, fordi den mente, at de  \r\n\r\n pågældende havde fast ophold i huset, jf. § 6, stk. 1. </I> </P>  \r\n\r\n<P> <I>Amtsankenævnet traf beslutning om, at indtægten ikke skulle medregnes,  \r\n\r\n fordi sønnen og svigerdatteren efter nævnets opfattelse ikke kunne antages at  \r\n\r\n have taget fast ophold i klagerens bolig. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Husstandsmedlem </H1>  \r\n\r\n<P></P>  \r\n\r\n<BR>  \r\n\r\n<P>D.d. har man tilskrevet N.N. således: </P>  \r\n\r\n<P>&#187;Ved brev af 18. november 1986 har en socialrådgiver, på Deres vegne  \r\n\r\n gennem socialforvaltningen i Stevns kommune klaget over, at  \r\n\r\n kommunalbestyrelsen har besluttet at medregne Deres søns og svigerdatters  \r\n\r\n socialindkomster ved beregning af boligydelse, hvorved De har mistet kr.  \r\n\r\n 1.111,- månedlig i boligydelse. </P>  \r\n\r\n<P>Deres klage er af det sociale udvalg fremsendt til amtsankenævnet den 1.  \r\n\r\n december 1986. </P>  \r\n\r\n<P>Af sagen fremgår, at De og Deres hustru modtager førtidspension. Deres søn  \r\n\r\n og svigerdatter blev den 29. september 1986 tilmeldt Deres adresse. </P>  \r\n\r\n<P>Det er oplyst, at der er tale om et midlertidigt ophold for at hjælpe Dem  \r\n\r\n og Deres hustru under Deres sygdom og hospitalsindlæggelse. Deres søn og  \r\n\r\n svigerdatter bor i en beboelsesvogn (mobil home) i indkørslen til Deres hus.  \r\n\r\n Der er efter det oplyste ikke tale om fælles husførelse, idet der i  \r\n\r\n beboelsesvognen er både køkken- og toiletfaciliteter. Forud for den 29.  \r\n\r\n september 1986 har beboelsesvognen fungeret som beboelse for Deres søn og  \r\n\r\n svigerdatter i en periode. </P>  \r\n\r\n<P>Stevns kommune besluttede herefter at medregne Deres søns og svigerdatters  \r\n\r\n socialindkomster ved den fremtidige beregning af Deres boligydelse, idet det  \r\n\r\n måtte antages, at der var tale om et fast ophold i boligen. </P>  \r\n\r\n<P>Efter § 6, stk. 1 i boligstøtteloven medregnes som medlemmer af husstanden  \r\n\r\n ansøgerens ægtefælle, hjemmeværende børn og andre, der har fast ophold i  \r\n\r\n lejligheden uden at være logerende. Beregningen af boligstøtten sker på  \r\n\r\n grundlag af husstandsindkomsten. </P>  \r\n\r\n<P>Under ankesagens behandling har nævnssekretariatet indhentet en vejledende  \r\n\r\n udtalelse af 8. april 1987 fra boligstyrelsen. Ifølge denne finder styrelsen,  \r\n\r\n således som sagen foreligger oplyst, at der ikke er grundlag for at antage,  \r\n\r\n at Deres søn og svigerdatter har fast ophold i boligen. </P>  \r\n\r\n<P>Amtsankenævnet har herefter behandlet sagen i sit møde den 3o. april 1987,  \r\n\r\n hvor man traf følgende </P>  \r\n\r\n<P>A F G Ø R E L S E: </P>  \r\n\r\n<P>Nævnet finder efter det oplyste om Deres søns og svigerdatters ophold i  \r\n\r\n den beboelsesvogn, som tidligere har tjent som parrets bolig, at parret ikke  \r\n\r\n kan antages at have taget fast ophold i Deres bolig. </P>  \r\n\r\n<P>Nævnet fandt derfor, at der ikke har været tilstrækkeligt grundlag for at  \r\n\r\n foretage en omberegning af Deres boligydelse ved Deres søns og svigerdatters  \r\n\r\n tilmelding til Deres adresse. </P>  \r\n\r\n<P>Nævnet besluttede derfor at pålægge Stevns kommune at ændre  \r\n\r\n boligydelsesberegningen fra tidspunktet for omberegningen, således at Deres  \r\n\r\n søns og svigerdatters socialindkomster ikke medtages ved beregningen. </P>  \r\n\r\n<P>Vedrørende eventuel klage over amtsankenævnets afgørelse henvises til  \r\n\r\n vedlagte vejledning.&#171; </P>  \r\n\r\n<P>Hvilket herved meddeles, idet boligstyrelsens vejledende udtalelse af 8.  \r\n\r\n april 1987 vedlægges til orientering. </P>  \r\n\r\n<P>Med venlig hilsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19870403501"
        },
        {
            "displayName": "Entydig dokumentidentifikation",
            "displayValue": "CA003191"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4035"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/05/1987"
        },
        {
            "displayName": "Administrerende myndighed",
            "displayValue": "Amtsankenævnet i Storstrøms Amt"
        },
        {
            "displayName": "Ressortministeriets journalnummer",
            "displayValue": "623"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}