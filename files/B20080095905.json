{
    "id": 121409,
    "title": "Bekendtgørelse om Landsbyggefondens refusion af og bidrag til ydelsesstøtte 2006 til 2010",
    "documentTypeId": "60",
    "isSagsforlobPeriodValid": true,
    "shortName": "BEK nr 959 af 24/09/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om Landsbyggefondens refusion af og bidrag til ydelsesstøtte 2006 til 2010</p>\r\n      <p class=\"Indledning2\">I medfør af § 102 i lov om almene boliger m.v., jf. lovbekendtgørelse nr. 1118 af 26. september 2007 fastsættes følgende:</p>\r\n      <p class=\"Paragraf\"><span class=\"ParagrafNr\">§ 1. </span> Denne bekendtgørelse gælder for opgørelse og beregning af Landsbyggefondens refusion i henhold til § 92 a i lov om almene boliger m.v., jf. lovbekendtgørelse nr. 857 af 8. august 2006, af en andel af statens udgifter til ydelsesstøtte til etablering af almene boliger, hvortil kommunerne i 2006 har meddelt tilsagn efter lovens §§ 115, 117 og de tidligere §§ 143 a – 143 d, jf. lovbekendtgørelse nr. 857 af 8. august 2006. Tilsagn efter § 115, stk. 4, til amtskommunale almene ældreboliger omfattet af § 55, stk. 2, i bekendtgørelse om støtte til almene boliger m.v., indgår ikke i opgørelsen af Landsbyggefondens refusion.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen gælder tillige for opgørelse og beregning af Landsbyggefondens bidrag i henhold til lovens § 92 a, stk. 1, til ydelsesstøtten til etablering af almene boliger, hvortil kommunerne i tilsagnsårene 2007 til 2010 meddeler eller har meddelt tilsagn efter lovens §§ 115, 117 og de tidligere §§ 143 a – 143 d, jf. lovbekendtgørelse nr. 857 af 8. august 2006, samt til ydelsesstøtten til etablering af friplejeboliger, hvortil Velfærdsministeriet i tilsagnsårene 2008-2010 meddeler tilsagn efter § 10, stk. 1, i lov om friplejeboliger. Tilsagn meddelt som forsøg efter almenboliglovens § 144 indgår ikke i opgørelsen af Landsbyggefondens bidrag.</p>\r\n      <p class=\"Paragraf\"><span class=\"ParagrafNr\">§ 2. </span> For almene boliger opgøres den samlede anskaffelsessum i det enkelte tilsagnsår som summen af de godkendte anskaffelsessummer forud for påbegyndelsen, jf. § 45, stk. 1, i bekendtgørelse om støtte til almene boliger m.v.(skema B-godkendelse) for de tilsagn, som er meddelt efter § 30 i samme bekendtgørelse (skema A-tilsagn) i det enkelte tilsagnsår.</p>\r\n      <p class=\"Stk2\"><span class=\"StkNr\">Stk. 2.</span> For friplejeboliger opgøres den samlede anskaffelsessum i det enkelte tilsagnsår som summen af de godkendte anskaffelsessummer forud for påbegyndelsen, jf. § 20, stk. 1, i bekendtgørelse om etablering af friplejeboliger (skema B-godkendelse) for de tilsagn, som er meddelt efter § 12 i samme bekendtgørelse (skema A-tilsagn) i det enkelte tilsagnsår.</p>\r\n      <p class=\"Stk2\"><span class=\"StkNr\">Stk. 3.</span> Er et tilsagn omfattet af stk. 1 eller stk. 2 bortfaldet inden det opgørelsestidspunkt, der er nævnt i stk. 5, indgår dette tilsagn ikke i opgørelsen efter stk. 1 eller stk. 2.</p>\r\n      <p class=\"Stk2\"><span class=\"StkNr\">Stk. 4.</span> Har kommunen ikke godkendt anskaffelsessummen forud for påbegyndelsen senest på det opgørelsestidspunkt, som er nævnt i stk. 5, og er tilsagnet ikke bortfaldet, anvendes anskaffelsessummen på tilsagnstidspunktet ved opgørelsen efter stk. 1 eller stk. 2.</p>\r\n      <p class=\"Stk2\"><span class=\"StkNr\">Stk. 5.</span> Opgørelsen af anskaffelsessummen foretages pr. den 1. oktober i det andet år efter tilsagnsåret.</p>\r\n      <p class=\"Paragraf\"><span class=\"ParagrafNr\">§ 3.</span> Ved beregningen af forløbet af ydelsesstøtten anvendes de rente- og inflationsforudsætninger, som ligger til grund for budgetteringen af statens udgifter til ydelsesstøtte på finansloven for det andet år efter tilsagnsåret.</p>\r\n      <p class=\"Stk2\"><span class=\"StkNr\">Stk. 2.</span> Ved beregningen forudsættes det, at udbetaling af ydelsesstøtte påbegyndes i 1. termin i det andet år efter tilsagnsåret.</p>\r\n      <p class=\"Paragraf\"><span class=\"ParagrafNr\">§ 4.</span> Ved beregningen af nutidsværdien af ydelsesstøtten anvendes den forudsatte diskonteringsrente, som ligger til grund for budgetteringen af statens udgifter til ydelsesstøtte på finansloven for det andet år efter tilsagnsåret.</p>\r\n      <p class=\"Paragraf\"><span class=\"ParagrafNr\">§ 5.</span> Velfærdsministeriet fastsætter Landsbyggefondens refusion og bidrag. Fastsættelsen er endelig og reguleres ikke efterfølgende som følge af ændringer i de faktiske anskaffelsessummer eller ændrede beregningsforudsætninger.</p>\r\n      <p class=\"Paragraf\"><span class=\"ParagrafNr\">§ 6.</span> Landsbyggefonden påbegynder betalingen af refusionen på det tidspunkt, hvor staten har betalt sin andel af nutidsværdien af den samlede ydelsesstøtte. Landsbyggefondens årlige refusion og bidrag indbetales til Økonomistyrelsen samlet senest den 15. august.</p>\r\n      <p class=\"Paragraf\"><span class=\"ParagrafNr\">§ 7.</span> Bekendtgørelsen træder i kraft den 1. oktober 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1 af 2. januar 2006 om Landsbyggefondens refusion af statens udgifter til ydelsesstøtte.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 24. september 2008</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Mikael Lynnerup Kristensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/2008"
        },
        {
            "displayName": "Accession",
            "displayValue": "B20080095905"
        },
        {
            "displayName": "Entydig dokumentidentifikation",
            "displayValue": "BI000272"
        },
        {
            "displayName": "Dato for førstegangsindlæggelse",
            "displayValue": "27/09/2008"
        },
        {
            "displayName": "Dato for indlæggelse",
            "displayValue": "27/09/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "959"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "24/09/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr 2007-262"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}