{
    "id": 221028,
    "title": "Forslag til folketingsbeslutning om færgebetjening af Bornholm",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 158",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. februar 2021 af Hans Kristian Skibby (DF), Liselott Blixt (DF), René Christensen (DF), Kristian Thulesen Dahl (DF), Mette Hjermind Dencker (DF), Dennis Flydtkjær (DF), Morten Messerschmidt (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om færgebetjening af Bornholm</p>\r\n<p class=\"Tekst1Sp\">Folketinget pålægger regeringen inden juni 2021 at påbegynde undersøgelse af mulighederne for en bedre færgebetjening af Bornholm med direkte daglig forbindelse med en hurtigfærge mellem Rønne og København/hovedstadsområdet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker det undersøgt, om der kan etableres en direkte færgeforbindelse med hurtigfærge af katamarantypen mellem Rønne og København/hovedstadsområdet.</p>\r\n<p>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">Ved en bred politisk trafikaftale i oktober 2002 blev den dengang direkte færgeforbindelse mellem Rønne og København nedlagt med virkning fra 2004 (»Aftale om den fremtidige færgebetjening af Bornholm«, Trafikministeriet, 2002). Det var afslutningen på en epoke, hvor der havde været direkte forbindelse mellem Rønne og hovedstaden siden 1866.</p>\r\n<p class=\"NormalInd\">\r\n</p>\r\n<p class=\"NormalInd\">I stedet blev ruten omlagt til Rønne-Køge, der både betjener passagerer og gods, og en hurtigfærge blev indsat på ruten Rønne-Ystad. Færgeoverfarten Rønne-Køge tager 6 timer, hvilket ikke er tilfredsstillende for passagerer.</p>\r\n<p class=\"NormalInd\">\r\n</p>\r\n<p class=\"NormalInd\">Den nuværende trafikbetjening har gennem årene været genstand for megen debat og utilfredshed.</p>\r\n<p class=\"NormalInd\">\r\n</p>\r\n<p class=\"NormalInd\">Rejseruten gennem Sverige har også vist sig at kunne give alvorlige udfordringer. Det blev mærkbart i slutningen af 2020, hvor Sverige på grund af risiko for smittefare med covid-19 med få timers varsel lukkede grænsen til Danmark, hvorved hovedfærdselsåren over Ystad, som tegner sig for 97 pct. af persontrafikken mellem Bornholm og København, lukkede. En vigtig hovedfærdselsåre mellem to danske landsdele blev pludselig skåret over.</p>\r\n<p class=\"NormalInd\">\r\n</p>\r\n<p class=\"NormalInd\">Ikke blot gav det udfordringer i forhold til eksempelvis sengeliggende sygetransporter, der dårligt klarer sejlturen til Køge på 6 timer, det gav også problemer i forhold til juletrafikken og trafikken af turister, som det bornholmske samfund er meget afhængig af.</p>\r\n<p class=\"NormalInd\">\r\n</p>\r\n<p class=\"NormalInd\">»Bornholm Kommunes borgmester, Winni Grosbøll (S), siger til DR, at hun er »rystet« over svenskernes beslutning om at lukke en for bornholmere vigtig livsnerve, og hun kalder det »utroligt kaotisk«, at lukningen kommer på et af de tidspunkter på året, hvor flest mennesker skal hjem til deres forældre på Bornholm«, fremgår det af artiklen »Farvel til Bornholmerjulen - kritik af svensk grænselukning«, Berlingske, den 23. december 2020.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne finder det grundlæggende uholdbart og principielt forkert, at danske rejsende fra Bornholm til hovedstadsområdet skal i transit gennem et andet land – Sverige og på svenske vilkår – for at komme frem. Der er tale om to danske landsdele, der i realiteten er adskilt af et andet land. Det må kunne gøres bedre.</p>\r\n<p class=\"NormalInd\">\r\n</p>\r\n<p class=\"NormalInd\">Desuden har rejsende fra Rønne til København omkostninger til både færgebillet til Ystad, kørsel gennem Sydsverige og Øresundsbroen.</p>\r\n<p class=\"NormalInd\">\r\n</p>\r\n<p class=\"NormalInd\">Færgebetjeningen af Bornholm er tidligere blevet undersøgt grundigt af Transportministeriet. I juni 2014 kom rapporten »Rammerne for den fremtidige færgebetjening af Bornholm«, men spørgsmålet om en færgebetjening af Bornholm med en direkte rute fra København/hovedstadsområdet var ikke en del af undersøgelsen (»Rammerne for den fremtidige færgebetjening af Bornholm«, Transportministeriet, 2014.)</p>\r\n<p>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Undersøgelse af en ny færgeforbindelse til Rønne</span>\r\n</p>\r\n<p class=\"NormalInd\">På mange måder er det ønskværdigt, at der genetableres en direkte færgeforbindelse mellem Bornholm og København/hovedstadsområdet. Ikke blot kan det give en bedre trafikbetjening af Bornholm, det betyder også, at Danmark genvinder fuld suverænitet over rejsen mellem vore landsdele.</p>\r\n<p class=\"NormalInd\">\r\n</p>\r\n<p class=\"NormalInd\">Det er mulighederne for en sådan løsning, som forslagsstillerne ønsker undersøgt. Undersøgelsen ønskes endvidere gennemført med bistand fra en ekstern rådgiver og under inddragelse af Kontaktrådet for trafikbetjening af Bornholm.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker ikke at pålægge regeringen bestemte løsninger, der skal undersøges, men vil pege på nogle spørgsmål, der naturligt ønskes besvaret i en sådan undersøgelse. Besvarelsen af disse spørgsmål skal bidrage til at anskueliggøre, om det er realistisk at arbejde videre med en direkte færgebetjening af Bornholm fra Rønne til København/hovedstadsområdet med en hurtigfærge. Undersøgelsen skal besvare følgende spørgsmål:</p>\r\n<p class=\"Liste1\">\r\n   <span class=\"Liste1Nr\">–</span> Er det fysisk muligt at betjene en hurtigfærge fra Københavns havn eller anden centralt beliggende havn i hovedstadsområdet?</p>\r\n<p class=\"Liste1\">\r\n   <span class=\"Liste1Nr\">–</span> Hvad vil etablering af faciliteter til modtagelse af en hurtigfærge koste i overslag?</p>\r\n<p class=\"Liste1\">\r\n   <span class=\"Liste1Nr\">–</span> Vil der være meromkostninger ved direkte færgebetjening af København/hovedstadsområdet i forhold til Rønne-Ystad, der forudsættes nedlagt, og i givet fald hvilke meromkostninger?</p>\r\n<p class=\"Liste1\">\r\n   <span class=\"Liste1Nr\">–</span> Hvor ofte vil en direkte hurtigfærge kunne betjene Rønne til København/hovedstadsområdet i henholdsvis høj- som lavsæson?</p>\r\n<p class=\"Liste1\">\r\n   <span class=\"Liste1Nr\">–</span> Hvad vil en skønnet billetpris blive fra Rønne-København/hovedstadsområdet, når der samtidigt tages højde for, at den rejsende sparer udgifter til Øresundsbroen og kørsel på strækningen gennem Sydsverige, der i rimeligt omfang vil kunne tillægges den nuværende billetpris fra Rønne til Ystad?</p>\r\n<p class=\"Liste1\">\r\n   <span class=\"Liste1Nr\">–</span> Hvad vil der være af miljømæssige fordele, ved at bilister ikke længere skal køre gennem Sydsverige?</p>\r\n<p class=\"Liste1\">\r\n   <span class=\"Liste1Nr\">–</span> Hvordan forventes økonomien at blive for Øresundsbroen, hvis der kommer en direkte færgeforbindelse mellem Rønne og København/hovedstadsområdet?</p>\r\n<p>\r\n</p>\r\n<p class=\"NormalInd\">Med brugen af København/hovedstadsområdet som mulige placeringer for et havneanlæg, der vil kunne betjene en hurtigfærge af katamarantype, tænkes der eksempelvis på Københavns Nordhavn, Dragør eller Køge, men forslagsstillerne er åbne over for andre mulige placeringer.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker en langsigtet løsning for færgebetjeningen af Bornholm, der inkluderer en direkte hurtigfærge fra Rønne til København/hovedstadsområdet, og som sikrer dansk suverænitet over rejseruten mellem landsdelene. Det er hensigten med beslutningsforslaget.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen pålægges således med vedtagelse af beslutningsforslaget at foranledige, at den beskrevne undersøgelse foretages med bistand fra en ekstern rådgiver og med inddragelse af Kontaktrådet for trafikbetjening af Bornholm. Undersøgelsen skal være igangsat senest 1. juni 2021.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Hans Kristian Skibby</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om færgebetjening af Bornholm.</p>\r\n<p class=\"ForslagsNummer\">(Beslutningsforslag nr. B 158)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 158",
            "stateLabel": "Forkastet",
            "references": [
                {
                    "shortName": "2020/1 BSF 158",
                    "title": "Forslag til folketingsbeslutning om færgebetjening af Bornholm",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221028,
                    "eliUri": "/eli/ft/20201BB00158",
                    "externalLink": ""
                },
                {
                    "shortName": "2020/1 BTB 158",
                    "title": "Betænkning over Forslag til folketingsbeslutning om færgebetjening af Bornholm",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223731,
                    "eliUri": "/eli/ft/20201DB01471",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b158/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/2021"
        },
        {
            "displayName": "Accession",
            "displayValue": "20201BB00158"
        },
        {
            "displayName": "Entydig dokumentidentifikation",
            "displayValue": "AX025803"
        },
        {
            "displayName": "Dato for førstegangsindlæggelse",
            "displayValue": "24/02/2021"
        },
        {
            "displayName": "Dato for indlæggelse",
            "displayValue": "24/02/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "158"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}