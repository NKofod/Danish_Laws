{
    "id": 106497,
    "title": "1996 BSF 45   FORSLAG TIL FOLKETINGSBESLUTNING OM STRAF FOR SEKSUELT MISBRUG AF BØRN I   UDLANDET ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 45 </P>  \r\n\r\n<P></P>  \r\n\r\n<P>Forslag til folketingsbeslutning om straf for seksuelt misbrug af børn i  \r\n\r\n udlandet </P>  \r\n\r\n<P></P>  \r\n\r\n<P>Fremsat af Bertel Haarder (V) Inge Dahl-Sørensen (V) Birthe Rønn Hornbech  \r\n\r\n (V) Svend Aage Jensby (V) Erling Oxdam (V) Ulla Tørnæs (V) Helge Adam Møller  \r\n\r\n (KF) Bendt Bendtsen (KF) Brian Mikkelsen (KF) Gitte Seeberg (KF) John Vinther  \r\n\r\n (KF) </P>  \r\n\r\n<P></P>  \r\n\r\n<P>den 29. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i folketingsåret 1996-97 at </P>  \r\n\r\n<P>fremsætte forslag til ændring af straffeloven, således at det bliver </P>  \r\n\r\n<P>muligt her i landet at strafforfølge danske statsborgere og personer </P>  \r\n\r\n<P>med bopæl i Danmark for seksuelt misbrug af børn i udlandet, </P>  \r\n\r\n<P>herunder i forbindelse med rufferi og alfonseri efter straffelovens </P>  \r\n\r\n<P>§ 228 og § 229 på samme måde, som hvis handlingen var foretaget i </P>  \r\n\r\n<P>Danmark, selv om gerningen ikke er strafbar i det land, hvor den er </P>  \r\n\r\n<P>begået. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Den 17. september 1996 vedtog Europa-Parlamentet enstemmigt et forslag  \r\n\r\n (oprindeligt stillet i udvalget om indre anliggender og frihedsrettigheder af  \r\n\r\n Bertel Haarder (V) i foråret 1996), der lyder: </P>  \r\n\r\n<P>Parlamentet &#187;opfordrer medlemsstaterne til at kriminalisere egne  \r\n\r\n borgeres alfonseri og misbrug af mindreårige i udlandet (sexturisme) på lige  \r\n\r\n fod med gældende bestemmelser i hjemlandet&#171;. </P>  \r\n\r\n<P>I august 1996 vedtog Verdenskongressen om Sexuel Udnyttelse af Børn i  \r\n\r\n Stockholm en tilsvarende formulering, der opfordrer landene til &#187;i  \r\n\r\n tilfælde af sexturisme at udvikle eller styrke og gennemføre love, der  \r\n\r\n kriminaliserer nationale statsborgeres handlinger, der foretages mod børn i  \r\n\r\n det land, hvortil statsborgeren er rejst (ekstra-territoriel  \r\n\r\n straffelovgivning), at tilskynde til udlevering eller andre foranstaltninger  \r\n\r\n for at sikre, at en statsborger, der misbruger et barn i seksuelt øjemed i et  \r\n\r\n andet land (det land, hvortil statsborgeren er rejst), bliver retsforfulgt  \r\n\r\n enten i hjemlandet eller i det land, hvortil den pågældende er rejst, stramme  \r\n\r\n lovgivningen og udmøntningen af loven, herunder konfiskation og overtagelse  \r\n\r\n af værdier og fortjenester og andre sanktioner mod disse, som begår seksuelle  \r\n\r\n forbrydelser mod børn i det land, hvortil den pågældende er rejst, og  \r\n\r\n udveksle relevante data.&#171; </P>  \r\n\r\n<P>Der er tale om en uautoriseret oversættelse af forslagsteksten.  \r\n\r\n Originaludgaven på engelsk vil blive omdelt i udvalget. </P>  \r\n\r\n<P>Det siges altså klart, at man skal kunne straffes i hjemlandet for  \r\n\r\n forbrydelser begået i udlandet uden hensyn til, om gerningen er forbudt i det  \r\n\r\n land, hvor gerningen begås. </P>  \r\n\r\n<P>Den danske justitsminister har hidtil vægret sig mod at ændre det  \r\n\r\n hævdvundne princip, at man kun kan straffes for noget, der er forbudt på  \r\n\r\n gerningsstedet. Men dette princip må vige i den moderne verden, hvor det er  \r\n\r\n blevet alt for let at opsøge tiltrækkende gerningssteder på den anden side af  \r\n\r\n jordkloden. </P>  \r\n\r\n<P>Også EU-kommissær Anita Gradin går ind for den foreslåede stramning. </P>  \r\n\r\n<P>Forslagsstillerne opfordrer justitsministeren til at tage denne  \r\n\r\n problemstilling alvorligt og fremsætte de fornødne forslag. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Bertel Haarder</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om straf for seksuelt misbrug af børn  \r\n\r\n i udlandet.</I>  </P>  \r\n\r\n<P>(Beslutningsforslag nr. B 45). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1996"
        },
        {
            "displayName": "Accession",
            "displayValue": "19961BA00045"
        },
        {
            "displayName": "Entydig dokumentidentifikation",
            "displayValue": "CL007218"
        },
        {
            "displayName": "Dato for førstegangsindlæggelse",
            "displayValue": "29/10/1996"
        },
        {
            "displayName": "Dato for indlæggelse",
            "displayValue": "29/10/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}