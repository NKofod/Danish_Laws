{
    "id": 11426,
    "title": "Bekendtgørelse om ret til sygehusbehandling m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1085 af 14/09/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde m. v.</p><p class=\"Indholdsfortegnelse\"><a href=\"#Kap2\">Kapitel 2</a>   Om ret til sygehusbehandling m.v. og personkreds</p><p class=\"Indholdsfortegnelse\"><a href=\"#Kap3\">Kapitel 3</a>   Om information</p><p class=\"Indholdsfortegnelse\"><a href=\"#Kap4\">Kapitel 4</a>   Om ret til at vælge sygehus m.v.</p><p class=\"Indholdsfortegnelse\"><a href=\"#Kap5\">Kapitel 5</a>   Om ret til behandling i udlandet m.v.</p><p class=\"Indholdsfortegnelse\"><a href=\"#Kap6\">Kapitel 6</a>   Journaloplysninger</p><p class=\"Indholdsfortegnelse\"><a href=\"#Kap7\">Kapitel 7</a>   Om ret til beløb til personlige fornødenheder</p><p class=\"Indholdsfortegnelse\"><a href=\"#Kap8\">Kapitel 8</a>   Om kommunalbestyrelsens adgang til at afholde udgifter til sygehusbehandling</p><p class=\"Indholdsfortegnelse\"><a href=\"#Kap9\">Kapitel 9</a>   Administration m.v.</p><p class=\"Indholdsfortegnelse\"><a href=\"#Kap10\">Kapitel 10</a>   Finansiering m.v.</p><p class=\"Indholdsfortegnelse\"><a href=\"#Kap11\">Kapitel 11</a>   Ikrafttrædelsesbestemmelser m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om ret til sygehusbehandling m.v.</p><p class=\"Indledning2\">I medfør af § 8, stk. 2, § 10, § 11, § 75, stk. 2 og 5, § 76, § 78, stk. 1, § 81, stk. 3 og 4, § 86, stk. 2 og 4, § 87, stk. 3, 4 og 6, § 89, stk. 5, § 90, stk. 2, § 91, § 195, § 225, stk. 1, § 235, stk. 3 og 4 og § 265 i sundhedsloven, lov nr. 546 af 24. juni 2005, som ændret ved lov nr. 1395 af 21. december 2005, og § 1 i lov nr. 1556 af 20. december 2006 samt § 4 i lov nr. 1396 af 21. december 2005 om retspsykiatrisk behandling m.v., fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Anvendelsesområde m. v.</p><p class=\"Paragraf\"><span class=\"ParagrafNr\">§ 1.</span> Denne bekendtgørelse omfatter ret til sygehusbehandling m.v. for personer med bopæl eller midlertidigt ophold her i landet.</p><p class=\"Stk2\"><span class=\"StkNr\">Stk. 2.</span> Ydelserne er vederlagsfri for personer, der har ret til ydelser efter denne bekendtgørelse, jf. dog § 3 og § 6, stk. 3.</p><p class=\"Stk2\"><span class=\"StkNr\">Stk. 3.</span> Ved bopæl forstås tilmelding til Folkeregisteret.</p><p class=\"Paragraf\"><span class=\"ParagrafNr\">§ 2.</span> Sygehusbehandling omfatter efter denne bekendtgørelse undersøgelse, diagnosticering, sygdomsbehandling, fødselshjælp, genoptræning på sygehus, sundhedsfaglig pleje samt forebyggelse og sundhedsfremme i forhold til den enkelte patient.</p><p class=\"Paragraf\"><span class=\"ParagrafNr\">§ 3.</span> 1 de tilfælde, hvor Danmark har indgået overenskomst med andre stater, eller der er fastsat rettigheder i Den Europæiske Unions forordninger om ydelse af behandling, som er omfattet af denne bekendtgørelse, træder de deri fastsatte regler i stedet for reglerne i denne bekendtgørelse.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Om ret til sygehusbehandling m.v. og personkreds</p><p class=\"KapitelOverskrift2\">Personer, der har bopæl her i landet</p><p class=\"Paragraf\"><span class=\"ParagrafNr\">§ 4.</span> Personer, der har bopæl her i landet, har ret til sygehusbehandling m.v. i enhver region, jf. kapitel 4.</p><p class=\"Stk2\"><span class=\"StkNr\">Stk. 2.</span> Et regionsråd skal på sine sygehuse behandle alle personer, der har ret til sygehusbehandling m.v., på samme vilkår uden hensyntagen til, hvor de har bopæl, efter reglerne i denne bekendtgørelse.</p><p class=\"ParagrafGruppeOverskrift\">Personer, der tager bopæl her i landet (Tilflyttere)</p><p class=\"Paragraf\"><span class=\"ParagrafNr\">§ 5.</span> Personer, der tager bopæl her i landet, har ret til sygehusbehandling vov. straks ved registreringen i Folkeregisteret, jf. § 1, stk. 3.</p><p class=\"ParagrafGruppeOverskrift\">Personer, der ikke har bopæl her i landet</p><p class=\"Paragraf\"><span class=\"ParagrafNr\">§ 6.</span> Personer, der ikke har bopæl her i landet, har ret til akut sygehusbehandling m.v. i opholdsregionen i tilfælde af ulykke, pludseligt opstået sygdom og fødsel eller forværring af kronisk sygdom m.v. Behandlingen m.v. ydes på samme vilkår som til personer med bopæl her i landet.</p><p class=\"Stk2\"><span class=\"StkNr\">Stk. 2.</span> Opholdsregionen yder herudover sygehusbehandling m.v., når det under de foreliggende omstændigheder ikke skønnes rimeligt at henvise personen til behandling i hjemlandet, herunder Færøerne og Grønland, eller personen ikke tåler at blive flyttet til et sygehus i hjemlandet, herunder Færøerne og Grønland, jf. dog § 14.</p><p class=\"Stk2\"><span class=\"StkNr\">Stk. 3.</span> For behandling, der ydes efter stk. 2, kan regionen opkræve betaling efter reglerne i § 38.</p><p class=\"Stk2\"><span class=\"StkNr\">Stk. 4.</span> Behandling efter stk. 2, kan ydes vederlagsfrit, når det under de foreliggende omstændigheder skønnes rimeligt.</p><p class=\"Paragraf\"><span class=\"ParagrafNr\">§ 7.</span> Ophold af længere varighed end 3 måneder kan, når det efter omstændighederne skønnes rimeligt, ligestilles med bopæl her i landet, uanset at personen har bevaret fast bopæl i udlandet.</p><p class=\"Paragraf\"><span class=\"ParagrafNr\">§ 8.</span> Personer med bopæl på Færøerne eller i Grønland, der opholder sig her i landet på skoleophold eller i uddannelsesmæssigt øjemed, har ret til sygehusbehandling m.v. på samme vilkår som personer med bopæl her i landet.</p><p class=\"ParagrafGruppeOverskrift\">Personale m.fl. ved diplomatiske og konsulære repræsentationer samt NATO- og PfP-styrker</p><p class=\"Paragraf\"><span class=\"ParagrafNr\">§ 9.</span> Følgende personer har ret til sygehusbehandling m.v. på samme vilkår som personer med bopæl her i landet:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Udsendt personale ved diplomatiske og konsulære repræsentationer her i landet, hvis ret hertil følger af internationale bestemmelser, og deres familiemedlemmer.</p><p class=\"Liste1\"><span class=\"Liste1Nr\">2)</span> Udsendte personer, hvis ophold her i landet er reguleret i aftaler om retsstillingen for styrker eller militære hovedkvarterer, som Danmark har tiltrådt, og deres familie-medlemmer.</p></div></p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Om information</p><p class=\"Paragraf\"><span class=\"ParagrafNr\">§ 10.</span> Et regionsråd skal senest 8 hverdage efter, at et af regionens sygehuse har modtaget en henvisning af en patient, oplyse patienten om:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> dato og sted for undersøgelse eller behandling,</p><p class=\"Liste1\"><span class=\"Liste1Nr\">2)</span> patienten kan tilbydes behandling inden for 1 måned efter reglerne i § 15,</p><p class=\"Liste1\"><span class=\"Liste1Nr\">3)</span> patientens ret til at vælge sygehus efter § 11, stk. 1-3, og § 15,</p><p class=\"Liste1\"><span class=\"Liste1Nr\">4)</span> ventetiden på behandling ved regionens egne og andre regioners sygehuse samt ved de i § 11, stk. 2-3, nævnte private specialsygehuse</p><p class=\"Liste1\"><span class=\"Liste1Nr\">5)</span> at sygehuset tilbyder, at patienten ved henvendelse dertil kan få oplyst antal behandlinger, der foretages på de i nr. 4 nævnte sygehuse, og</p><p class=\"Liste1\"><span class=\"Liste1Nr\">6)</span> at sygehuset tilbyder at henvise patienten til et andet sygehus efter § 11, stk. 1-3, og 15.</p></div></p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Om ret til at vælge sygehus m.v.</p><p class=\"Paragraf\"><span class=\"ParagrafNr\">§ 11.</span> Personer, der henvises af en læge til sygehusbehandling m.v., kan vælge mellem enhver regions sygehuse, jf. dog §§ 12-14.</p><p class=\"Stk2\"><span class=\"StkNr\">Stk. 2.</span> Retten til at vælge behandling efter stk. 1 gælder også følgende private specialsygehuse m.fl.: Sankt Lukas Hospice, Diakonissestiftelsens Hospice, Sct. Maria Hospice, rehabiliteringscentrene for traumatiserede flygtninge Oasis, RCT-Jylland og RCT i København, Epilepsihospitalet i Dianalund, sclerosecentrene i Haslev og Ry, Polio-Trafik- og Ulykkesskadedes Fysiurgiske Ambulatorium, Center for sundhed og træning i Middelfart, Center for sundhed og træning i Århus, Center for sundhed og træning i Skælskør, Institut for Muskelsvind, Vejlefjord og Center for Hjerneskade, jf. § 37, stk. 1.</p><p class=\"Stk2\"><span class=\"StkNr\">Stk. 3.</span> Retten til at vælge behandling efter stk. 1 gælder endvidere KamillianerGaardens Hospice, Hospice Fyn, Arresødal Hospice, Hospice Sjælland, Hospice Sønderjylland, Anker Fjord Hospice, Hospice Limfjorden og Hospice Sydvestjylland, jf. § 37, stk. 2 samt Kong Chr. X's Gigthospital i Gråsten.</p><p class=\"Stk2\"><span class=\"StkNr\">Stk. 4.</span> Retten til at vælge sygehusbehandling efter stk. 1-3 gælder uanset bopælsregionens behandlingstilbud og kriterier for sygehusbehandling i sit sygehusvæsen, jf. dog §§ 12 og 14.</p><p class=\"Stk2\"><span class=\"StkNr\">Stk. 5.</span> En læge, der henviser en person til sygehusbehandling, skal henvise til det sygehus, som personen vælger efter stk.1-3, hvis sygehuset kan varetage behandlingen af personen.</p><p class=\"Paragraf\"><span class=\"ParagrafNr\">§ 12.</span> En sygehusafdeling kan afvise fritvalgspatienter, jf. § 11, der har bopæl i en anden region, af kapacitetsmæssige årsager, herunder hvis afdelingen har væsentligt længere ventetider til den pågældende behandling end andre afdelinger, og hvis væsentlige hensyn til patienter fra egen region ellers vil blive tilsidesat.</p><p class=\"Stk2\"><span class=\"StkNr\">Stk. 2.</span> En sygehusafdeling med lands- eller landsdelsfunktion kan afvise at modtage fritvalgspatienter, jf. § 11, der ikke er lands- eller landsdelspatienter, hvis væsentlige hensyn til lands- eller landsdelspatienter eller til patienter fra egen region ellers vil blive tilsidesat.</p><p class=\"Stk2\"><span class=\"StkNr\">Stk. 3.</span> En sygehusafdeling kan dog ikke efter stk. 1, afvise følgende personer, der forventes at opholde sig i regionen i mere end 3 måneder:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Elever på kostskole eller efterskole.</p><p class=\"Liste1\"><span class=\"Liste1Nr\">2)</span> Personer, der er anbragt uden for hjemmet på døgninstitution, i plejefamilie eller godkendt opholdssted og lignende.</p><p class=\"Liste1\"><span class=\"Liste1Nr\">3)</span> Personer, der er værnepligtige på en kaserne.</p><p class=\"Liste1\"><span class=\"Liste1Nr\">4)</span> Personer, der er indsat i kriminalforsorgens fængsler.</p><p class=\"Liste1\"><span class=\"Liste1Nr\">5)</span> Personer, der er anbragt på psykiatrisk afdeling, har ophold i boform for personer med betydelig nedsat fysisk eller psykisk funktionsevne eller særlige sociale problemer, eller er anbragt i forvaring m.v. efter rettens eller Justitsministeriets bestemmelse.</p></div></p><p class=\"Stk2\"><span class=\"StkNr\">Stk. 4.</span> En sygehusafdeling kan heller ikke afvise patienter, der under ophold i regionen får akut behov for sygehusbehandling som følge af ulykke, pludseligt opstået eller forværret sygdom og fødsel, så længe patienten ikke tåler at blive flyttet til et sygehus i bopælsregionen.</p><p class=\"Paragraf\"><span class=\"ParagrafNr\">§ 13.</span> For personer, der henvises til psykiatrisk behandling, kan retten til at vælge sygehus efter § 11, stk. 1, begrænses, hvis hensynet til vedkommende taler herfor.</p><p class=\"Stk2\"><span class=\"StkNr\">Stk. 2.</span> For en person, der er optaget i kriminalforsorgens institutioner, eller som opholder sig i en institution i henhold til retsplejeloven, straffeloven eller et farlighedsdekret efter kapitel 11 i lov om frihedsberøvelse og anden tvang i psykiatrien, kan retten til at vælge i henhold til § 11, stk. 1-3, begrænses af sikkerhedsmæssige hensyn eller af hensyn til retshåndhævelsen. Den myndighed, der meddeler tilladelse til udgang m.v., træffer afgørelse herom.</p><p class=\"Paragraf\"><span class=\"ParagrafNr\">§ 14.</span> Regionsrådene har pligt til på deres psykiatriske sygehuse eller sygehusafdelinger at modtage:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Personer, der skal undergives mentalundersøgelse.</p><p class=\"Liste1\"><span class=\"Liste1Nr\">2)</span> Personer, der i henhold til dom eller kendelse skal anbringes eller behandles på psykiatrisk sygehus eller på anden måde undergives psykiatrisk behandling.</p><p class=\"Liste1\"><span class=\"Liste1Nr\">3)</span> Personer, der efter Justitsministeriets eller overøvrighedens bestemmelse skal anbringes i psykiatrisk sygehus.</p><p class=\"Liste1\"><span class=\"Liste1Nr\">4)</span> Personer, der som vilkår for prøveløsladelse, benådning m.v. eller tiltalefrafald skal undergives psykiatrisk behandling.</p><p class=\"Liste1\"><span class=\"Liste1Nr\">5)</span> Varetægtsarrestanter, der i medfør af retsplejelovens § 765 eller § 777 skal undergives psykiatrisk behandling.</p></div></p><p class=\"Stk2\"><span class=\"StkNr\">Stk. 2.</span> Statsadvokaten kan bestemme, at de i stk. 1 nævnte retspsykiatriske patienter skal anbringes eller behandles på et nærmere bestemt sygehus eller en nærmere bestemt sygehusafdeling uden for bopælsregionen, når retssikkerheden eller andre særlige hensyn, herunder hensynet til den forurettede taler herfor. Når sådanne hensyn taler for det, kan Justitsministeriet, Direktoratet for Kriminalforsorgen, tilsvarende træffe bestemmelse om anbringelse uden for bopælsregionen af personer, der efter straffuldbyrdelseslovens § 78 overføres til psykiatrisk sygehus samt personer, der prøveløslades eller benådes på vilkår om anbringelse eller behandling på psykiatrisk sygehus.</p><p class=\"Stk2\"><span class=\"StkNr\">Stk. 3.</span> Anklagemyndigheden kan bestemme, at personer skal indlægges på et psykiatrisk sygehus uden for bopælsregionen, hvis der er afsagt retskendelse om, at personen skal indlægges til mentalundersøgelse.</p><p class=\"Paragraf\"><span class=\"ParagrafNr\">§ 15.</span> Personer, der er henvist af en læge til sygehusbehandling, kan vælge at blive undersøgt og behandlet på et af de sygehuse, klinikker m.v. her i landet eller i udlandet, som regionsrådene har indgået aftale med efter § 32 (aftalesygehuse), hvis bopælsregionen ikke inden for 1 måned efter, at henvisningen er modtaget, kan tilbyde både forundersøgelse, herunder diagnostisk undersøgelse, og behandling ved regionens egne sygehuse (regionssygehuse) eller et af de sygehuse, som regionen samarbejder med eller sædvanligvis benytter (samarbejdssygehuse), jf. dog §§ 17-18.</p><p class=\"Stk2\"><span class=\"StkNr\">Stk. 2.</span> Vælger en person i medfør af stk. 1 behandling på et aftalesygehus, henviser regionssygehuset personen til undersøgelse og/eller behandling på dette aftalesygehus.</p><p class=\"Stk2\"><span class=\"StkNr\">Stk. 3.</span> Vælger en person, som efter regionssygehusets vurdering har behov for en diagnostisk undersøgelse som led i forundersøgelsen på regionssygehuset, i medfør af stk. 1, at få foretaget den diagnostiske undersøgelse på et aftalesygehus, henviser regionssygehuset personen til undersøgelsen på dette aftalesygehus.</p><p class=\"Paragraf\"><span class=\"ParagrafNr\">§ 16.</span> Tidsfristen efter § 15, stk. 1, regnes fra den dag, sygehuset modtager henvisningen fra personens læge til den dag, behandlingen kan iværksættes.</p><p class=\"Stk2\"><span class=\"StkNr\">Stk. 2.</span> 1 opgørelsen af tidsfristen medregnes ikke perioder, hvor personen gennemgår et forundersøgelsesforløb. Dog medregnes ventetid ud over 2 uger til hver enkelt undersøgelse i tidsfristen.</p><p class=\"Stk2\"><span class=\"StkNr\">Stk. 3.</span> 1 opgørelsen af tidsfristen medregnes ikke perioder, hvor behandling må udsættes på grund af personens helbredstilstand eller efter personens ønske.</p><p class=\"Paragraf\"><span class=\"ParagrafNr\">§ 17.</span> Bestemmelsen i § 15 gælder ikke henvisning til organtransplantation, sterilisation, fertilitetsbehandling, herunder refertilisationsbehandling, høreapparatbehandling, kosmetisk behandling, kønsskifteoperation, psykiatrisk behandling og rekreations- og rehabiliteringsophold.</p><p class=\"Stk2\"><span class=\"StkNr\">Stk. 2.</span> Bestemmelsen i § 15 gælder heller ikke henvisning til forskningsmæssig, eksperimentel eller alternativ behandling.</p><p class=\"Paragraf\"><span class=\"ParagrafNr\">§ 18.</span> Retten til at vælge et aftalesygehus efter § 15 bortfalder, hvis ventetiden til behandling på dette sygehus overstiger ventetiden til behandling på bopælsregionens sygehuse eller et af regionens samarbejdssygehuse, jf. § 15, stk. 1.</p><p class=\"Paragraf\"><span class=\"ParagrafNr\">§ 19.</span> Regionsrådene offentliggør en oversigt over deres samarbejdssygehuse, og over aftalesygehusene, jf. § 15, stk. 1, og § 32, stk. 1.</p><p class=\"Paragraf\"><span class=\"ParagrafNr\">§ 20.</span> For behandling af personer med livstruende kræftsygdomme m.v. gælder reglerne i denne bekendtgørelse samt reglerne om maksimale ventetider i bekendtgørelse om behandling af personer med livstruende kræftsygdomme m.v.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Om ret til behandling i udlandet m.v.</p><p class=\"Paragraf\"><span class=\"ParagrafNr\">§ 21.</span> Et regionsråd kan tilbyde patienter henvisning til behandling i udlandet.</p><p class=\"Paragraf\"><span class=\"ParagrafNr\">§ 22.</span> Et regionsråd skal tilbyde en patient henvisning til behandling i udlandet, hvis patienten forinden har været undersøgt eller behandlet på en sygehusafdeling her i landet, der inden for det pågældende sygdomsområde besidder den højeste indenlandske specialkundskab, og patienten af denne afdeling er indstillet til en nødvendig behandling på en nærmere angivet specialafdeling m.v. i udlandet, når denne behandling ikke kan ydes på et dansk sygehus.</p><p class=\"Stk2\"><span class=\"StkNr\">Stk. 2.</span> Henvisningen efter stk. 1 skal forinden forelægges for Sundhedsstyrelsen til godkendelse. Forelæggelsen kan i hastende tilfælde ske mundtligt.</p><p class=\"Paragraf\"><span class=\"ParagrafNr\">§ 23.</span> Ved henvisning af patienter, der er statsborgere i en EØS-stat eller Schweiz, og deres familiemedlemmer til behandling på et offentligt sygehus m.v. i en anden EØS-stat eller Schweiz, eller ved henvisning af andre patienter til behandling på et offentligt sygehus i et andet nordisk land kan bopælsregionen foretage henvisning efter reglerne i EF-forordning 1408/71 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet, eller efter reglerne i Nordisk Konvention om Social Sikring.</p><p class=\"Stk2\"><span class=\"StkNr\">Stk. 2.</span> Ved henvisning til behandling efter § 21 og § 26 kan regionsrådet udstede EF-blanket E-112.</p><p class=\"Stk2\"><span class=\"StkNr\">Stk. 3.</span> Ved henvisning til behandling efter § 22 udsteder Sundhedsstyrelsen EF-blanket E-112 eller andet kautionsbevis.</p><p class=\"Paragraf\"><span class=\"ParagrafNr\">§ 24.</span> Der kan ikke henvises til forskningsmæssig, eksperimentel eller alternativ behandling efter bestemmelserne i §§ 21-22, jf. § 25-26.</p><p class=\"Paragraf\"><span class=\"ParagrafNr\">§ 25.</span> Et regionsråd kan tilbyde en patient henvisning til forskningsmæssig behandling i udlandet, hvis patienten forinden har været undersøgt eller behandlet på en sygehusafdeling her i landet med lands- eller landsdelsfunktion på det pågældende sygdomsområde, og patienten af denne afdeling er indstillet til forskningsmæssig behandling på en nærmere angivet sygehusafdeling m.v. i udlandet, og relevant behandling ikke kan tilbydes på et dansk sygehus.</p><p class=\"Stk2\"><span class=\"StkNr\">Stk. 2.</span> Den forskningsmæssige behandling efter stk. 1 skal opfylde almindeligt anerkendte krav til videnskabelige forsøg og foregå i samarbejde med et dansk sygehus.</p><p class=\"Stk2\"><span class=\"StkNr\">Stk. 3.</span> Regionsrådet skal indberette henvisninger af patienter til forskningsmæssig behandling i udlandet efter stk. 1 til Sundhedsstyrelsen.</p><p class=\"Paragraf\"><span class=\"ParagrafNr\">§ 26.</span> Sundhedsstyrelsen nedsætter et rådgivende panel vedrørende eksperimentel behandling.</p><p class=\"Stk2\"><span class=\"StkNr\">Stk. 2.</span> Panelet rådgiver efter indstilling fra den behandlende sygehusafdeling om behandling af patienter, der har en livstruende kræftsygdom eller anden lignende livstruende sygdom, der ikke umiddelbart kan tilbydes behandling for på offentlige sygehuse her i landet eller behandling for efter § 21, § 22 og § 25. Panelet kan endvidere rådgive om supplerende undersøgelser og behandlinger på offentlige sygehuse her i landet og om behandling efter § 21, § 22 og § 25.</p><p class=\"Stk2\"><span class=\"StkNr\">Stk. 3.</span> Sundhedsstyrelsen fastsætter nærmere bestemmelser om panelets sammensætning og virksomhed.</p><p class=\"Stk2\"><span class=\"StkNr\">Stk. 4.</span> Et regionsråd kan tilbyde de patienter, der er nævnt i stk. 2, henvisning til eksperimentel behandling på et privat sygehus her i landet eller et sygehus i udlandet.</p><p class=\"Stk2\"><span class=\"StkNr\">Stk. 5.</span> Forinden skal henvisningen med en indstilling fra den behandlende sygehusafdeling forelægges for Sundhedsstyrelsen til godkendelse.</p><p class=\"Stk2\"><span class=\"StkNr\">Stk. 6.</span> Sundhedsstyrelsen kan godkende en henvisning efter stk. 4, på baggrund af rådgivning fra panelet vedrørende eksperimentel behandling, hvis der kan være mulighed for, at en bestemt eksperimentel behandling på en nærmere angivet afdeling på et privat sygehus her i landet eller et sygehus i udlandet kan helbrede patienten eller forlænge patientens liv.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Journaloplysninger</p><p class=\"Paragraf\"><span class=\"ParagrafNr\">§ 27.</span> Når en sygehusafdeling henviser en person til et andet behandlingssted, herunder til et behandlingssted i udlandet, skal afdelingen under iagttagelse af samtykkereglerne i sundhedsloven, jf. § 41, sende relevante oplysninger fra personens journal, herunder eventuelle røntgenbilleder m.v. til behandlingsstedet til brug for behandlingen af personen. Oplysningerne skal om nødvendigt være oversat til et af følgende sprog, engelsk, tysk eller fransk, som forstås på behandlingsstedet.</p><p class=\"Stk2\"><span class=\"StkNr\">Stk. 2.</span> En henvisning til et andet behandlingssted eller til et behandlingssted i udlandet efter § 15, § 22, § 25 og § 26 kan gøres betinget af, at personen giver samtykke til, at de i stk. 1 nævnte journaloplysninger m.v. sendes til behandlingsstedet.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Om ret til beløb til personlige fornødenheder</p><p class=\"Paragraf\"><span class=\"ParagrafNr\">§ 28.</span> En pensionist, der under indlæggelse på sygehus ikke får udbetalt pension i henhold til § 46, stk. 1, i lov om social pension og § 45, stk. 1, i lov om højeste, mellemste, forhøjet almindelig og almindelig førtidspension m.v., har ret til et beløb til personlige fornødenheder.</p><p class=\"Stk2\"><span class=\"StkNr\">Stk. 2.</span> Beløbet udbetales af sygehuset, og det udgør 1.194 kr. pr. måned (2007 pris- og lønniveau). Beløbet pris- og lønreguleres en gang om året og udmeldes af Sundhedsstyrelsen.</p><p class=\"Paragraf\"><span class=\"ParagrafNr\">§ 29.</span> En indlagt patient, der ikke er pensionist, og som må anses for plejepatient eller i øvrigt skønnes uegnet til mere varig udskrivning til eget hjem, har ret til et beløb til personlige fornødenheder.</p><p class=\"Stk2\"><span class=\"StkNr\">Stk. 2.</span> Beløbet, der udbetales af sygehuset, kan tidligst udbetales, når patienten har haft en samlet indlæggelsestid på sygehus m.v. på 6 måneder ud over indlæggelsesmåneden regnet fra 1½ år forud for indlæggelsen.</p><p class=\"Paragraf\"><span class=\"ParagrafNr\">§ 30.</span> Sygehuset kan ud over de i §§ 28 og 29 nævnte tilfælde udbetale et beløb til personlige fornødenheder til indlagte patienter, som har haft eller forventes at få en længerevarende indlæggelse, og som ikke selv råder over beløb hertil. Beløbet kan ikke overstige det i § 28, stk. 2, nævnte beløb.</p><p class=\"Kapitel\"><a name=\"Kap8\">Kapitel 8</a></p><p class=\"KapitelOverskrift2\">Om kommunalbestyrelsens adgang til at afholde udgifter til sygehusbehandling</p><p class=\"Paragraf\"><span class=\"ParagrafNr\">§ 31.</span> En kommunalbestyrelse kan, når sociale hensyn taler herfor, træffe beslutning om at afholde udgifter til sygdomsbehandling, der svarer til den behandling, der ydes i regionernes sygehusvæsen, til personer, der har bopæl i kommunen.</p><p class=\"Kapitel\"><a name=\"Kap9\">Kapitel 9</a></p><p class=\"KapitelOverskrift2\">Administration m.v.</p><p class=\"Paragraf\"><span class=\"ParagrafNr\">§ 32.</span> Regionsrådene i forening indgår aftale med de private sygehuse, klinikker m.v. her i landet og sygehuse m.v. i udlandet, som ønsker at indgå aftale om behandling af personer efter § 15.</p><p class=\"Stk2\"><span class=\"StkNr\">Stk. 2.</span> Private sygehuse, klinikker m.v. her i landet og sygehuse m.v. i udlandet, som har indgået en aftale med regionerne i forening efter stk. 1, kan samarbejde med hinanden, herunder om levering af diagnostiske ydelser.</p><p class=\"Stk2\"><span class=\"StkNr\">Stk. 3.</span> Kan parterne ikke opnå enighed om vilkårene for en aftale, kan indenrigs- og sundhedsministeren efter anmodning fra de i stk. 1 nævnte sygehuse, klinikker m.v. fastsætte vilkårene herfor.</p><p class=\"Stk2\"><span class=\"StkNr\">Stk. 4.</span> Der kan ikke henvises personer efter § 15 til sygehuse, klinikker m.v., som ikke ønsker at indgå aftale på de i henhold til stk. 3 fastsatte vilkår.</p><p class=\"Paragraf\"><span class=\"ParagrafNr\">§ 33.</span> De private sygehuse, klinikker m.v. her i landet og sygehuse m.v. i udlandet, der ønsker at indgå aftale med regionerne efter § 32, skal til brug herfor på anmodning fra regionsrådene eller indenrigs- og sundhedsministeren fremlægge dokumentation vedrørende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> behandlingstilbud, herunder behandlingserfaring, faglige kvalifikationer, vagtberedskab, apparaturstandard, behandlingsprincipper og lignende,</p><p class=\"Liste1\"><span class=\"Liste1Nr\">2)</span> ventetid til behandling og</p><p class=\"Liste1\"><span class=\"Liste1Nr\">3)</span> iagttagelse af patientrettigheder.</p></div></p><p class=\"Paragraf\"><span class=\"ParagrafNr\">§ 34.</span> De private sygehuse, klinikker m.v. her i landet og sygehuse m.v. i udlandet, der har fået henvist en person til behandling i henhold til en aftale med regionsrådene efter § 32, skal til brug for en eventuel fortsat behandling i sygehusvæsenet og for afregning for udført behandling give alle relevante oplysninger om behandlingen til det sygehus, som har henvist personen.</p><p class=\"Paragraf\"><span class=\"ParagrafNr\">§ 35.</span> Behandlingsstederne her i landet skal til behandlingsformål samt statistiske formål vedrørende aktiviteten i sygehusvæsenet, befolkningens forbrug af sygehusydelser, sygehuspatienters sygdomme og udførte operationer indberette oplysninger vedrørende patientbehandlingen til Sundhedsstyrelsens Landspatientregister. Behandlingsstederne i udlandet skal indberette sådanne oplysninger til det sygehus, som har henvist personen dertil.</p><p class=\"Kapitel\"><a name=\"Kap10\">Kapitel 10</a></p><p class=\"KapitelOverskrift2\">Finansiering m.v.</p><p class=\"Paragraf\"><span class=\"ParagrafNr\">§ 36.</span> Bopælsregionen afholder udgifter ved sygehusbehandling m.v. efter denne bekendtgørelse, jf. dog stk. 2.</p><p class=\"Stk2\"><span class=\"StkNr\">Stk. 2.</span> Opholdsregionen afholder udgifterne til sygehusbehandling m.v. til patienter, der ikke har bopæl her i landet.</p><p class=\"Stk2\"><span class=\"StkNr\">Stk. 3.</span> Staten afholder udgifter til behandling m.v. efter § 22.</p><p class=\"Paragraf\"><span class=\"ParagrafNr\">§ 37.</span> Regionsrådenes pligt til at yde vederlagsfri behandling i henhold til § 11, stk. 2, er begrænset til en årlig økonomisk ramme, som for hver institution er fastsat i bekendtgørelse om økonomiske rammer for frit valg til private specialsygehuse m.v.</p><p class=\"Stk2\"><span class=\"StkNr\">Stk. 2.</span> Regionsrådenes pligt til at yde vederlagsfri behandling på hospice i henhold til § 11, stk. 3, omfatter behandling inden for den ramme, som institutionen har indgået driftsoverenskomst om med beliggenhedsregionen. Pligten til at yde vederlagsfri behandling ophører, såfremt driftsoverenskomsten ophæves af en af parterne.</p><p class=\"Paragraf\"><span class=\"ParagrafNr\">§ 38.</span> En region opkræver betaling for behandling af personer, der ikke har ret til sygehusbehandling m.v., jf. dog stk. 5 og § 6, stk. 4.</p><p class=\"Stk2\"><span class=\"StkNr\">Stk. 2.</span> I de tilfælde, hvor der er fastsat takster for disse ydelser i bekendtgørelse om betaling for sygehusbehandling ved en anden regions sygehusvæsen, anvendes disse.</p><p class=\"Stk2\"><span class=\"StkNr\">Stk. 3.</span> Betalingen skal opgøres og afkræves endeligt i forbindelse med eller umiddelbart efter udskrivningen eller den ambulante behandling.</p><p class=\"Stk2\"><span class=\"StkNr\">Stk. 4.</span> Betalingen pr. sengedag, indlæggelse, ambulant behandling eller undersøgelse m.v. skal oplyses forud herfor.</p><p class=\"Stk2\"><span class=\"StkNr\">Stk. 5.</span> Hvor særlige forhold taler for det, kan der meddeles hel eller delvis fritagelse for betalingen.</p><p class=\"Paragraf\"><span class=\"ParagrafNr\">§ 39.</span> Regionsrådet kan stille krav om kaution for betalingens rettidige erlæggelse eller krav om depositum, jf. § 38.</p><p class=\"Paragraf\"><span class=\"ParagrafNr\">§ 40.</span> I aftaler mellem en statslig myndighed og et regionsråd om benyttelse af regionens sygehusvæsen kan der med indenrigs- og sundhedsministerens godkendelse fast-sættes en særlig betaling for benyttelsen.</p><p class=\"Paragraf\"><span class=\"ParagrafNr\">§ 41.</span> En kommunes udgifter til sygdomsbehandling efter § 31 kan ikke dækkes ved forsikring.</p><p class=\"Kapitel\"><a name=\"Kap11\">Kapitel 11</a></p><p class=\"KapitelOverskrift2\">Ikrafttrædelsesbestemmelser m.v.</p><p class=\"Paragraf\"><span class=\"ParagrafNr\">§ 42.</span> Bekendtgørelsen træder i kraft den 1. oktober 2007.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 888 af 3. juli 2007 om ret til sygehusbehandling og befordring m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Indenrigs- og Sundhedsministeriet, den 14. september 2007</I></P><P CLASS=SIGN1 ALIGN=\"CENTER\">Lars Løkke Rasmussen</P><P CLASS=SIGN2 ALIGN=\"RIGHT\">/ Jette Vind Blichfeldt</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "popularTitle": "Sygehusbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/2007"
        },
        {
            "displayName": "Accession",
            "displayValue": "B20070108505"
        },
        {
            "displayName": "Entydig dokumentidentifikation",
            "displayValue": "AI003449"
        },
        {
            "displayName": "Dato for førstegangsindlæggelse",
            "displayValue": "25/09/2007"
        },
        {
            "displayName": "Dato for indlæggelse",
            "displayValue": "25/09/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1085"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "14/09/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin. j.nr. 2007-1200-142"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}