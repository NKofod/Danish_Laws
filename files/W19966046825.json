{
    "id": 40417,
    "title": "Ekspropriation til offentlig parkeringsplads i Skive ",
    "documentTypeId": "240",
    "isSagsforlobPeriodValid": false,
    "shortName": "KEN nr 60468 af 15/10/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Erstatning for et areal, der i henhold til servitut er parkeringsplads  \r\n\r\n med adgang for offentligheden, men som ikke er offentlig vej i vejlovens  \r\n\r\n forstand </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ekspropriation til offentlig parkeringsplads i  \r\n\r\n Skive </H1>  \r\n\r\n<P></P>  \r\n\r\n<BR>  \r\n\r\n<P>U D S K R I F T </P>  \r\n\r\n<P>AF </P>  \r\n\r\n<P>PROTOKOLLEN </P>  \r\n\r\n<P>FOR </P>  \r\n\r\n<P>OVERTAKSATIONSKOMMISSIONEN </P>  \r\n\r\n<P>FOR NORDJYLLANDS OG VIBORG AMTSRÅDSKREDSE </P>  \r\n\r\n<P> Tirsdag den 15. oktober 1996 kl. 9,00 samledes overtaksationskommissionen  \r\n\r\n på parkeringspladsen &#187;Sallings Gård&#171;, Torvegade 7 i Skive. </P>  \r\n\r\n<P>Til stede var formanden, cand. jur. T. Bjerre, samt kommissionens  \r\n\r\n medlemmer, konsulent, cand. agro. Per Koustrup, Haderslev, gårdejer Martin  \r\n\r\n Bendix Kragh, Fredericia, forretningsfører Frede Hessel, Ålestrup, og  \r\n\r\n fængselsfunktionær Harry Nielsen, Glyngøre. </P>  \r\n\r\n<P>Protokollen førtes af fuldmægtig Karen Buskgaard. </P>  \r\n\r\n<P>Der foretoges: </P>  \r\n\r\n<PRE>  \r\n\r\n  Overtaks.        Overtaksation i anledning af  \r\n\r\n  4/96             ekspropriation til offentlig  \r\n\r\n                   parkeringsplads i Skive.  \r\n\r\n</PRE>  \r\n\r\n<P>Der fremlagdes ankebegæring af 18. juni 1996 fra advokat E. Bjørn  \r\n\r\n Andersen, Herning, for ejeren af lb. nr. 1, TJ A/S, ankebegæring af 29. juli  \r\n\r\n 1996 fra advokat Ole Lund, Skive, for ejerne af lb. nr. 2 (ejerlejlighederne  \r\n\r\n 1-8), udskrift af taksationskommissionens forhandlingsprotokol vedrørende  \r\n\r\n taksationsforretningen den 1. december 1995 og den 23. januar 1996 med deri  \r\n\r\n nævnte bilag samt taksationskommissionens kendelser af 20. maj 1996 og 8.  \r\n\r\n juli 1996. </P>  \r\n\r\n<P>For Skive Kommune mødte landinspektør Richard Malmose og landinspektør  \r\n\r\n Kristian Hjorth. </P>  \r\n\r\n<P>Kommissionens formand spurgte, om nogen havde kendskab til forhold, der  \r\n\r\n kunne medføre inhabilitet for et eller flere medlemmer. Det var ikke  \r\n\r\n tilfældet. </P>  \r\n\r\n<P> <B> Lb. nr. 1.</B> Matr. nr. 247a Skive Bygrunde </P>  \r\n\r\n<P>Ejeren, TJ A/S, mødte ved direktør Torben Juul og advokat E. Bjørn  \r\n\r\n Andersen. </P>  \r\n\r\n<P>Mødet indledtes med en besigtigelse af forholdene på ejendommen, hvor  \r\n\r\n parterne fik lejlighed til at udtale sig. </P>  \r\n\r\n<P>Ejeren gentog sin påstand om en erstatning på 2.000 kr. pr. m2 afstået  \r\n\r\n areal til parkeringsplads. Til støtte herfor fremførte han de samme  \r\n\r\n anbringender som under taksationsforretningen. </P>  \r\n\r\n<P>De for Skive Kommune mødte gentog såvel påstanden som anbringenderne fra  \r\n\r\n taksationsforretningen. </P>  \r\n\r\n<P>Kommissionen drøftede sagen og afsagde sålydende </P>  \r\n\r\n<P> <B>KENDELSE:</B>  </P>  \r\n\r\n<P>Ved sin afgørelse lægger kommissionen til grund, at arealafståelsen ifølge  \r\n\r\n kommunens oplysning ikke har nogen betydning for adgangen til yderligere  \r\n\r\n bebyggelse på restejendommen, fordi byggemulighederne nu reguleres af  \r\n\r\n lokalplan nr. 82.1 og er større end ved aktieselskabets erhvervelse af  \r\n\r\n ejendommen fra kommunen i 1986. </P>  \r\n\r\n<P>I forbindelse med ejendomsoverdragelsen blev der efter aftale mellem  \r\n\r\n kommunen og køberen pålagt det areal, ekspropriationen vedrører, en servitut  \r\n\r\n om, at det skulle tjene som offentlig vej (parkeringsplads). I vejlovens  \r\n\r\n forstand har arealet ikke være et offentligt vejareal, allerede fordi det  \r\n\r\n ikke var udskilt i matriklen, jfr. § 88 i lov om offentlige veje. Dette ses  \r\n\r\n imidlertid ikke at være afgørende for erstatningsspørgsmålet. </P>  \r\n\r\n<P>Siden servitutpålægget har det pågældende areal været vurderet til 0 kr.  \r\n\r\n ved de almindelige ejendomsvurderinger. Også herudover har arealet sådanne  \r\n\r\n lighedspunkter med egentlige vejarealer, for hvilke der ikke ydes erstatning  \r\n\r\n ved ekspropriation, at der efter kommissionens opfattelse kun kan tillægges  \r\n\r\n ejeren erstatning for arealafståelsen, hvis det kan fastslås, at der på andet  \r\n\r\n grundlag er knyttet en værdi til arealet. </P>  \r\n\r\n<P>Ved købet af ejendommen fandt aktieselskabet en fordel i at kunne beholde  \r\n\r\n servitutarealet matrikulært under ejendommen, idet det efter selskabets  \r\n\r\n opfattelse ville udvide mulighederne for yderligere bebyggelse på  \r\n\r\n restejendommen, og der blev efter det oplyste betalt en reduceret købesum for  \r\n\r\n arealet. Denne investering tabte sin værdi ved vedtagelsen af lokalplan nr.  \r\n\r\n 82.1. Den kan derfor ikke begrunde nogen erstatning ved den senere  \r\n\r\n ekspropriation af arealet, der siden lokalplanens ikrafttræden ikke har  \r\n\r\n repræsenteret nogen værdi for ejendomme. </P>  \r\n\r\n<P>Da ejeren således ikke lider noget tab ved afståelse, finder  \r\n\r\n overtaksationskommissionen, - der ikke er bundet af kommunens oprindelige  \r\n\r\n erstatningstilbud og senere påstand, jfr. vejlovens §53, stk. 3 og §54, stk.  \r\n\r\n 2, - at der ikke tilkommer aktieselskabet nogen erstatning som følge af  \r\n\r\n ekspropriationen. </P>  \r\n\r\n<P>Herefter </P>  \r\n\r\n<P> <B>b e s t e m m e s:</B>  </P>  \r\n\r\n<P>Der tillægges ikke ejeren af ejendommen matr. nr. 247a Skive Bygrunde  \r\n\r\n erstatning i anledning af Skive Kommunes ekspropriation af et 284 m2 stort  \r\n\r\n areal til offentlig parkeringsplads. </P>  \r\n\r\n<P>For udgifter til advokatbistand ved begge kommissioner tillægges der  \r\n\r\n ejeren 8.000 kr. </P>  \r\n\r\n<P> <B> Lb. nr. 2.</B> Matr. nr. 138a Skive Bygrunde </P>  \r\n\r\n<P>For Ejerforeningen Sallinghus mødte advokat Jes Andersen sammen med ejeren  \r\n\r\n af lejlighed 5, Jens Christian Clausen, den tidligere ejer af lejlighed 6,  \r\n\r\n Torben Andersen, ejeren af lejlighed 7, Bent Dyrberg, og ejeren af lejlighed  \r\n\r\n 8, Børge Ramsgaard Jensen. </P>  \r\n\r\n<P>Mødet indledtes med en besigtigelse af forholdene på ejendommen, hvor  \r\n\r\n parterne fik lejlighed til at udtale sig. </P>  \r\n\r\n<P>For samtlige ejerlejlighedsindehavere nedlagde advokat Jes Andersen  \r\n\r\n følgende erstatningspåstand: </P>  \r\n\r\n<P>Værdien af det eksproprierede areal ansættes i overensstemmelse med den  \r\n\r\n under taksationsforretningen fremsatte erstatningspåstand til 770 kr. pr. m2.  \r\n\r\n</P>  \r\n\r\n<P>Kravet vedrørende ejendomsforringelsen fastholdes til 150.000 kr. pr.  \r\n\r\n lejlighed for så vidt angår de 4 erhvervslejligheder, medens det nedsættes  \r\n\r\n til 75.000 kr. pr. lejlighed for så vidt angår de 4 beboelseslejligheder.  \r\n\r\n</P>  \r\n\r\n<P>Ulempeerstatningen opgøres som tidligere til 40.000 kr. pr.  \r\n\r\n erhvervslejlighed og til 20.000 kr. pr. beboelseslejlighed. </P>  \r\n\r\n<P>Godtgørelsen for udgifter til advokatbistand påstås væsentligt forhøjet,  \r\n\r\n idet der hidtil er medgået 24 timer a 1.200 kr. </P>  \r\n\r\n<P>Til støtte for erstatningskravene gentog advokat Jes Andersen  \r\n\r\n ejerforeningens anbringender fra taksationsforretningen. </P>  \r\n\r\n<P>Den tidligere ejer af lejlighed 6, Torben Andersen, påstod sig tilkendt  \r\n\r\n erstatning ud over den ovenfor anførte for erhvervslejligheder. Han anførte,  \r\n\r\n at afståelsen af parkeringsarealet har været særligt byrdefuldt for hans  \r\n\r\n lejlighed, hvorfra han drev landinspektørvirksomhed. Han henviste til den  \r\n\r\n tidligere af ham derom anførte. Han oplyste, at han har solgt lejligheden til  \r\n\r\n en pris, der ligger omkring 200.000 kr. under vurderingsprisen, hvilket efter  \r\n\r\n hans opfattelse skyldes de ændrede parkeringsforhold og derfor må medføre et  \r\n\r\n erstatningskrav. </P>  \r\n\r\n<P>De for Skive Kommune mødte gentog såvel påstanden som anbringenderne fra  \r\n\r\n taksationsforretningen. </P>  \r\n\r\n<P>Kommissionen drøftede sagen og afsagde sålydende </P>  \r\n\r\n<P> <B>KENDELSE:</B>  </P>  \r\n\r\n<P>Ved et servitutpålæg i 1974 på grundlag af en privatretlig aftale har  \r\n\r\n kommunen opnået, at et areal af ejendommen, der dengang blev drevet som  \r\n\r\n hotel, siden da har tjent som offentlig vej (parkeringsplads).  \r\n\r\n Ekspropriationen vedrører dette areal, der ikke har været et offentligt  \r\n\r\n vejareal i vejlovens forstand, allerede fordi det ikke var udskilt i  \r\n\r\n matriklen, jfr. §88 i lov om offentlige veje. Dette ses imidlertid ikke at  \r\n\r\n være afgørende for erstatningsspørgsmålet. </P>  \r\n\r\n<P>Overtaksationskommissionen finder det heller ikke afgørende, at det  \r\n\r\n servitutbelagte areal hele tiden har været vurderet med samme grundværdi som  \r\n\r\n restejendommen, hvad ejeren efter eget udsagn ikke har forsøgt at anfægte.  \r\n\r\n Bortset herfra har arealet sådanne lighedspunkter med egentlige vejarealer,  \r\n\r\n for hvilke der ikke ydes erstatning ved ekspropriation, at der efter  \r\n\r\n kommissionens opfattelse kun kan tillægges ejerne erstatning for  \r\n\r\n arealafståelsen, hvis det kan fastslås, at der desuagtet er knyttet en værdi  \r\n\r\n til arealet. </P>  \r\n\r\n<P>Ejerne har gjort gældende, at den fortrinsret til parkeringspladserne på  \r\n\r\n servitutarealet, der er tillagt den oprindelige ejer i servitutteksten, også  \r\n\r\n gælder efterfølgende ejere. Heri har kommissionen ikke kunnet give dem  \r\n\r\n medhold, da fortrinsretten udtrykkelig er tillagt &#187;hotellet og dettes  \r\n\r\n gæster&#171;, idet det tilføjes, at der ikke er tale om &#187;private  \r\n\r\n parkeringspladser for hotellet&#171;. Der var således kun tale om en  \r\n\r\n rettighed for ejendommen, så længe denne blev drevet som hotel. Det kan ikke  \r\n\r\n føre til et andet resultat, at ejerne har optrådt som om, fortrinsretten  \r\n\r\n tilkom dem, og at dette i et vist omfang er blevet respekteret af andre  \r\n\r\n lokale bolister. Efter kommissionens opfattelse er der ikke tale om tab af en  \r\n\r\n rettighed, som ville kunne gennemtvinges ved domstolene. </P>  \r\n\r\n<P>Kommissionen finder herefter, at ejerne som følge af servitutpålægget har  \r\n\r\n været stillet på samme måde som den grundejer, der har et egentligt vejareal  \r\n\r\n under sit matrikelnummer. Da ejerne således ikke lider noget tab ved  \r\n\r\n afståelsen, finder overtaksationskommissionen, - der ikke er bundet af  \r\n\r\n kommunens oprindelige erstatningstilbud og efterfølgende påstand, jfr.  \r\n\r\n vejlovens §53, stk. 3 og §54, stk. 2, - at der ikke tilkommer dem nogen  \r\n\r\n erstatning i anledning af ekspropriationen. Herved afvises såvel ejernes  \r\n\r\n samlede erstatningskrav som Torben Andersens krav om supplerende erstatning.  \r\n\r\n</P>  \r\n\r\n<P>Herefter </P>  \r\n\r\n<P> <B>b e s t e m m e s:</B>  </P>  \r\n\r\n<P>Der tillægges ikke ejerne af ejendommen matr. nr. 138a Skive Bygrunde  \r\n\r\n erstatning i anledning af Skive Kommunens ekspropriation af et 324 m2 stort  \r\n\r\n areal til offentlig parkeringsplads. </P>  \r\n\r\n<P>For udgifter til advokatbistand ved begge kommissioner tillægges der  \r\n\r\n ejerne 15.000 kr. </P>  \r\n\r\n<P>Hermed afsluttedes forretningen. </P>  \r\n\r\n<PRE>  \r\n\r\n T. Bjerre  \r\n\r\n Per Koustrup          Freder Hessel  \r\n\r\n     Harry Nielsen         Martin B. Kragh  \r\n\r\n</PRE>  \r\n\r\n /Karen Buskgaard  \r\n\r\n<P>Udskriften rigtighed bekræftes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19966046825"
        },
        {
            "displayName": "Entydig dokumentidentifikation",
            "displayValue": "CA008369"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60468"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/10/1996"
        },
        {
            "displayName": "Administrerende myndighed",
            "displayValue": "Overtaksationskommissionen for Nordjyllands og Viborg amtsrådskredse"
        },
        {
            "displayName": "Ressortministeriets journalnummer",
            "displayValue": "Transportministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}