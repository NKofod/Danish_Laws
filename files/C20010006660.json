{
    "id": 1015,
    "title": "Vejledning om erstatning og godtgørelse til indsatte i kriminalforsorgens institutioner og til dømte under udførelse af samfundstjeneste for følger af ulykkestilfælde m.v.",
    "documentTypeId": "180",
    "isSagsforlobPeriodValid": true,
    "shortName": "VEJ nr 66 af 16/05/2001",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Vejledning om erstatning og godtgørelse til indsatte i  \r\n\r\n kriminalforsorgens institutioner og til dømte under udførelse af  \r\n\r\n samfundstjeneste for følger af ulykkestilfælde m.v.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n Indledning  \r\n\r\n</P>  \r\n\r\n<P class=\"Tekst\" ID=\"T1\"><B>1.  \r\n\r\n</B>  \r\n\r\n Reglerne om  \r\n\r\n erstatning og godtgørelse for følger af ulykkestilfælde m.v. er i medfør af  \r\n\r\n straffuldbyrdelseslovens § 6 fastsat administrativt i bekendtgørelsen om  \r\n\r\n erstatning og godtgørelse til indsatte i kriminalforsorgens institutioner og  \r\n\r\n til dømte under udførelse af samfundstjeneste for følger af ulykkestilfælde  \r\n\r\n m.v.  \r\n\r\n</P>  \r\n\r\n<P class=\"Tekst\">  \r\n\r\n Efter reglerne i bekendtgørelsen ydes erstatning og godtgørelse  \r\n\r\n med udgangspunkt i reglerne i lovgivningen om sikring mod følger af  \r\n\r\n arbejdsskade.  \r\n\r\n</P>  \r\n\r\n<P class=\"Tekstoverskrift\">  \r\n\r\n Anvendelsesområdet for kriminalforsorgens  \r\n\r\n erstatningsordning  \r\n\r\n</P>  \r\n\r\n<P class=\"Tekst\" ID=\"T2\"><B>2.  \r\n\r\n</B>  \r\n\r\n Kriminalforsorgens  \r\n\r\n erstatningsordning indebærer, at indsatte i kriminalforsorgens institutioner  \r\n\r\n samt dømte under udførelse af samfundstjeneste får erstatning og godtgørelse,  \r\n\r\n hvis de kommer til skade.  \r\n\r\n</P>  \r\n\r\n<P class=\"Tekst\" ID=\"T3\"><B>3.  \r\n\r\n</B>  \r\n\r\n Bekendtgørelsen  \r\n\r\n omfatter udtrykkeligt indsatte, herunder varetægtsarrestanter, der opholder  \r\n\r\n sig  \r\n\r\n i kriminalforsorgens institutioner. Børn, der tages med af en indsat under  \r\n\r\n opholdet, er ikke omfattet af erstatningsordningen. Prøveløsladte, der  \r\n\r\n midlertidigt har fået frivilligt ophold i det fængsel (Københavns Fængsler),  \r\n\r\n hvorfra prøveløsladelse har fundet sted (hospitantordningen), er heller ikke  \r\n\r\n omfattet af erstatningsordningen.  \r\n\r\n</P>  \r\n\r\n<P class=\"Tekst\">  \r\n\r\n Udover indsatte i fængslerne og arresthusene omfatter  \r\n\r\n bekendtgørelsen også dømte, der udstår fængselsstraf eller forvaring i en af  \r\n\r\n kriminalforsorgens pensioner, samt dømte, der opholder sig i en af  \r\n\r\n kriminalforsorgens pensioner i forbindelse med betinget dom, betinget  \r\n\r\n benådning  \r\n\r\n eller prøveløsladelse med vilkår om ophold dér. Medanbragte familiemedlemmer  \r\n\r\n og  \r\n\r\n andre, der bor eller opholder sig frivilligt i kriminalforsorgens pensioner,  \r\n\r\n er  \r\n\r\n ikke omfattet af erstatningsordningen.  \r\n\r\n</P>  \r\n\r\n<P class=\"Tekst\">  \r\n\r\n Endelig omfatter bekendtgørelsen udtrykkeligt betinget dømte med  \r\n\r\n vilkår om samfundstjeneste, hvis de kommer til skade under udførelsen af  \r\n\r\n samfundstjenesten.  \r\n\r\n</P>  \r\n\r\n<P class=\"Tekst\" ID=\"T4\"><B>4.  \r\n\r\n</B>  \r\n\r\n Dømte, der efter  \r\n\r\n reglerne om udgang er udstationeret til eller efter straffuldbyrdelseslovens  \r\n\r\n §  \r\n\r\n 78, stk. 1-2, er anbragt i institutioner m.v. uden for kriminalforsorgen, kan  \r\n\r\n også være omfattet af bekendtgørelsen. Det afhænger af en konkret vurdering i  \r\n\r\n hvert  \r\n\r\n enkelt tilfælde af opholdets karakter. Hvis der i samarbejde med  \r\n\r\n kriminalforsorgen er fastsat nærmere vilkår for opholdet, herunder for  \r\n\r\n adgangen  \r\n\r\n til at bringe det til ophør ved beslutning om tilbageførsel til vedkommende  \r\n\r\n institution, vil opholdet kunne sidestilles med ophold i kriminalforsorgens  \r\n\r\n institutioner. Da der normalt altid fastsættes sådanne vilkår for opholdet,  \r\n\r\n vil  \r\n\r\n det i praksis betyde, at udstationerede og anbragte efter  \r\n\r\n straffuldbyrdelseslovens § 78, stk. 1-2, er omfattet af bekendtgørelsen.  \r\n\r\n</P>  \r\n\r\n<P class=\"Tekst\">  \r\n\r\n Bekendtgørelsen gælder dog ikke i forhold til skader, der indtræder  \r\n\r\n under ophold i institutioner m.v. uden for kriminalforsorgen, hvis der for  \r\n\r\n ophold i den pågældende institution m.v. gælder regler om erstatning og  \r\n\r\n godtgørelse for følger af ulykkestilfælde m.v., som svarer til  \r\n\r\n kriminalforsorgens erstatningsordning. Det er f.eks. tilfældet for ophold i  \r\n\r\n institutioner, der er omfattet af Socialministeriets bekendtgørelse om  \r\n\r\n forsikring efter lov om forsikring mod følger af arbejdsskade for personer,  \r\n\r\n der  \r\n\r\n er optaget i døgnophold i boformer m.v. efter lov om social service.  \r\n\r\n</P>  \r\n\r\n<P class=\"Tekstoverskrift\">  \r\n\r\n Skadesbegrebet  \r\n\r\n</P>  \r\n\r\n<P class=\"Tekst\" ID=\"T5\"><B>5.  \r\n\r\n</B>  \r\n\r\n Ved skade forstås  \r\n\r\n ulykkestilfælde, skadelige påvirkninger af højst 5 dages varighed, pludselige  \r\n\r\n løfteskader og erhvervssygdomme. Bekendtgørelsen omfatter således også  \r\n\r\n ulykkestilfælde, der ikke skyldes arbejde eller de forhold, hvorunder dette  \r\n\r\n foregår, og uanset at det er indtruffet i fritiden.  \r\n\r\n</P>  \r\n\r\n<P class=\"Tekst\">  \r\n\r\n Bortset fra den omstændighed, at kriminalforsorgens  \r\n\r\n erstatningsordning omfatter ethvert ulykkestilfælde, som skadelidte kommer ud  \r\n\r\n for, og ikke kun de ulykkestilfælde, der skyldes arbejde eller de forhold,  \r\n\r\n hvorunder dette foregår, svarer skadesbegrebet til arbejdsskadebegrebet i  \r\n\r\n arbejdsskadelovens §§ 9-10.  \r\n\r\n</P>  \r\n\r\n<P class=\"Tekst\" ID=\"T6\"><B>6.  \r\n\r\n</B>  \r\n\r\n Der kan ydes  \r\n\r\n erstatning og godtgørelse for skader, der indtræffer under opholdet i  \r\n\r\n institutionen. Endvidere ydes erstatning m.v. for skader, som indtræffer  \r\n\r\n under  \r\n\r\n arbejde uden for institutionen, medmindre skadelidte arbejder for en  \r\n\r\n arbejdsgiver, som er uafhængig af institutionen. Erstatning m.v. ydes også  \r\n\r\n for  \r\n\r\n skader, som indtræffer under uddannelse uden for institutionen, eller som  \r\n\r\n indtræffer under anden godkendt aktivitet uden for institutionen. Erstatning  \r\n\r\n og  \r\n\r\n godtgørelse ydes endelig, når skaden indtræffer under færden i forbindelse  \r\n\r\n med  \r\n\r\n arbejde, uddannelse eller anden godkendt aktivitet.  \r\n\r\n</P>  \r\n\r\n<P class=\"Tekst\">  \r\n\r\n For personer, der er idømt en betinget straf med vilkår om  \r\n\r\n samfundstjeneste, ydes erstatning og godtgørelse, når skaden indtræffer under  \r\n\r\n udførelsen af samfundstjenesten.  \r\n\r\n</P>  \r\n\r\n<P class=\"Tekst\" ID=\"T7\"><B>7.  \r\n\r\n</B>  \r\n\r\n Desuden ydes der  \r\n\r\n erstatning og godtgørelse for skader, som indtræffer under udøvelse af  \r\n\r\n aktiviteter m.v., der afvikles i kriminalforsorgens regi og under  \r\n\r\n kriminalforsorgens ledelse og ansvar som led i straffuldbyrdelsen. Det gælder  \r\n\r\n således skader indtruffet under skibstogter, fjeldvandringsture, skiture og  \r\n\r\n lignende samt under studieture, der gennemføres som led i et  \r\n\r\n undervisningsforløb, samt ledsagede udflugter fra en institution.  \r\n\r\n</P>  \r\n\r\n<P class=\"Tekst\">  \r\n\r\n Derimod er skader, som pådrages under udgang f.eks. med henblik  \r\n\r\n på besøg hos bestemte personer m.v. (orlov), ikke omfattet af  \r\n\r\n bekendtgørelsen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Særligt om ulykkestilfælde  \r\n\r\n</P>  \r\n\r\n<P class=\"Tekst\" ID=\"T8\"><B>8.  \r\n\r\n</B>  \r\n\r\n Ulykkestilfælde  \r\n\r\n vil udgøre størstedelen af de skader, der er omfattet af bekendtgørelsen.  \r\n\r\n</P>  \r\n\r\n<P class=\"Tekst\">  \r\n\r\n Ved et ulykkestilfælde forstås en udefra kommende eller  \r\n\r\n virkende, af den skadelidtes vilje uafhængig, pludselig indtrædende  \r\n\r\n begivenhed,  \r\n\r\n der har en skadelig påvirkning af den pågældendes helbredstilstand til følge.  \r\n\r\n Der skal således foreligge en pludselig indtrådt begivenhed, f.eks. stød,  \r\n\r\n slag  \r\n\r\n (herunder vold), forvridning, gled eller fald, for at skaden kan anses som et  \r\n\r\n ulykkestilfælde. Skader, som skadelidte påfører sig selv med vilje  \r\n\r\n (forsætligt), falder uden for, men derimod ikke skader som pådrages ved  \r\n\r\n tilsidesættelse af almindelige forsigtighedshensyn. Endvidere skal det være  \r\n\r\n en  \r\n\r\n udefra kommende påvirkning, som har haft en skadelig indflydelse på  \r\n\r\n skadelidtes  \r\n\r\n helbredstilstand. Skyldes skaden en sygelig tilstand hos skadelidte, er der  \r\n\r\n således ikke tale om et ulykkestilfælde.  \r\n\r\n</P>  \r\n\r\n<P class=\"Tekstoverskrift\">  \r\n\r\n Særligt om hjælpemidler  \r\n\r\n</P>  \r\n\r\n<P class=\"Tekst\" ID=\"T9\"><B>9.  \r\n\r\n</B>  \r\n\r\n Beskadiges  \r\n\r\n proteser, briller eller lignende hjælpemidler i forbindelse med et  \r\n\r\n ulykkestilfælde, vil skadelidte tillige kunne have krav på at få sine  \r\n\r\n udgifter  \r\n\r\n til reparation eller eventuelt fornyelse af hjælpemidlet betalt, også selv om  \r\n\r\n den dømte ikke samtidig har pådraget sig personskade. Der er i forhold til  \r\n\r\n betaling af brillestel fastsat et maksimumsbeløb, der i 2001 er på 884 kr.  \r\n\r\n Beløbet reguleres én gang årligt i en bekendtgørelse, som udstedes af  \r\n\r\n Arbejdsskadestyrelsen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Anmeldelse til Arbejdsskadestyrelsen m.v.  \r\n\r\n</P>  \r\n\r\n<P class=\"Tekst\" ID=\"T10\"><B>10.  \r\n\r\n</B>  \r\n\r\n En skade skal  \r\n\r\n altid anmeldes til Arbejdsskadestyrelsen, hvis skadelidte anmoder om det.  \r\n\r\n Herudover skal en skade kun anmeldes, hvis skaden antages at kunne begrunde  \r\n\r\n krav på ydelser efter arbejdsskadeloven.  \r\n\r\n</P>  \r\n\r\n<P class=\"Tekst\">  \r\n\r\n Anmeldelsespligten omfatter således ikke småskader som f.eks.  \r\n\r\n splinter, skrammer og buler, der ikke er behandlingskrævende.  \r\n\r\n</P>  \r\n\r\n<P class=\"Tekst\">  \r\n\r\n Reglerne om anmeldelsespligt er ikke til hinder for, at  \r\n\r\n vedkommende institution selv betaler den skadelidtes udgifter til reparation  \r\n\r\n eller fornyelse af proteser, briller eller lignende hjælpemidler (for  \r\n\r\n brillestel dog højst det gældende maksimumsbeløb), i stedet for at anmelde  \r\n\r\n ulykkestilfældet m.v. til Arbejdsskadestyrelsen. Det er en betingelse for  \r\n\r\n således at undlade anmeldelse, at den indsatte ikke anmoder om, at  \r\n\r\n ulykkestilfældet m.v. anmeldes til Arbejdsskadestyrelsen. Det er endvidere i  \r\n\r\n almindelighed en betingelse, at den skadelidte ikke samtidig har pådraget sig  \r\n\r\n personskade, medmindre der er tale om småskader.  \r\n\r\n</P>  \r\n\r\n<P class=\"Tekst\" ID=\"T11\"><B>11.  \r\n\r\n</B>  \r\n\r\n Pligten til at  \r\n\r\n anmelde skader til Arbejdsskadestyrelsen påhviler den institution, hvor  \r\n\r\n skaden  \r\n\r\n er indtruffet. Hvis skadelidte opholder sig i en institution m.v. uden for  \r\n\r\n kriminalforsorgen, påhviler pligten den institution, hvorfra den indsatte er  \r\n\r\n udstationeret, eller moderinstitutionen. For skader, der indtræffer under  \r\n\r\n udførelse af samfundstjeneste, påhviler anmeldelsespligten den afdeling, som  \r\n\r\n fører tilsyn med, at skadelidte overholder vilkåret om samfundstjeneste.  \r\n\r\n</P>  \r\n\r\n<P class=\"Tekst\" ID=\"T12\"><B>12.  \r\n\r\n</B>  \r\n\r\n Anmeldes en skade  \r\n\r\n ikke til Arbejdsskadestyrelsen, skal der gøres fyldige notater svarende til  \r\n\r\n de  \r\n\r\n oplysninger, der normalt skal afgives ved anmeldelse af ulykkestilfælde. Det  \r\n\r\n vil i de fleste tilfælde være mest hensigtsmæssigt, at der udfyldes en  \r\n\r\n anmeldelsesblanket,  \r\n\r\n der opbevares i institutionen.  \r\n\r\n</P>  \r\n\r\n<P class=\"Tekst\" ID=\"T13\"><B>13.  \r\n\r\n</B>  \r\n\r\n Afgørelse om  \r\n\r\n erstatning og godtgørelse for følger af en skade træffes af  \r\n\r\n Arbejdsskadestyrelsen, og Arbejdsskadestyrelsens afgørelser kan indbringes  \r\n\r\n for  \r\n\r\n Den Sociale Ankestyrelse. Da enhver skade i almindelighed skal anmeldes til  \r\n\r\n Arbejdsskadestyrelsen, vil der kun sjældent være tale om, at  \r\n\r\n kriminalforsorgens  \r\n\r\n institutioner og afdelinger træffer afgørelse i forvaltningslovens forstand  \r\n\r\n om  \r\n\r\n spørgsmål om anvendelse af reglerne i bekendtgørelsen. Meddeles en sådan  \r\n\r\n afgørelse i givet fald skriftligt, skal den efter forvaltningslovens § 25,  \r\n\r\n stk.  \r\n\r\n 1, være ledsaget af klagevejledning. Den almindelige vejledningspligt efter  \r\n\r\n forvaltningslovens § 7, stk. 1, medfører, at afgørelsen også om fornødent  \r\n\r\n skal  \r\n\r\n være ledsaget af klagevejledning, selv om den alene meddeles mundtligt.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ikrafttræden og overgang  \r\n\r\n</P>  \r\n\r\n<P class=\"Tekst\" ID=\"T14\"><B>14.  \r\n\r\n</B>  \r\n\r\n Bekendtgørelsen  \r\n\r\n træder ligesom straffuldbyrdelsesloven i kraft den 1. juli 2001.  \r\n\r\n Bekendtgørelsen anvendes på ulykkestilfælde m.v., der indtræffer den 1. juli  \r\n\r\n 2001 eller senere, samt på erhvervssygdomme, der anmeldes den 1. juli 2001  \r\n\r\n eller senere.  \r\n\r\n</P>  \r\n\r\n<P class=\"Tekst\">  \r\n\r\n I forhold til skader indtruffet eller anmeldt før den 1. juli  \r\n\r\n 2001 anvendes de hidtil gældende regler.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Justitsministeriet, Direktoratet for  \r\n\r\n Kriminalforsorgen, den 16. maj 2001</I></P>  \r\n\r\n<P CLASS=SIGN1 ALIGN=\"CENTER\">William Rentzmann</P>  \r\n\r\n<P CLASS=SIGN2 ALIGN=\"RIGHT\">/Jakob Schiøler</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "erstatningsvejledningen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/2001"
        },
        {
            "displayName": "Accession",
            "displayValue": "C20010006660"
        },
        {
            "displayName": "Entydig dokumentidentifikation",
            "displayValue": "AA001396"
        },
        {
            "displayName": "Dato for førstegangsindlæggelse",
            "displayValue": "25/05/2001"
        },
        {
            "displayName": "Dato for indlæggelse",
            "displayValue": "30/08/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "16/05/2001"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 00-182-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}