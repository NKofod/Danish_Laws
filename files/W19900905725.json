{
    "id": 155340,
    "title": "Ankestyrelsens principafgørelse P-6-90 om pension - omregning - fiktiv indkomst - bortgivelse af ejendom - forhøjelse af indtægtsgrundlaget",
    "documentTypeId": "240",
    "isSagsforlobPeriodValid": true,
    "shortName": "KEN nr 9057 af 15/12/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-6-90 om pension - omregning - fiktiv indkomst - bortgivelse af ejendom - forhøjelse af indtægtsgrundlaget</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En pensionists overdragelse af sin ejendom som gave til en datter varomfattet af reglerne om forhøjelse af indtægtsgrundlaget for pensionsberegning ved bortgivelse, uanset at ejendommen ikke var ind tægtsgivende.</p>\r\n   <p class=\"TekstGenerel\">Der blev lagt vægt på, at pensionisten ved bortgivelsen havde forrin get sin formuestatus, og at bortgivelsen var omfattet af reglerne om gaveafgift.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 28 og § 29</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning af 25. januar 1988 - pkt. 131</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>P, som var pensionist, overdrog i 1986 sin ejendom til sin datter som gave. P og hans ægtefælle fik samtidig kontrakt på et uopsigeligt lejemål i ejendommen.</p>\r\n<p>Amtsskatteinspektoratet satte værdien af gaven til 342.828 kr. Der blev betalt gaveafgift på 38.236 kr.</p>\r\n<p>Det sociale udvalg meddelte herefter, at der efter gældende regler skulle benyttes en fiktiv indkomst ved beregningen af pensionen i 10 år efter bortgivelsen. Den fiktive indkomst blev beregnet til 8% af gavens værdi minus det afgiftsfri beløb på 8.000 kr., = 26.784 kr. årligt.</p>\r\n<p>P anførte, at årsagen til bortgivelsen var, at han og hans ægtefælle ikke længere økonomisk eller fysisk kunne vedligeholde ejendommen. De havde ingen indtægter af ejendommen. Reglerne om fiktiv indkomst måtte alene anvendes på udbyttegivende aktiver, og ikke, som i dette tilfælde, en ejendom, det reelt kostede penge at bo i.</p>\r\n<p>Ankenævnet tiltrådte det sociale udvalgs afgørelse, jf. lov om social pension § 28, stk. 2, nr. 7.</p>\r\n<p>P anførte, at han ikke ved bortgivelsen havde forringet sin økonomiske stilling i relation til lov om social pension § 28, stk. 2, idet han ingen indtægter havde af ejendommen.</p>\r\n<p>Han havde desuden ved bortgivelsen sikret sig favorable lejevilkår, som formentlig ikke ville være opnået som lejer andre steder. Sagen blev antaget til principiel behandling til afklaring af, om det er en betingelse for anvendelse af bortgivelsesreglerne i lov om social pension, at det bortgivne er indtægtsgivende, jf. herved Sikringsstyrelsens vejledning af 25. januar 1988 om social pension, pkt. 131, side 82 nederst i venstre spalte.</p>\r\n<p>Lovgrundlag: Lov om social pension § 28, stk. 2, nr. 7 og § 29. Socialministeriets bekendtgørelse nr. 874 af 23. december 1987 om social pension, § 24, nr. 1, § 25, stk. 1, og § 26. Sikringsstyrelsens vejledning af 25. januar 1988 om social pension, pkt. 131.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Overdragelsen af ejendommen til P's datter var omfattet af reglerne om forhøjelse af indtægtsgrundlaget ved bortgivelse, jf. Socialministeriets bekendtgørelse af 23. december 1987, uanset at ejendommen ikke var indtægtsgivende for P.</p>\r\n<p>Ankestyrelsen lagde herved vægt på, at P ved bortgivelsen havde forringet sin formuestatus, og at bortgivelsen var omfattet af reglerne om gaveafgift.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19900905725"
        },
        {
            "displayName": "Entydig dokumentidentifikation",
            "displayValue": "BS008135"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9057"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/12/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21127-88"
        },
        {
            "displayName": "Stikord",
            "displayValue": "P-6-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}