{
    "id": 35166,
    "title": "Boligstøtte - Klage over nedsættelse p.g.a. forkert beregning ",
    "documentTypeId": "230",
    "isSagsforlobPeriodValid": false,
    "shortName": "AFG nr 4005 af 11/01/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Boligstøttemodtager klager over kommunens afgørelse om at nedsætte  \r\n\r\n boligstøtten under henvisning til, at der ved beregning af støtten ikke var  \r\n\r\n taget hensyn til, at der ikke kan ydes boligstøtte til en husstand uden børn  \r\n\r\n med mere end 15 pct. af huslejen. </I> </P>  \r\n\r\n<P> <I>Ankenævnet ændrer afgørelsen, idet nævnet henviser til, at modtageren  \r\n\r\n har disponeret i tillid til forvaltningens afgørelse og har således optaget  \r\n\r\n banklån til betaling af beboerindskud mv. Nævnet fastholder således den først  \r\n\r\n meddelte støtte i tilbagebetalingsperioden for den del af lånet, som vedrører  \r\n\r\n beboerindskuddet. Herefter korrigeres støtten, idet nævnet ikke finder, at  \r\n\r\n denne nedsættelse vil føre til en væsentlig ændring i modtagerens hidtidige  \r\n\r\n levevilkår. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Klage over nedsættelse p.g.a.  \r\n\r\n forkert beregning </H1>  \r\n\r\n<P></P>  \r\n\r\n<BR>  \r\n\r\n<P>Ankenævnet har dags dato tilskrevet N.N., 6200 Aabenraa, således: </P>  \r\n\r\n<P>&#187;Ankenævnet har fra det sociale udvalg i kommune modtaget Deres klage  \r\n\r\n over, at udvalget ifølge bevillingsskrivelse af 1. oktober 1990 har ændret  \r\n\r\n Deres boligsikring fra et beløb på kr. 963,00 til et beløb på 431,00 kr. </P>  \r\n\r\n<P>Ændringen skyldes, at socialudvalget ved beregningen ikke i første omgang  \r\n\r\n var opmærksom på, at boligsikring for en husstand uden børn ikke kan  \r\n\r\n overstige 15% af lejen, jfr. boligstøttelovens § 18, stk. 5. </P>  \r\n\r\n<P>Socialudvalget har i sin udtalelse til ankenævnet fastholdt, at den  \r\n\r\n månedlige boligstøtte kun kan udgøre 431,00 kr., idet udvalget skønner, at  \r\n\r\n det ikke er rimeligt, at der varigt udbetales boligstøtte med et forhøjet  \r\n\r\n beløb. </P>  \r\n\r\n<P>I et brev af 29. august 1990 har socialudvalget meddelt Dem, at De fra 1.  \r\n\r\n oktober 1990 var berettiget til en månedlig boligsikring på 963,00 kr.. </P>  \r\n\r\n<P>De var imidlertid ikke berettiget til noget rente- og afdragsfrit lån til  \r\n\r\n betaling af beboerindskud, idet De havde en for stor husstandsindkomst. </P>  \r\n\r\n<P>Deres ansøgning om boligsikring er modtaget i forvaltningen den 13. august  \r\n\r\n 1990 og ifølge ansøgningen er årsagen til flytningen til ny lejlighed, at De  \r\n\r\n er boligløs, men har arbejde i Aabenraa fra 1. juli 1990. </P>  \r\n\r\n<P>Ifølge telefonisk oplysning fra boligkontoret skulle De før Deres  \r\n\r\n indflytning den 16. september 1990 i den nye lejlighed betale ialt 10.013,00  \r\n\r\n kr. til boligforeningen (indskud 6.500,00 kr., en måneds boligafgift 3.172,00  \r\n\r\n kr. og stempel). </P>  \r\n\r\n<P>Ifølge kopi af gældsbrev underskrevet af Dem den 3. september 1990 har De  \r\n\r\n optaget et banklån på 10.700,00 kr., som tilbagebetales med 960,00 kr. hver  \r\n\r\n måned, første gang den 30. september 1990, svarende til en løbetid på 1 år og  \r\n\r\n 1 måned. </P>  \r\n\r\n<P>De har i Deres klage henvist til, at banklånet er bevilget ud fra Deres  \r\n\r\n budget med en boligsikring på 963,00 kr.. Med den nedsatte boligsikring har  \r\n\r\n De kun et beløb på 1.716,00 kr. til rådighed efter betaling af faste  \r\n\r\n udgifter. </P>  \r\n\r\n<P>Om lovgrundlaget henvises til boligstøttelovens § 18, stk. 5 samt til  \r\n\r\n kapitel 4 om beregning af boligstøtte til nye modtagere. </P>  \r\n\r\n<P>De omhandlede bestemmelser vedlægges i fotokopi til Deres orientering.  \r\n\r\n</P>  \r\n\r\n<P>Nævnet har behandlet Deres klage i sit møde den 10. januar 1991, og  \r\n\r\n truffet følgende </P>  \r\n\r\n<P>A F G Ø R E L S E: </P>  \r\n\r\n<P>Nævnet finder, at socialudvalget principielt er bundet af sit tilsagn om  \r\n\r\n boligsikring på 963,00 kr. månedlig ifølge udvalgets brev til Dem af 29.  \r\n\r\n august 1990, og at De ved optagelse af banklån til betaling af boligindskudet  \r\n\r\n må anses for at have disponeret i tillid til socialudvalgets bevilling. </P>  \r\n\r\n<P>Da boligstøttelovens beregningsregler imidlertid ikke giver mulighed for  \r\n\r\n udbetaling af boligstøtte til Dem med et større beløb end svarende til 15% af  \r\n\r\n den korrigerede huslejeudgift, og da en nedsættelse af boligsikringen ikke  \r\n\r\n anses at føre til en væsentlig ændring i Deres hidtidige levevilkår, finder  \r\n\r\n nævnet, at socialudvalget ikke er afskåret fra at ændre boligsikringen  \r\n\r\n fremover. </P>  \r\n\r\n<P>Nævnet finder herefter, at ændringen af boligsikringen til alene at udgøre  \r\n\r\n det beløb, De er berettiget til efter boligstøttelovens § 18, stk. 5, efter  \r\n\r\n en konkret vurdering bør finde sted efter 7 måneders forløb, (omtrent  \r\n\r\n svarende til afdragstiden på den del af banklånet, der vedrører afdrag på  \r\n\r\n boligindskudet på 6.500,00 kr.) </P>  \r\n\r\n<P>Nævnet har samtidig anmodet socialudvalget om at efterregulere Deres  \r\n\r\n boligsikring i overensstemmelse med denne afgørelse. </P>  \r\n\r\n<P>Der henvises til vedlagte klagevejledning.&#171; </P>  \r\n\r\n<P>Hvilket herved meddeles. </P>  \r\n\r\n<P>Med venlig hilsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19910400501"
        },
        {
            "displayName": "Entydig dokumentidentifikation",
            "displayValue": "CA003101"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4005"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "11/01/1991"
        },
        {
            "displayName": "Administrerende myndighed",
            "displayValue": "Amtsankenævnet for Sønderjylland"
        },
        {
            "displayName": "Ressortministeriets journalnummer",
            "displayValue": "1990-4246"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}