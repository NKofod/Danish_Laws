{
    "id": 38107,
    "title": "kaution, renter. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60436 af 24/04/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klageren K's kaution for et lån på 650.000 kr. var maksimeret til  \r\n\r\n &#187;200.000 kr. .... samt renter m.v.&#171;. Efter misligholdelse af lånet  \r\n\r\n indbetalte K 200.000 kr. K fik medhold i klage om ikke at skulle betale  \r\n\r\n renter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>kaution, renter. (* 1) </H1>  \r\n\r\n<P></P>  \r\n\r\n<BR>  \r\n\r\n<P> Kendelse af 24. april 1992 i sag nr. 538/1991 (kaution, renter). </P>  \r\n\r\n<P>Klageren K kautionerede for et lån på 650.000 kr. til G. En tredjemand  \r\n\r\n kautionerede yderligere for 200.000 kr. Lånet afvikledes med en månedlig  \r\n\r\n ydelse på 7.850 kr. </P>  \r\n\r\n<P>I kautionsdokumentets fortrykte felt vedrørende kautionens størrelse var  \r\n\r\n angivet: &#187;Op til et beløb af kr.: 200.000 kr. skriver kr.: .... samt  \r\n\r\n renter m.v.&#171;. </P>  \r\n\r\n<P>Torsdag den 4. oktober 1990 tilbageførte pengeinstituttet P, der havde  \r\n\r\n ydet lånet, ydelsen pr. 1. oktober 1990 til G's kassekredit. Den 31. december  \r\n\r\n 1990 tilbageførte P ydelserne pr. 1. november og 1. december 1990. </P>  \r\n\r\n<P>Efter misligholdelse af lånet foreslog P i skrivelse af 7. august 1991, K  \r\n\r\n at K for at undgå yderligere rentetilskrivning indbetalte kautionen. Lånets  \r\n\r\n restgæld var da inkl. renter 442.671,69 kr. P tog i skrivelsen forbehold for  \r\n\r\n yderligere renter. </P>  \r\n\r\n<P>I skrivelse af 17. september 1991 til K anmodedes K om at indbetale  \r\n\r\n kautionsforpligtelsen på 200.000 kr. med tillæg af renter frem til  \r\n\r\n indfrielsesdagen, idet det samtidig oplystes, at den samlede forpligtelse pr.  \r\n\r\n 25. september ville udgøre 225.913,20 kr. </P>  \r\n\r\n<P>K's advokat fremsendte ved skrivelse af 17. oktober 1991 200.000 kr. til P  \r\n\r\n og anførte samtidig, at K ikke kunne anerkende at skulle betale renter af  \r\n\r\n lånet eller kautionsforpligtelsen. </P>  \r\n\r\n<P>K indbragte sagen for Ankenævnet med påstand om, at P tilpligtedes at  \r\n\r\n udlevere kautionsdokumentet i kvitteret stand. </P>  \r\n\r\n<P>Indklagede nedlagde påstand om frifindelse. </P>  \r\n\r\n<P>Ankenævnet tog K's påstand til følge med disse bemærkninger: </P>  \r\n\r\n<P>&#187;Tilbageførselen af ydelsen pr. 1. oktober 1990, der fandt sted den  \r\n\r\n 4. oktober straks efter, at P havde modtaget bogføringsmaterialet, må anses  \r\n\r\n for berettiget også i forhold til K som kautionist. Derimod har  \r\n\r\n tilbageførselen af ydelserne pr. 1. november og 1. december 1990, i alt  \r\n\r\n 15.700 kr., der fandt sted den 31. december 1990, ikke været berettiget i  \r\n\r\n forhold til K. Da lånets restgæld udgjorde 442.671,69 kr. den 7. august 1991,  \r\n\r\n kan forholdet imidlertid ikke medføre nogen nedsættelse af K's  \r\n\r\n kautionsforpligtelse på 200.000 kr., selv om medkautionisten måtte have  \r\n\r\n indbetalt halvdelen af det nævnte beløb. </P>  \r\n\r\n<P>Kautionsdokumentet må forstås således, at K hæfter med 200.000 kr. for G's  \r\n\r\n samlede gæld i henhold til det pågældende lån, og de efter angivelsen af  \r\n\r\n begrænsningsbeløbet tilføjede ord &#187;samt renter m.v.&#171; findes ikke at  \r\n\r\n kunne forstås således, at beløbet kan forhøjes med renter tilskrevet i det  \r\n\r\n kautionssikrede låneforhold. </P>  \r\n\r\n<P>K's forpligtelse til at forrente det beløb på 200.000 kr., med hvilket hun  \r\n\r\n hæfter, findes at måtte være betinget af, at P har fremsat påkrav om betaling  \r\n\r\n over for K, og da andet ikke er vedtaget, skal rente først betales, når der  \r\n\r\n er gået 1 måned efter påkravets afsendelse, jfr. rentelovens § 3, stk. 2. P's  \r\n\r\n skrivelse af 7. august 1991 findes ikke at kunne anses for et påkrav om  \r\n\r\n betaling. Påkrav er herefter først afgivet ved skrivelsen af 17. september  \r\n\r\n 1991, og da betaling skete på månedsdagen herefter, har P ikke krav på renter  \r\n\r\n af kautionsbeløbet.' </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Fagskrift for Finansvæsen og Ankenævnets  \r\n\r\n årsberetning for 1992. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926043625"
        },
        {
            "displayName": "Entydig dokumentidentifikation",
            "displayValue": "CA006042"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60436"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "24/04/1992"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "538/1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}