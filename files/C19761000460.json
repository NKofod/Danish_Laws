{
    "id": 66672,
    "title": "Vejledning for bygning af både af glasfiberarmeret polyester (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10004 af 17/08/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for bygning af både af  \r\n\r\n glasfiberarmeret polyester (* 1) </H1>  \r\n\r\n<P></P>  \r\n\r\n<P>VEJLEDNING FOR BYGNING AF BÅDE AF GLASFIBERARMERET POLYESTER </P>  \r\n\r\n<P>såsom: </P>  \r\n\r\n<P>Redningsbåde, Erhvervsfartøjer, </P>  \r\n\r\n<P>Udlejningsfartøjer og lignende. </P>  \r\n\r\n<P>INDHOLDSFORTEGNELSE </P>  \r\n\r\n<P CLASS=PUNKT> <B>1.</B> Almindelige bestemmelser </P>  \r\n\r\n<P CLASS=PUNKT> <B>2.</B> Produktions- og lagerlokaler </P>  \r\n\r\n<P CLASS=PUNKT> <B>3.</B> Råmaterialer </P>  \r\n\r\n<P CLASS=PUNKT> <B>4.</B> Arbejdsudførelse og detailudformning </P>  \r\n\r\n<P CLASS=PUNKT> <B>5.</B> Laminaternes mekaniske egenskaber </P>  \r\n\r\n<P CLASS=PUNKT> <B>6.</B> Opdrift </P>  \r\n\r\n<P CLASS=PUNKT> <B>7.</B> Kontrol af arbejdskvalitet </P>  \r\n\r\n<P CLASS=PUNKT> <B>8.</B> Reparation af fejl og skader </P>  \r\n\r\n<P>Appendix I - Godkendelse af armeringsmaterialer </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P CLASS=PUNKT> <B>2.</B> Materialespecifikation - Datablad </P>  \r\n\r\n<P CLASS=PUNKT> <B>3.</B> Oplysninger om virksomheden og produktionen </P>  \r\n\r\n<P CLASS=PUNKT> <B>4.</B> Godkendelsesprøvning </P>  \r\n\r\n<P CLASS=PUNKT> <B>5.</B> Stikprøvekontrol </P>  \r\n\r\n<P CLASS=PUNKT> <B>6.</B> Dokumentation </P>  \r\n\r\n<P>Appendix II - Godkendelse af polyester, gelcoat og topcoat </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P CLASS=PUNKT> <B>2.</B> Materialespecifikation - Datablad </P>  \r\n\r\n<P CLASS=PUNKT> <B>3.</B> Oplysninger om virksomheden og produktionen </P>  \r\n\r\n<P CLASS=PUNKT> <B>4.</B> Godkendelsesprøvning </P>  \r\n\r\n<P CLASS=PUNKT> <B>5.</B> Stikprøvekontrol </P>  \r\n\r\n<P CLASS=PUNKT> <B>6.</B> Dokumentation </P>  \r\n\r\n<P>Denne vejledning er bl.a. udarbejdet på grundlag af de bestemmelser, som  \r\n\r\n en del lande i henhold til EFTA-overenskomsten af 1. juli 1973 (England,  \r\n\r\n Norge, Sverige, Finland, Island, Danmark, Jugoslavien og Portugal) har  \r\n\r\n fastlagt, og som dækker de krav, der må stilles for en gensidig anerkendelse  \r\n\r\n af prøver, inspektion og godkendelse af redningsbåde af glasfiberarmeret  \r\n\r\n polyester, herefter benævnt GRP, samt på grundlag af de bestemmelser, der er  \r\n\r\n indeholdt i de nordiske regler &#187;Regler for bygning og certificering af  \r\n\r\n både af GRP&#171;. </P>  \r\n\r\n<P CLASS=PUNKT> <B>1.</B> Almindelige bestemmelser </P>  \r\n\r\n<P>1.1. Vejledningen omfatter kun anvisninger for fremstilling af selve båden  \r\n\r\n samt betingelser til værkstedet og de benyttede materialer, men der må med  \r\n\r\n hensyn til bådens udformning, dimensionering, stabilitet og udrustning m.v.  \r\n\r\n henvises til derom gældende bestemmelser i handelsministeriets bekendtgørelse  \r\n\r\n nr. 173 af 21. maj 1965 samt gældende udgaver af &#187;Skibstilsynets  \r\n\r\n Meddelelser&#171;. </P>  \r\n\r\n<P>Vejledningen er fortrinsvis udarbejdet med henblik på både, der  \r\n\r\n fremstilles ved håndoplægning af glasfibermateriale, imprægneret med  \r\n\r\n polyesterharpiks. </P>  \r\n\r\n<P>1.2. Såfremt der ønskes benyttet andre tekniske fremgangsmåder (f.eks.  \r\n\r\n opbygning ved sprøjtning), skal fuldstændige oplysninger herfor forelægges  \r\n\r\n direktoratet, forinden fabrikation påbegyndes. </P>  \r\n\r\n<P>1.3. Kemiske reaktioner betinger i væsentlig udstrækning, hvorvidt de  \r\n\r\n produktionsmetoder, der benyttes ved polyesterkonstruktioner, falder  \r\n\r\n tilfredsstillende ud, hvilket medfører, at man nøje må overholde de  \r\n\r\n anvisninger, der er givet af polyesterfabrikanterne. </P>  \r\n\r\n<P>1.4. Forinden fabrikationen påbegyndes, skal virksomheden godkendes af  \r\n\r\n direktoratet, som vil påse, at virksomheden råder over egnede lokaler, og om  \r\n\r\n den råder over arbejdskraft med de nøvendige kvalifikationer. </P>  \r\n\r\n<P>Såfremt et anerkendt klassifikationsselskab har godkendt virksomheden, vil  \r\n\r\n denne godkendelse blive accepteret af danske myndigheder mod forevisning af  \r\n\r\n klassifikationsselskabets godkendelsesattest. </P>  \r\n\r\n<P>Skibstilsynet skal til enhver tid have adgang til virksomheden for kontrol  \r\n\r\n af, at de for godkendelsen stillede betingelser overholdes. Godkendelsen  \r\n\r\n ophører, når der ikke længere foregår produktion under kontrol af klasse  \r\n\r\n eller myndigheder, eller når de betingelser, der er stillet for godkendelsen,  \r\n\r\n misligholdes. </P>  \r\n\r\n<P CLASS=PUNKT> <B>2.</B> Produktions- og lagerlokaler </P>  \r\n\r\n<P>2.1. Produktionslokalerne skal være således udstyret og indrettet, at  \r\n\r\n materialeleverandørernes forskrifter for såvel behandling af materialerne,  \r\n\r\n lamineringsprocessen og hærdebetingelserne kan opfyldes. </P>  \r\n\r\n<P>2.2. Temperaturen i støberilokalerne må ikke være lavere end 18 grader C  \r\n\r\n og må ikke variere mere end plus/minus 3 grader C fra middeltemperaturen i  \r\n\r\n løbet af et døgn. Den foreskrevne temperatur skal kunne holdes uafhængig af  \r\n\r\n den udvendige temperatur. </P>  \r\n\r\n<P>2.3. Den relative luftfugtighed må ikke overstige 80 pct. Dersom der i  \r\n\r\n lokalet anvendes laminering ved sprøjtning, må den relative luftfugtighed  \r\n\r\n ikke være mindre end 40 pct. Den foreskrevne luftfugtighed skal kunne holdes  \r\n\r\n uafhængig af fugtighed og temperatur udenfor. </P>  \r\n\r\n<P>2.4. Temperatur og relativ fugtighed skal registreres regelmæssigt og  \r\n\r\n journalføres, fortrinsvis med mindst en termohydrograf for hver 1500 kvm,  \r\n\r\n hvor lamineringsarbejde foregår. Placeringen skal være så neutral som mulig i  \r\n\r\n rummet. </P>  \r\n\r\n<P>2.5. Træk gennem døre, vinduer etc. og direkte sollys må ikke forekomme på  \r\n\r\n steder, hvor lamineringsarbejde og hærdeprocesser foregår. </P>  \r\n\r\n<P>2.6. Produktionslokalerne skal holdes rene og mest muligt frie for støv  \r\n\r\n således, at råmaterialer og forme ikke forurenes. </P>  \r\n\r\n<P>2.7. Ventilationsanlægget skal være således indrettet, at hærdeprocessen  \r\n\r\n og laminatets endelige styrenindhold ikke påvirkes negativt og hæmmer  \r\n\r\n laminatets udhærdning. </P>  \r\n\r\n<P>2.8. Lagerlokaler skal være udstyret og arrangeret således, at  \r\n\r\n materialeleverandørens forskrifter med hensyn til lagring og behandling af  \r\n\r\n råmaterialerne kan overholdes. </P>  \r\n\r\n<P>2.9. Lagerlokaler for glasfiber skal holdes rene og mest muligt frie for  \r\n\r\n støv således, at råmaterialerne ikke forurenes. Glasfibermaterialet bør, hvis  \r\n\r\n ikke andet er foreskrevet af materialeleverandøren, før det overføres til  \r\n\r\n produktionslokalet, lagres i mindst to døgn i et lagerlokale med en lavere  \r\n\r\n relativ fugtighed end i produktionslokalet og i en temperatur, som mindst er  \r\n\r\n 2 grader C højere end temperaturen i produktionslokalet. Dersom en sådan  \r\n\r\n lagring af glasfibermaterialet ikke er mulig, skal dette lagres i mindst to  \r\n\r\n døgn i lokaler med samme miljø som i støberilokalet. </P>  \r\n\r\n<P CLASS=PUNKT> <B>3.</B> Råmaterialer </P>  \r\n\r\n<P>3.1. Råmaterialer såsom gelcoat, polyester og glasarmering skal være  \r\n\r\n godkendte enten af direktoratet eller af et anerkendt klassifikationsselskab.  \r\n\r\n</P>  \r\n\r\n<P>En prøvemetode for godkendelse af armeringsmaterialer er angivet i  \r\n\r\n Appendix I, men andre ækvivalente metoder kan tillades. </P>  \r\n\r\n<P>Det færdige laminat i redningsbåde skal, udover at opfylde de under pkt. 5  \r\n\r\n og i Appendix I stillede krav, besidde de for selvslukning nødvendige  \r\n\r\n egenskaber, som angivet under pkt. 7.2. </P>  \r\n\r\n<P>3.2. Gelcoaten skal være godkendt efter krav, fastsat i Appendix II.  \r\n\r\n Gelcoaten skal have en større duktilitet end den benyttede polyester. Dette  \r\n\r\n krav anses for imødekommet, når forskellen mellem gelcoatens brudforlængelse  \r\n\r\n og den benyttede polyesters brudforlængelse (uden glasfiberarmering) er  \r\n\r\n mindst 1 pct. </P>  \r\n\r\n<P>Pigment og fyldstof skal være således, at separation ikke finder sted,  \r\n\r\n hverken ved sprøjtning eller påstrygning. Gelcoatens lagringstid skal ligge  \r\n\r\n inden for de grænser, som er foreskrevet af materialeleverandøren. </P>  \r\n\r\n<P>3.3. Polyester skal være passende for laminater, som er i stand til at  \r\n\r\n modstå temperaturer inden for området plus 66 grader C til minus 30 grader C,  \r\n\r\n og polyesteren skal være godkendt i henhold til kravene fastsat i Appendix II  \r\n\r\n eller British Standard 3532 &#187;Specification for unsaturated Polyester  \r\n\r\n Resin Systems for low Pressure Fibre reinforced Plastics&#171;, undtaget  \r\n\r\n herfra er, at maximum absorbering af støbt polyester, bestemt ved prøvemetode  \r\n\r\n 502G af BS 2783, ikke overstiger 16,5 mg. Direktoratet kan godkende  \r\n\r\n tilsvarende nationale eller internationale standards. </P>  \r\n\r\n<P>Polyester skal have en brudforlængelse på mindst 1,5 pct. Brugen af  \r\n\r\n tilsætningsstoffer skal holdes på et minimum, og disse må ikke benyttes ud  \r\n\r\n over det, som er påkrævet for nødvendig tixotropi og for at opnå de for  \r\n\r\n selvslukning nødvendige egenskaber. </P>  \r\n\r\n<P>Hærder/akcelerator-system skal vælges med henblik på polyesterens  \r\n\r\n reaktivitet og i overensstemmelse med leverandørens anvisninger. </P>  \r\n\r\n<P>Varmeudviklingen ved hærdningen skal holdes på et forsvarligt niveau.  \r\n\r\n Hærder/akceleratormængden skal ligge inden for de grænser, leverandøren  \r\n\r\n foreskriver. </P>  \r\n\r\n<P>Polyesterens lagringstid skal ligge inden for de grænser, som er  \r\n\r\n foreskrevet af leverandøren. </P>  \r\n\r\n<P>3.4. Armeringsmaterialer </P>  \r\n\r\n<P>Glasfibermaterialet skal være godkendt efter krav, fastsat i Appendix I  \r\n\r\n eller følgende British Standards: </P>  \r\n\r\n<P>BS 3496 - &#187;Glass fibre chopped strand mats for the reinforcement of  \r\n\r\n polyester resin systems&#171; </P>  \r\n\r\n<P>BS 3396 - &#187;Woven glass fibre fabrics for plastics reinforcement&#171;  \r\n\r\n</P>  \r\n\r\n<P>Part 1 Loom state fabrics </P>  \r\n\r\n<P>Part 2 Desized fabrics </P>  \r\n\r\n<P>Part 3 Finished fabrics for use with polyester resin systems </P>  \r\n\r\n<P>BS 3691 - &#187;Glass fibre rovings for the reinforcement of resin  \r\n\r\n systems&#171; </P>  \r\n\r\n<P>BS 3749 - &#187;Woven glass fibre rovings fabrics for the reinforcement of  \r\n\r\n polyester resin systems&#171; </P>  \r\n\r\n<P>Glasfibermåtter (chopped strand mats) skal bruges til selve oplægningen og  \r\n\r\n må ikke have en større nominel vægt end 900 g/kvm og skal have en finish, som  \r\n\r\n giver tilfredsstillende binding til polyesteren. </P>  \r\n\r\n<P>Vævede måtter, vævet roving og envejs roving kan efer direktoratets skøn  \r\n\r\n benyttes til sådanne dele, som anses for egnet til deres anvendelse. </P>  \r\n\r\n<P>3.5. Træ- og metalindlæg skal være af egnet materiale. Almindeligt træ  \r\n\r\n skal benyttes mindst muligt. Finer skal tilfredsstille kravene, fastsat i BS  \r\n\r\n 1455-1963 klasse W.B.P. </P>  \r\n\r\n<P>3.6. Topcoat skal være godkendt efter krav, fastsat i Appendix II. </P>  \r\n\r\n<P CLASS=PUNKT> <B>4.</B> Arbejdsudførelse og detailudformning </P>  \r\n\r\n<P>4.1. Generelt </P>  \r\n\r\n<P>Gelcoat skal påføres i en tykkelse af 0,3 - 0,5 mm og bør sprøjtes. Det må  \r\n\r\n undgås, at gelcoaten &#187;løber&#171; efter påføringen. Gelcoaten må ikke  \r\n\r\n hærde mere end 24 timer, før laminatopbygnigen starter. Konstruktionsdele  \r\n\r\n skal i almindelighed udføres med laminering ved håndoplæg og/eller laminering  \r\n\r\n ved sprøjtning. Andre formningsmetoder vil kunne godkendes, efter at  \r\n\r\n udførlige prøver er foretaget med tilfredsstillende resultat. </P>  \r\n\r\n<P>Laminering af vigtige skrogdele skal udføres af øvede personer.  \r\n\r\n Producenten er ansvarlig for, at dette arbejde sker under tilsyn af en  \r\n\r\n arbejdsleder, som har erfaring i at vurdere arbejdsudførelsen og bedømme  \r\n\r\n kvaliteten af det færdige laminat. Producenten er endvidere ansvarlig for, at  \r\n\r\n produktionen svarer til reglerne. </P>  \r\n\r\n<P>Store konstruktionsdele skal understøttes forsvarligt efter, at de er  \r\n\r\n taget ud af formen, og ekstra godt, hvis de skal udrustes eller/og udbygges  \r\n\r\n videre. </P>  \r\n\r\n<P>Indstøbning af afstivning, skodder, aptering etc. skal fortrinsvis udføres  \r\n\r\n i vådt laminat. Indstøbning af styrkekomponenter på helt eller delvis hærdet  \r\n\r\n laminat må ikke ske på polyesterrig overflade. Overfladen skal være ren og  \r\n\r\n fri for voks. </P>  \r\n\r\n<P>Laminatets inderside, som kan blive udsat for vand, skal påføres en egnet  \r\n\r\n overfladebelægning (f.eks. topcoat), som beskytter laminaterne. Afstivning,  \r\n\r\n skodder og aptering, som er indstøbt i disse laminater, skal også påføres  \r\n\r\n tilstrækkelig topcoat. </P>  \r\n\r\n<P>Hvor kanten af et laminat forbliver ubeskyttet, skal kanten dækkes med  \r\n\r\n polyester, og om muligt, armeres med mindst et lag måtte. Efter afsluttet  \r\n\r\n laminering skal laminatet hærde i mindst to døgn under samme betingelser som  \r\n\r\n angivet for støberilokaler. Hvor dette ikke er praktisk muligt, skal et  \r\n\r\n specielt anlæg for efterhærdning installeres. Dette anlæg skal godkendes.  \r\n\r\n</P>  \r\n\r\n<P>4.2. Laminering ved håndoplægning. </P>  \r\n\r\n<P>Glasarmeringen skal lægges ind i den godkendte rækkefølge. Yderst mod  \r\n\r\n gelcoaten skal lægges et lag let måtte eller finmasket dug. </P>  \r\n\r\n<P>Der skal normalt kun indlægges et armeringslag ad gangen, og der skal  \r\n\r\n påføres polyester på hvert lag. </P>  \r\n\r\n<P>I intet tilfælde må der påføres mere end 2 lag ad gangen, og  \r\n\r\n overflademåtte eller væv skal altid påføres særskilt. Overlapning af to lag  \r\n\r\n glasfiber må ikke være mindre end 50 mm. Gas- og luftindeslutninger skal  \r\n\r\n arbejdes ud af laminatet, før end næste lag lægges på. Udvalsningen af de  \r\n\r\n enkelte lag skal udføres omhyggeligt, og forsigtighed skal udvises ved skarpe  \r\n\r\n overgange og hjørner. </P>  \r\n\r\n<P>Tidsintervallet mellem oplæg af hvert lag forstærkninger skal ligge inden  \r\n\r\n for de grænser, som materialeleverandøren foreskriver. Ved tykke laminater  \r\n\r\n skal påses, at tidsintervallet ikke bliver så lille, at der opstår for stor  \r\n\r\n eksoterm varmeudvikling. </P>  \r\n\r\n<P>4.3. Laminering ved sprøjtning. </P>  \r\n\r\n<P>Med sprøjtelaminering forstås påføring af polyester og glasarmering  \r\n\r\n samtidig. Virksomheder, som anvender sprøjtelaminering, skal godkendes  \r\n\r\n specielt for dette. </P>  \r\n\r\n<P>Ved vurderingen for godkendelse af sprøjteproduktion vil der særligt blive  \r\n\r\n lagt vægt på produktionsoplæg, ventilationsudstyr, virksomhedens interne  \r\n\r\n kontrol og andre forhold, som har betydning for produktionsresultatet.  \r\n\r\n Sprøjtelaminering af skrog, dæk og andre styrkedele må kun udføres af  \r\n\r\n godkendte operatører. </P>  \r\n\r\n<P>Ved sprøjtelaminering skal der benyttes udstyr, som giver en jævn og  \r\n\r\n homogen laminatopbygning med ensartet glasindhold over hele  \r\n\r\n eksponeringsfladen. Eventuelle doseringsanordninger skal være således, at de  \r\n\r\n sikrer en jævn tilførsel af tilsætningsstoffer til polyesteren. </P>  \r\n\r\n<P>Ved sprøjtelaminering skal påføringen ske jævnt over hele overfladen. Der  \r\n\r\n skal foretages regelmæssige udvalsninger af de påsprøjtede lag. Nærmest  \r\n\r\n gelcoaten skal udvalsning ske ved ca. 1 mm færdig laminattykkelse, senere  \r\n\r\n mindst for hver 2 mm færdig laminattykkelse. Udvalsningen skal ske  \r\n\r\n omhyggeligt for at sikre en god sammenpresning og for fjernelse af gas- og  \r\n\r\n luftindeslutninger, og forsigtighed skal udvises ved skarpe overgange og  \r\n\r\n hjørner. </P>  \r\n\r\n<P>4.4. Detailudformning </P>  \r\n\r\n<P>Konstruktioner i GRP bør udformes med gode afrundinger uden skarpe kærv.  \r\n\r\n Hvor dette ikke kan undgås, skal der overstøbes eller der skal kompenseres  \r\n\r\n ved indlægning af ekstra forstærkningsstrimler. Formgivningen må ikke være  \r\n\r\n for kompliceret, og der skal undgås konstruktioner, som vanskeliggør tilsyn  \r\n\r\n og reparation. </P>  \r\n\r\n<P>Konstruktioner, som resulterer i trækpåvirkninger vinkelret på laminatet,  \r\n\r\n skal undgås. </P>  \r\n\r\n<P>Afstivning, skodder, aptering etc., som indstøbes til side- og  \r\n\r\n bundlaminat, skal overstøbes med mindst 2 mm laminat. Laminater med  \r\n\r\n forskellig tykkelse skal have en jævn overgang på mindst 20 gange  \r\n\r\n tykkelsesforskellen og for højt belastede laminater mindst 40 gange  \r\n\r\n tykkelsesforskellen. </P>  \r\n\r\n<P>4.5. Forbindelser, generelt. </P>  \r\n\r\n<P>Alle forbindelser skal være lette at forme og kontrollere, og de skal  \r\n\r\n udformes på en måde, som ikke giver fare for delaminering af de laminater,  \r\n\r\n som forbindes. </P>  \r\n\r\n<P>4.6. Nagle- og bolteforbindelser. </P>  \r\n\r\n<P>Nagler og bolte skal være af et ikke-korroderende metal eller være  \r\n\r\n korrosionsbeskyttet. </P>  \r\n\r\n<P>Huller for nagler og bolte skal bores og skal have samme diameter som  \r\n\r\n nagle eller bolt. Afstanden fra hulcenter til laminatkant skal være mindst  \r\n\r\n 2,5 huldiametre for nagler og mindst 3 huldiametre for bolte. </P>  \r\n\r\n<P>Nagledelingen skal være mindst 2,5 huldiametre. </P>  \r\n\r\n<P>Boltedelingen skal være mindst 3 huldiametre. </P>  \r\n\r\n<P>Boltens hoved og møtrik skal have underlagsskive med en udvendig diameter  \r\n\r\n på mindst 2 gange huldiameteren og en tykkelse på mindst 0,1 gange  \r\n\r\n huldiameteren, min. 0,5 mm. Hvis dimensionerne af boltens hoved  \r\n\r\n tilfredsstiller kravet til underlagsskive, kan denne sløjfes. På hårdt  \r\n\r\n påvirkede detailler kan der kræves større underlagsskiver. </P>  \r\n\r\n<P>Ved vandtætte forbindelser skal nagle/bolt påføres tætningsmateriale før  \r\n\r\n montage og sikres efter montage. </P>  \r\n\r\n<P>4.7. Skrueforbindelser. </P>  \r\n\r\n<P>Skrueforbindelser kan benyttes ved let belastede dele, eller hvor  \r\n\r\n gennemgående bolt-/nagleforbindelse ikke kan bruges. Skruer skal anbringes  \r\n\r\n mest muligt vinkelret på laminatet. </P>  \r\n\r\n<P>Laminat, som danner skruefæste, skal have tilstrækkelig tykkelse (mindst 6  \r\n\r\n mm), eller der skal monteres andet skruefæste i eller på bagsiden af  \r\n\r\n laminatet. </P>  \r\n\r\n<P CLASS=PUNKT> <B>5.</B> Laminaternes mekaniske egenskaber </P>  \r\n\r\n<P>5.1. Generelt. </P>  \r\n\r\n<P>Dersom en producent kan påvise bedre mekaniske egenskaber ved at anvende  \r\n\r\n andre armeringsoplæg end glasfibermåtter, kan der i hvert enkelt tilfælde  \r\n\r\n godkendes reducerede dimensioner. </P>  \r\n\r\n<P>5.2. Mekaniske egenskaber. </P>  \r\n\r\n<P>Færdig afhærdede laminater skal mindst tilfredsstille følgende krav til  \r\n\r\n mekaniske egenskaber: </P>  \r\n\r\n<PRE>  \r\n\r\n Strækstyrke, min.                                         900 kp/kvcm  \r\n\r\n Bøjestyrke, min.                                        1.200 kp/kvcm  \r\n\r\n Elasticitetsmodul i stræk                              70.000 kp/kvcm  \r\n\r\n Elasticitetsmodul i bøjning                            70.000 kp/kvcm  \r\n\r\n</PRE>  \r\n\r\n<P>Strækstyke og elasticitetsmodul Eb bestemmes i overensstemmelse med ISO/R  \r\n\r\n 527-1966. </P>  \r\n\r\n<P>Bøjestyrke og elasticitetsmodul Eb bestemmese i overensstemmelse med ISO/R  \r\n\r\n 178-1961. </P>  \r\n\r\n<P>Middelværdien af resultaterne fra prøvningen ifølge 5.2. skal opfylde de  \r\n\r\n givne krav. Mindst 70 pct. af enkeltværdierne skal opfylde kravene. </P>  \r\n\r\n<P>5.3. Glasindholdet i udhærdede laminater skal være min. 27 vægtprocent og  \r\n\r\n max. 40 vægtprocent målt i henhold til ISO/R 1172-1970. Glasindholdet i  \r\n\r\n laminatet bør ikke variere med mere end 4 pct. </P>  \r\n\r\n<P>Samtlige enkeltværdier skal opfylde de givne krav. Prøvernes antal efter  \r\n\r\n godkendelse reduceres til to. </P>  \r\n\r\n<P CLASS=PUNKT> <B>6.</B> Opdrift. </P>  \r\n\r\n<P>6.1. Opdriftsmaterialer, bortset fra metalkasser, skal være godkendt af  \r\n\r\n direktoratet med hensyn til vandabsorbering, modstand mod brand, afgivning af  \r\n\r\n gas ved forbrænding og dets egenskaber i forbindelse med andre  \r\n\r\n konstruktionsmaterialer. De skal desuden være resistente mod: </P>  \r\n\r\n<P CLASS=PUNKT> <B>1.</B> Uraffineret olie </P>  \r\n\r\n<P CLASS=PUNKT> <B>2.</B> Brændselsolie </P>  \r\n\r\n<P CLASS=PUNKT> <B>3.</B> Dieselolie </P>  \r\n\r\n<P CLASS=PUNKT> <B>4.</B> Benzin </P>  \r\n\r\n<P CLASS=PUNKT> <B>5.</B> Petroleum </P>  \r\n\r\n<P>Såfremt skum anvendes som opdrift i luftkasserne, skal det færdige produkt  \r\n\r\n have &#187;lukkede celler&#171;, der forhindrer vandabsorbation. De til  \r\n\r\n enhver tid godkendte opdriftsmaterialer er angivet i Skibstilsynets  \r\n\r\n Godkendelsesbog. </P>  \r\n\r\n<P CLASS=PUNKT> <B>7.</B> Kontrol af arbejdskvalitet. </P>  \r\n\r\n<P>7.1 Forsøgslaminat </P>  \r\n\r\n<P>Forinden produktionen af både af GRP påbegyndes, skal producenten  \r\n\r\n fremstille et forsøgslaminat for skibstilsynets godkendelse. </P>  \r\n\r\n<P>Laminatet skal være fladt, 305 mm, kvadratisk og udført med tre 600 gr/kvm  \r\n\r\n (eller tilsvarende) glasfibermåtte. Glasfibermåtten, polyesterblandingen,  \r\n\r\n polyester-glasmængden, gelcoat og betingelserne for fremstillingen af dette  \r\n\r\n laminat skal undersøges og være i overensstemmelse med materialet og  \r\n\r\n arbejdsmetoder for den pågældende båd samt kunne opfylde de under pkt. 5  \r\n\r\n anførte minimumskrav til mekaniske egenskaber. </P>  \r\n\r\n<P>7.2. Selvlukkende oplæg </P>  \r\n\r\n<P>Stykker, der skal anvendes til denne prøve, skal udskæres fra et  \r\n\r\n forsøgslaminat som beskrevet under pkt. 7.1 Det selvslukkende element skal  \r\n\r\n være iblandet hele laminatet, incl. gelcoat, og for at opnå dette benyttes  \r\n\r\n enten en af skibstilsynet godkendt selvslukkende polyester, som den leveres  \r\n\r\n af polyesterfabrikanten, eller brandhæmmende stoffer kan tilføjes af  \r\n\r\n bådebyggeren til ikke-selvslukkende polyester, der skal være godkendt af  \r\n\r\n skibstilsynet. Tre prøvelaminater, hvert ca. 150 mm langt og 13 mm bredt,  \r\n\r\n skal bruges til denne prøve, der skal prøves i fri luft. Hvert prøveemne skal  \r\n\r\n være mærket med en punkteret linie 25 mm fra den ene ende. Den anden ende  \r\n\r\n skal indspændes og understøttes således, at længdeaksen af prøveemnet er  \r\n\r\n vandret og tværaksen drejet 45 grader med vandret. </P>  \r\n\r\n<P>Under prøveemnet skal der være fastspændt et stykke rent trådnet, 18  \r\n\r\n masker pr. 25 mm, omkring 130 mm, kvadrat i vandret position, 6 1/2 mm under  \r\n\r\n kanten af prøveemnet og med 13 mm af prøveemnet strækkende sig ud over kanten  \r\n\r\n af nettet. En bunsenbrænder (1 mm minimum udv. diameter) med en klar flamme  \r\n\r\n 13 mm til 19 mm i højden skal placeres under den frie ende af prøveemnet.  \r\n\r\n</P>  \r\n\r\n<P>Efter 30 sekunder skal flammen fra bunsenbrænderen fjernes, og prøveemnet  \r\n\r\n have lov til at brænde. Hvis flammen på dette emne slukkes, før den når 25  \r\n\r\n mm-mærket, skal brænderen igen placeres under den frie ende for en periode af  \r\n\r\n 30 sekunder umiddelbart følgende slukningen af den første flamme. Hvis  \r\n\r\n flammen atter slukkes, før den når 25 mm-mærket på hver af de tre prøveemner,  \r\n\r\n skal prøvestykket, fra hvilket emnerne er skåret ud, betragtes som  \r\n\r\n selvslukkende. </P>  \r\n\r\n<P CLASS=PUNKT> <B>8.</B> Reparation af fejl og skader </P>  \r\n\r\n<P>8.1. Reparationer af større omfang skal altid foregå på et godkendt  \r\n\r\n værksted under samme lokalemæssige forhold og med materialer, som angivet  \r\n\r\n under de foregående punkter i denne vejledning. </P>  \r\n\r\n<P>I de tilfælde, hvor beskadiget laminat har været udsat for fugt- og  \r\n\r\n vandindtrængen, skal dette før reparationens påbegyndelse udtørres  \r\n\r\n omhyggeligt. </P>  \r\n\r\n<P>8.2. Større reparationer. </P>  \r\n\r\n<P>Hvor laminatet har fået svære beskadigelser eller direkte gennemgående  \r\n\r\n brud, skal alt beskadiget materiale bortskæres ud til absolut helt fejlfrit  \r\n\r\n laminat, hvis kanter skærpes i en bredde på mindst 4 gange den oprindelige  \r\n\r\n laminatstykkelse. Herudover skal det intakte laminat renses og slibes  \r\n\r\n omhyggeligt i hele det område, hvor nyt glasfiberlaminat skal pålægges. </P>  \r\n\r\n<P>Når det beskadigede område er blevet gendannet ved lagvis oplægning af  \r\n\r\n glasfibermåtter til samme tykkelse som det oprindelige laminat ved hjælp af  \r\n\r\n en midlertidig form, påføres hele området på den indvendige side to lag  \r\n\r\n måtter, som skal strække sig mindst 75 mm uden for reparationsstedet på alle  \r\n\r\n sider. </P>  \r\n\r\n<P>For at den udvendige overflade kan blive så glat som mulig, skal  \r\n\r\n overgangen mellem nyt og bestående laminat afslibes, og en overflademåtte  \r\n\r\n påføres hele området. </P>  \r\n\r\n<P>8.3. Mindre reparationer. </P>  \r\n\r\n<P>Hvor laminatet har fået mindre skader såsom afskrabninger i  \r\n\r\n glasfiberarmeringens overflade, som ikke på noget sted er gennemgående, skal  \r\n\r\n løs polyester og armering fjernes, hvorefter det beskadigede område opkradses  \r\n\r\n let, renses for støv og tørres grundigt. Herudover skal det intakte laminat  \r\n\r\n renses og slibes omhyggeligt i hele det område, hvor nyt glasfiberlaminat  \r\n\r\n skal pålægges. </P>  \r\n\r\n<P>Armering og polyester påføres herefter lagvis i det omfang, der er  \r\n\r\n nødvendigt for at opnå den oprindelige laminatstykkelse, og lagene skal  \r\n\r\n strække sig ud over det beskadigede område for at tilvejebringe en ensartet  \r\n\r\n overflade. </P>  \r\n\r\n<P>8.4. Reparationer af skader i overfladen. </P>  \r\n\r\n<P>Såfremt gelcoatlaget kun har lette afskrabninger eller revner, slibes det  \r\n\r\n berørte område i fornødent omfang og behandles, som anført i pkt. 8.5. </P>  \r\n\r\n<P>8.5. Efterbehandling. </P>  \r\n\r\n<P>Når reparationerne er tilendebragt i henhold til de foregående punkter,  \r\n\r\n påføres den indvendige overflade topcoat, medens den udvendige overflade  \r\n\r\n slibes grundigt. Hvor det anses for nødvendigt at spartle nyt og berørt  \r\n\r\n laminat, skal der anvendes en spartelmasse på polyesterbasis, hvorefter der i  \r\n\r\n alle tilfælde afsluttes med en påføring af gelcoat. </P>  \r\n\r\n<P>APPENDIX I </P>  \r\n\r\n<P>Program for godkendelse af armeringsmaterialer til brug ved bygning af  \r\n\r\n både i glasfiberarmeret polyester </P>  \r\n\r\n<P CLASS=PUNKT> <B>1.</B> GENERELT </P>  \r\n\r\n<P>Ved ansøgning om godkendelse af armeringsmaterialer skal følgende  \r\n\r\n indsendes for vurdering: </P>  \r\n\r\n<P>Datablad med oplysninger i henhold til pkt. 2 </P>  \r\n\r\n<P>Oplysninger om virksomheden og produktionen i henhold til det, som er  \r\n\r\n angivet i pkt. 3. </P>  \r\n\r\n<P>Hvis de specifikationer, som er angivet på databladet, og producentens  \r\n\r\n produktionsoplæg godkendes, udføres godkendelsesprøvning af det aktuelle  \r\n\r\n produkt som beskrevet i pkt. 4. </P>  \r\n\r\n<P>Godkendelse gives for en periode på max. 5 år. Under en  \r\n\r\n godkendelsesperiode skal der udføres stikprøvekontrol ifølge pkt. 5. Hvis  \r\n\r\n producenten inden for godkendelsesperioden forandrer en kvalitets  \r\n\r\n sammensætning, skal dette rapporteres, og ny godkendelsesprøvning kan kræves  \r\n\r\n udført. Ved udløbet af perioden må producenten søge om fornyet godkendelse,  \r\n\r\n som normalt vil blive vurderet på grundlag af en stikprøvekontrol. </P>  \r\n\r\n<P CLASS=PUNKT> <B>2.</B> MATERIALESPECIFIKATION - DATABLAD </P>  \r\n\r\n<P>Producenten skal indsende datablad med alle oplysninger om nødvendige  \r\n\r\n materialespecifikationer for en god karakterisering af den aktuelle kvalitet.  \r\n\r\n Databladet skal mindst indeholde de data, som er sat som krav i pkt. 4.2.  \r\n\r\n</P>  \r\n\r\n<P CLASS=PUNKT> <B>3.</B> OPLYSNINGER OM VIRKSOMHEDEN OG PRODUKTIONEN. </P>  \r\n\r\n<P>Der skal indsendes oplysninger om følgende forhold vedrørende  \r\n\r\n produktionen: </P>  \r\n\r\n<P>3.1. Råvarer </P>  \r\n\r\n<P>Den kontrol, som udføres for de forskellige råvarer, og omfanget af denne  \r\n\r\n kontrol. </P>  \r\n\r\n<P>3.2. Produktion </P>  \r\n\r\n<P>Produktionsudstyr og fremstillingsproces som benyttes. </P>  \r\n\r\n<P>(Kun generel beskrivelse). </P>  \r\n\r\n<P>3.3 Produktionskontrol </P>  \r\n\r\n<P>De prøvninger, som bliver udført i den løbende produktion, de standarder  \r\n\r\n prøvningerne udføres efter, omfanget af disse prøvninger og på hvilket trin i  \r\n\r\n produktionen prøvningerne foregår. </P>  \r\n\r\n<P>Det benyttede prøveudstyr må også angives. </P>  \r\n\r\n<P>3.4. Identifikation </P>  \r\n\r\n<P>Producentens system for identifikation af de forskellige produkter gennem  \r\n\r\n produktionsprocessen. </P>  \r\n\r\n<P CLASS=PUNKT> <B>4.</B> GODKENDELSESPRØVNING </P>  \r\n\r\n<P>4.1. Generelt </P>  \r\n\r\n<P>I forbindelse med en godkendelsesprøvning skal virksomheden inspiceres.  \r\n\r\n</P>  \r\n\r\n<P>De krav, som er specificeret under pkt. 4.2., skal kontrolleres enten af  \r\n\r\n et godkendt laboratorium eller, hvis producenten ønsker det, i hans  \r\n\r\n laboratorier i overværelse af den tilsynsførende og efter aftale med denne.  \r\n\r\n</P>  \r\n\r\n<P>Hvis nogle af de krav, som er angivet i pkt. 4.2., ikke opfyldes ved  \r\n\r\n første gangs prøvningen, kan produktet godkendes, hvis producenten kan  \r\n\r\n dokumentere, at alle de prøvninger, som er udført i de foregående 4 uger,  \r\n\r\n ligger inden for de specificerede krav og hvis fornyet prøvning giver  \r\n\r\n tilfredsstillende resultat. </P>  \r\n\r\n<P>Andre standardiserede prøvemetoder end dem, der er angivet under 4.2., kan  \r\n\r\n benyttes efter aftale. </P>  \r\n\r\n<P>4.2. Krav til armeringsmaterialer </P>  \r\n\r\n<P>Efterfølgende krav gælder for glasfiberarmering. </P>  \r\n\r\n<P>Der forlanges E-glaskvalitet, hvor summen af Na2O og K2O skal være mindre  \r\n\r\n end 1 pct. Der skal fremlægges analysecertifikat på kemisk sammensætning  \r\n\r\n eller udføres kemisk analyse, som viser, at kravene til E-glas er opfyldt  \r\n\r\n (SiO2 52-56 pct., CaO 16-25 pct., Al2O3 12-16 pct., b2O3 6-12 pct., Na2O plus  \r\n\r\n K2O 0-1 pct. og MgO 0-6 pct.). Fiber af anden glaskvalitet med lige så gode  \r\n\r\n eller bedre mekaniske egenskaber og hydrolytisk resistens kan bruges efter  \r\n\r\n speciel aftale. </P>  \r\n\r\n<P>Glasfibrene skal være produceret som kontinuerlige fibre. Der skal  \r\n\r\n benyttes hæftemidler af typerne silanforbindelser eller komplekse  \r\n\r\n kromforbindelser. </P>  \r\n\r\n<P>For de enkelte produkter skal følgende ekstrakrav tilfredsstilles: </P>  \r\n\r\n<P>Roving </P>  \r\n\r\n<P>Fugtighedsindhold: Max. 0,2 pct. ved levering. Prøvningen udføres efter  \r\n\r\n ASTM D2654-67T, procedure 1. </P>  \r\n\r\n<P>Glødningstab: Producentens nominelle værdi plus/minus producentens  \r\n\r\n tolerancegrænser. Prøvningen udføres efter ASTM D578-61. Tolerancegrænserne  \r\n\r\n for de enkelte rovingtyper skal godkendes i hvert enkelt tilfælde. </P>  \r\n\r\n<P>Rovingvægt: Producentens nominelle værdi plus/minus 10 pct. </P>  \r\n\r\n<P>Prøvningen udføres efter ASTM D578-61. </P>  \r\n\r\n<P>For roving, som skal bruges til sprøjtning, skal der i overværelse af den  \r\n\r\n tilsynsførende udførs en funktionskontrol, som viser, at den er egnet til  \r\n\r\n dette. Huggede fibre skal have en minimumslængde på 15 mm. </P>  \r\n\r\n<P>Måtter, pulverbundet og emulsionsbundet </P>  \r\n\r\n<P>Fugtighedsindhold: Max. 0,2 pct. ved levering ved pulverbundet måtte. </P>  \r\n\r\n<P>Max. 0,3 pct. ved levering ved emulsionsbundet måtte. </P>  \r\n\r\n<P>Glødningstab: Producentens nominelle værdi plus/minus producentens  \r\n\r\n tolerancegrænser ved pulver- og emulsionsbundet måtte. Tolerancegrænserne for  \r\n\r\n de enkelte måttetyper skal godkendes i hvert enkelt tilfælde. </P>  \r\n\r\n<P>Prøvningerne udføres som følger: </P>  \r\n\r\n<P>En prøve af måtten 305 gange 305 mm holdes i 10-12 min. i en ovn ved  \r\n\r\n temperatur 625 plus/minus 25 grader C. Andre dimensioner end 305 gange 305 mm  \r\n\r\n kan også benyttes forudsat, at fladeindholdet bliver tilsvarende. </P>  \r\n\r\n<P>Prøven vejes før og efter opvarmning med en nøjagtighed på 0,01 g.  \r\n\r\n Middelværdien af 5 prøvninger lægges til grund for vurderingen. </P>  \r\n\r\n<P>Vægt pr. fladeenhed: Producentens nominelle værdi plus/minus 10 pct. </P>  \r\n\r\n<P>Prøvningen udføres efter ASTM D1910-64. </P>  \r\n\r\n<P>Andre metoder, tilsvarende ASTM D1910, vil også kunne blive godtaget. </P>  \r\n\r\n<P>Væv </P>  \r\n\r\n<P>Fugtighedsindhold: Max. 0,2 pct. ved levering. Prøvningen udføres efter  \r\n\r\n ASTM D2654-67T, procedure 1. </P>  \r\n\r\n<P>Glødningstab: Producentens nominelle værdi plus/minus producentens  \r\n\r\n tolerancegrænser. Prøvningen udføres efter ASTM D579-66. Tolerancegrænserne  \r\n\r\n for de enkelte vævtyper skal godkendes i hvert enkelt tilfælde. </P>  \r\n\r\n<P>Vægt pr. fladeenhed: Producentens nominelle værdi plus/minus 10 pct. </P>  \r\n\r\n<P>Prøvningen udføres efter ASTM D579-66. </P>  \r\n\r\n<P CLASS=PUNKT> <B>5.</B> STIKPRØVEKONTROL </P>  \r\n\r\n<P>Under en godkendelsesperiode skal der udføres stikprøvekontrol.  \r\n\r\n Kontrolrapporter fra de forskellige kontrolpunkter skal være tilgængelige for  \r\n\r\n den tilsynsførende, inden for den tidsperiode godkendelsen er løbende. </P>  \r\n\r\n<P>Stikprøvekontrollen skal omfatte prøvning af fugtighedsindhold, rovingvægt  \r\n\r\n eller vægt pr. fladeenhed og glødningstab. De krav, som gælder for  \r\n\r\n godkendelsesprøvningen, skal tilfredsstilles. </P>  \r\n\r\n<P>Stikprøvekontrollen skal udføres efter de samme regler, som gælder for  \r\n\r\n godkendelsesprøvningen, se pkt. 4.1. </P>  \r\n\r\n<P>Hvis en stikprøvekontrol ikke tilfredsstiller kravene, kan godkendelsen  \r\n\r\n fortsat gælde, hvis producenten dokumenterer, at alle de prøvninger, som er  \r\n\r\n udført i de foregående 4 uger, ligger inden for de specificerede krav, og  \r\n\r\n hvis stikprøvemæssig ekstraprøve giver tilfredsstillende resultat. </P>  \r\n\r\n<P>Foruden de prøvninger, der udføres ved stikprøvekontrollen, kan der  \r\n\r\n forlanges udtaget prøver fra produktionen, som oversendes for kontrol i  \r\n\r\n laboratorier. </P>  \r\n\r\n<P CLASS=PUNKT> <B>6.</B> DOKUMENTATION </P>  \r\n\r\n<P>6.1. Generelt </P>  \r\n\r\n<P>Med hver levering skal der følge et certifikat, som udfyldes af  \r\n\r\n producenten. Værdierne, som angives på certifikatet, skal være fra prøvning  \r\n\r\n af det aktuelle leveringsparti eller af tilsvarende produkter på samme måde  \r\n\r\n og i samme tidsrum. </P>  \r\n\r\n<P>6.2. Certifikat </P>  \r\n\r\n<P>Certifikatets udformning skal forelægges den tilsynsførende til  \r\n\r\n godkendelse. </P>  \r\n\r\n<P>6.2.1. Certifikatet skal indeholde følgende data: </P>  \r\n\r\n<P>Certifikatnr. og dato </P>  \r\n\r\n<P>Produktionsbetegnelse </P>  \r\n\r\n<P>Dimension og antal </P>  \r\n\r\n<P>Værdier for fugtighedsindhold, glødningstab og rovingvægt eller vægt pr.  \r\n\r\n fladeenhed </P>  \r\n\r\n<P>Underskrift af virksomhedens leder eller af den, han bemyndiger. </P>  \r\n\r\n<P>APPENDIX II </P>  \r\n\r\n<P>Program for godkendelse af polyester, gelcoat og topcoat til brug ved  \r\n\r\n bygning af både i glasfiberarmeret polyester </P>  \r\n\r\n<P CLASS=PUNKT> <B>1.</B> GENERELT </P>  \r\n\r\n<P>Ved ansøgning om godkendelse af polyester- og gelcoatkvaliteter skal  \r\n\r\n følgende indsendes for vurdering: </P>  \r\n\r\n<P>Datablad med oplysninger i henhold til pkt. 2 </P>  \r\n\r\n<P>Oplysninger om virksomheden og produktionen i henhold til det, der er  \r\n\r\n angivet i pkt. 3. </P>  \r\n\r\n<P>Hvis de specifikationer, som er angivet på databladet og producentens  \r\n\r\n produktionsoplæg godkendes, udføres godkendelsesprøvning af det aktuelle  \r\n\r\n produkt som beskrevet i pkt. 4. </P>  \r\n\r\n<P>Godkendelse gives for en periode på max. 5 år. Under en  \r\n\r\n godkendelsesperiode skal der udføres stikprøvekontrol ifølge pkt. 5. Hvis  \r\n\r\n producenten inden for godkendelsesperioden forandrer en kvalitets  \r\n\r\n sammensætning, skal dette rapporteres, og nye godkendelsesprøvning kan kræves  \r\n\r\n udført. Ved udløbet af perioden må producenten søge om fornyet godkendelse,  \r\n\r\n som normalt vil blive vurderet på grundlag af en stikprøvekontrol. </P>  \r\n\r\n<P CLASS=PUNKT> <B>2.</B> MATERIALESPECIFIKATION - DATABLAD </P>  \r\n\r\n<P>Producenten skal indsende datablad med alle oplysninger om nødvendige  \r\n\r\n materialespecifikationer for en god karakterisering af den aktuelle kvalitet.  \r\n\r\n Databladet må mindst indeholde de data, som er krævet i pkt. 4.2., 4.3. og  \r\n\r\n 4.4. </P>  \r\n\r\n<P CLASS=PUNKT> <B>3.</B> OPLYSNINGER OM VIRKSOMHEDEN OG PRODUKTIONEN </P>  \r\n\r\n<P>Der skal indsendes oplysninger om følgende forhold vedrørende  \r\n\r\n produktionen: </P>  \r\n\r\n<P>3.1. Råvarer </P>  \r\n\r\n<P>Den kontrol, som udføres med de forskellige råvarer og omfanget af denne,  \r\n\r\n omfatter følgende: </P>  \r\n\r\n<P>3.2. Produktion </P>  \r\n\r\n<P>Produktionsudstyr og fremstillingsproces, som benyttes (kun generel  \r\n\r\n beskrivelse). </P>  \r\n\r\n<P>3.3. Produktionskontrol </P>  \r\n\r\n<P>De prøvninger, som bliver udført i den løbende produktion, de standarder  \r\n\r\n prøvningerne udføres efter, omfanget af disse prøvninger og på hvilket trin i  \r\n\r\n produktionen, prøvningerne foregår. Det benyttede prøveudstyr må også  \r\n\r\n angives. </P>  \r\n\r\n<P>3.4. Identifikation </P>  \r\n\r\n<P>Producentens system for identifikation af de forskellige produkter gennem  \r\n\r\n produktionsprocessen. </P>  \r\n\r\n<P CLASS=PUNKT> <B>4.</B> GODKENDELSESPRØVNING </P>  \r\n\r\n<P>4.1. Generelt </P>  \r\n\r\n<P>I forbindelse med en godkendelsesprøvning skal virksomheden inspiceres.  \r\n\r\n</P>  \r\n\r\n<P>De krav, som er specificeret under pkt. 4.2., 4.3. og 4.4., skal  \r\n\r\n kontrolleres af et godkendt laboratorium eller, hvis producenten ønsker det,  \r\n\r\n i hans laboratorier i overværelse af den tilsynsførende. </P>  \r\n\r\n<P>Hvis nogle af de krav, som er angivet i pkt. 4.2., 4.3. og 4.4., ikke  \r\n\r\n opfyldes ved første gangs prøvning, kan produktet alligevel godkendes, hvis  \r\n\r\n producenten kan dokumentere, at alle de prøvninger, som er udført i de  \r\n\r\n foregående 4 uger, ligger inden for de specificerede krav, og hvis fornyet  \r\n\r\n prøvning giver tilfredsstillende resultat. </P>  \r\n\r\n<P>De angivne krav i pkt. 4.2., 4.3. og 4.4. skal kontrolleres efter  \r\n\r\n standardiserede prøvningsmetoder. ISO-Standard skal fortrinsvis benyttes,  \r\n\r\n hvor disse findes, desuden kan ASTM DIN og SPI-standarder benyttes. </P>  \r\n\r\n<P>4.2. Polyester </P>  \r\n\r\n<P>Polyesteren skal være egnet for laminering ved håndoplægning eller  \r\n\r\n laminering ved sprøjtestøbning. Den skal have gode fugte-egenskaber og hærde  \r\n\r\n tilfredsstillende ved almindelig rumtemperatur. </P>  \r\n\r\n<P>4.2.1. Fysikalske egenskaber i flydende tilstand ved rumtemperatur </P>  \r\n\r\n<P>Spec. vægt: Producentens specificerede værdi. </P>  \r\n\r\n<P>Viskositet: Producentens nominelle værdi plus/minus 20 pct. </P>  \r\n\r\n<P>Viskositet bestemmes på tiksotrope typer ved tilnærmet fuld nedbrydning af  \r\n\r\n tiksotropi med Kon plus Plate viskosimeter. Ved minimal nedbrydning af  \r\n\r\n tiksotropi med f.eks. Brookfield viskosimeter. </P>  \r\n\r\n<P>Syretal: Producentens nominelle værdi plus/minus 10 pct. </P>  \r\n\r\n<P>Monomerindhold (sædvanligvis styren): Producentens nominelle værdi  \r\n\r\n plus/minus 2 pct. </P>  \r\n\r\n<P>Mineralindhold: - I området under 5 pct. </P>  \r\n\r\n<P>Producentens nominelle værdi plus/minus 20 pct. </P>  \r\n\r\n<P>- I området over 5 pct. </P>  \r\n\r\n<P>Genstand for speciel aftale. </P>  \r\n\r\n<P>Geltid: Producentens specificerede værdi. </P>  \r\n\r\n<P>Hydroksyltal: Producentens nominelle værdi plus/minus 20 pct. </P>  \r\n\r\n<P>4.2.2. Fysikalske egenskaber i hærdet tilstand ved rumtemperatur </P>  \r\n\r\n<P>Krympning under hærdning: Producentens specificerede værdi </P>  \r\n\r\n<P>Spec. vægt: Producentens specificerede værdi. </P>  \r\n\r\n<P>Hårdhed: Minimum 40 Barcol (GYZJ 934-1). </P>  \r\n\r\n<P>Prøvningen udføres i overensstemmelse med ASTM D2583-67. Prøvningen skal  \r\n\r\n udføres med afhærdede prøver med angivne hærdebetingelser, tidligst 25 timer  \r\n\r\n efter fremstilling af pladen. </P>  \r\n\r\n<P>Blødgøringsgrad: Producentens nominelle værdi plus/minus 5 pct. </P>  \r\n\r\n<P>Vandabsorbtion: Max. 100 mg/prøvestykke efter at et fuldt afhærdet laminat  \r\n\r\n har været ekspaneret i kunstigt søvand (DIN 50900) i 28 døgn. </P>  \r\n\r\n<P>Prøvningen udføres i overensstemmelse med ISO/R 62-1958. Dimensionerne af  \r\n\r\n prøvestykket skal være 50 x 50 x 5 mm plus/minus 1 x 1 x 0,5 mm. </P>  \r\n\r\n<P>Mekaniske egenskaber: </P>  \r\n\r\n<P>Trækstyrke: Min. 450 kg/kvcm </P>  \r\n\r\n<P>Bøjestyrke: Min. 800 kg/kvcm </P>  \r\n\r\n<P>Brudforlængelse: Min. 1,5 pct. (ISO/R 527-1966) </P>  \r\n\r\n<P>E-modul: Min. 30.000 kp/kvcm </P>  \r\n\r\n<P>4.3. Gelcoat </P>  \r\n\r\n<P>Gelcoat skal være fremstillet af polyester. Gelcoat skal hærde  \r\n\r\n tilfredsstillende ved almindelig rumtemperatur. Hvis ikke specielle forhold  \r\n\r\n (sprøjteudstyr, konstruktion og sprøjteteknik) foreskriver en bestemt  \r\n\r\n polyester, forlanges generelt gelcoat på isoftalsyre basis. Brug af anden  \r\n\r\n type skal specielt godkendes. For polyester brugt i gelcoat skal data nævnt  \r\n\r\n under pkt. 4.2. opgives. </P>  \r\n\r\n<P>4.3.1. Fysikalske egenskaber i flydende tilstand ved rumtemperatur. </P>  \r\n\r\n<P>Spec. vægt: Producentens specificerede værdi </P>  \r\n\r\n<P>Viskositet: (Kon plus Plate/Brookfield): Producentens nominelle værdi  \r\n\r\n plus/minus 20 pct. </P>  \r\n\r\n<P>Syretal: Producentens nominelle værdi plus/minus 10 pct. </P>  \r\n\r\n<P>Monomerindhold (almindeligvis styren): Producentens nominelle værdi  \r\n\r\n plus/minus 2 pct. </P>  \r\n\r\n<P>Geltid: Producentens specificerede værdi </P>  \r\n\r\n<P>4.3.2. Fysikalske egenskaber i hærdet tilstand ved rumtemperatur </P>  \r\n\r\n<P>Krympning under hærdning: Producentens specificerede værdi </P>  \r\n\r\n<P>Hårdhed: Min. 35 Barcol </P>  \r\n\r\n<P>Blødgøringsgrad: Producentens nominelle værdi plus/minus 5 pct. </P>  \r\n\r\n<P>Vandabsorbtion: Max. 80 mg/prøvestykke </P>  \r\n\r\n<P>Dækevne: Fuld dækevne ved en tykkelse på max. 0,5 mm </P>  \r\n\r\n<P>Mekaniske egenskaber </P>  \r\n\r\n<P>Trækstyrke: Producentens specificerede værdi </P>  \r\n\r\n<P>Bøjestyrke: Producentens specificerede værdi </P>  \r\n\r\n<P>Brudforlængelse: Min. 2,5 (ISO/R 527-1966). Prøvningen skal udføres  \r\n\r\n tidligst 24 timer efter fremstilling af pladen </P>  \r\n\r\n<P>E-modul: Producentens specificerede værdi </P>  \r\n\r\n<P>Slagsejhed: Producentens specificerede værdi </P>  \r\n\r\n<P>4.4. Topcoat </P>  \r\n\r\n<P>Topcoat skal være fremstillet af polyester. For polyester brugt i topcoat  \r\n\r\n skal data for egenskaber nævnt under pkt. 4.2. opgives. Som ekstraprøvning  \r\n\r\n for topcoat skal der udføres dækevnekontrol med samme krav som for gelcoat.  \r\n\r\n</P>  \r\n\r\n<P CLASS=PUNKT> <B>5.</B> STIKPRØVEKONTROL </P>  \r\n\r\n<P>Under en godkendelsesperiode skal der udføres stikprøvekontrol.  \r\n\r\n Kontrolrapporter fra de forskellige kontrolpunkter skal være tilgængelige for  \r\n\r\n den tilsynsførende i den tidsperiode, godkendelsen løber. </P>  \r\n\r\n<P>Stikprøvekontrol skal for de enkelte produkter omfatte prøvning af  \r\n\r\n følgende egenskaber: </P>  \r\n\r\n<P>Polyester: Viskositet (Kon plus Plate/Brookfield) </P>  \r\n\r\n<P>Syretal </P>  \r\n\r\n<P>Monomerindhold </P>  \r\n\r\n<P>Geltid </P>  \r\n\r\n<P>Hårdhed </P>  \r\n\r\n<P>Gelcoat: Udover det ovennævnte: </P>  \r\n\r\n<P>Dækevne </P>  \r\n\r\n<P>Topcoat: Dækevne </P>  \r\n\r\n<P>De krav, som gælder for godkendelsesprøvningen, skal tilfredsstilles. </P>  \r\n\r\n<P>Stikprøvekontrollen kan udføres efter de samme regler, som gælder for  \r\n\r\n godkendelsesprøvningen, se pkt. 4.1. </P>  \r\n\r\n<P>Hvis en stikprøvekontrol ikke tilfredsstiller kravene, kan godkendelsen  \r\n\r\n fortsat gælde, hvis producenten kan dokumentere, at alle de prøvninger, der  \r\n\r\n er udført i de foregående 4 uger, ligger inden for de specificerede krav.  \r\n\r\n</P>  \r\n\r\n<P>Foruden de prøvninger, der udføres ved stikprøvekontrollen, kan der  \r\n\r\n forlanges udtaget prøver fra produktionen. </P>  \r\n\r\n<P CLASS=PUNKT> <B>6.</B> DOKUMENTATION </P>  \r\n\r\n<P>6.1. Generelt </P>  \r\n\r\n<P>Med hver levering skal der følge et certifikat, som udfyldes af  \r\n\r\n producenten. Værdierne, som angives på certifikatet, skal være fra prøvning  \r\n\r\n af det aktuelle leveringsparti eller produkter, fremstillet på samme måde og  \r\n\r\n i samme tidsrum. </P>  \r\n\r\n<P>6.2. Certifikat </P>  \r\n\r\n<P>Certifikatets udformning skal forelægges den tilsynsførende til  \r\n\r\n godkendelse. </P>  \r\n\r\n<P>6.2.1. Certifikatet skal indeholde følgende data: </P>  \r\n\r\n<P>Certifikatnr. og dato </P>  \r\n\r\n<P>Produktbetegnelse </P>  \r\n\r\n<P>Dimension og antal </P>  \r\n\r\n<P>For polyester, værdi for viskositet (Kon plus Plate/Brookfield), syretal,  \r\n\r\n monomerindhold, geltid og hårdhed </P>  \r\n\r\n<P>For gelcoat, værdier for viskositet, syretal, monomerindhold, geltid,  \r\n\r\n hårdhed og dækevne </P>  \r\n\r\n<P>For topcoat, værdier for dækevne </P>  \r\n\r\n<P>Underskrift af virksomhedens leder eller den, han dertil bemyndiger. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 311, 19760817"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19761000460"
        },
        {
            "displayName": "Entydig dokumentidentifikation",
            "displayValue": "CM025823"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10004"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "17/08/1976"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "GLASFIBERBÅDE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}