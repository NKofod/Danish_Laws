{
    "id": 133090,
    "title": "Bekendtgørelse om offentliggørelse af resultater af tilsyn og afgørelser om påbud vedrørende energimærkning af apparater",
    "documentTypeId": "60",
    "isSagsforlobPeriodValid": true,
    "shortName": "BEK nr 957 af 30/07/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om offentliggørelse af resultater af tilsyn og afgørelser om påbud vedrørende energimærkning af apparater</p>\n      <p class=\"Indledning2\">I medfør af § 17 a og § 20, stk. 5, i lov nr. 450 af 31. maj 2000 om fremme af besparelser i energiforbruget, som ændret ved lov nr. 308 af 30. april 2008 og lov nr. 1516 af 27. december 2009, fastsættes efter bemyndigelse i henhold til § 19, stk. 1, i lov nr. 450 af 31. maj 2000:</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og definitioner</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på resultater af tilsyn og afgørelser om påbud som led i tilsynet med forhandleres og leverandørers overholdelse af reglerne om energimærkning af energiforbrugende apparater i kapitel 5 i loven om fremme af besparelser i energiforbruget og regler fastsat i medfør heraf.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Bekendtgørelsen finder tillige anvendelse på videregivelse af oplysninger om resultater af tilsyn.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved leverandører forstås i denne bekendtgørelse</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> producenter af energiforbrugende apparater,</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> godkendte repræsentanter for producenter af energiforbrugende apparater,</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> importører af energiforbrugende apparater og</p>\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> dem, der fra dansk område markedsfører energiforbrugende apparater i andre EU-medlemslande.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved forhandlere forstås i denne bekendtgørelse detailhandlere eller andre, der sælger, udlejer eller udstiller energiforbrugende apparater, som er bestemt for den endelige forbruger.</p>\n      <p class=\"ParagrafGruppeOverskrift\"><span id=\"Kap0_X2\">Offentliggørelse</span></p>\n      <p class=\"ParagrafGruppeOverskrift\"><span id=\"Kap0_X2\">Leverandører</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Energistyrelsen kan offentliggøre resultater af tilsyn med leverandørers overholdelse af reglerne om energimærkning af energiforbrugende apparater i kapitel 5 i loven om fremme af besparelser i energiforbruget og regler fastsat i medfør heraf.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Energistyrelsen kan ligeledes offentliggøre afgørelser om påbud til leverandører udstedt i medfør af lovens § 17, stk. 5.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Offentliggørelse efter stk. 1 og 2 kan omfatte</p>\n      <p class=\"Liste1\"><span class=\"Liste1Nr\" id=\"Par4_Stk3_Num1\">1)</span> navn og adresse på leverandøren,</p>\n      <p class=\"Liste1\"><span class=\"Liste1Nr\" id=\"Par4_Stk3_Num2\">2)</span> tidspunkt og sted for tilsynet,</p>\n      <p class=\"Liste1\"><span class=\"Liste1Nr\" id=\"Par4_Stk3_Num3\">3)</span> en beskrivelse af det kontrollerede apparat, som skal være tilstrækkelig til en entydig identifikation af modellen,</p>\n      <p class=\"Liste1\"><span class=\"Liste1Nr\" id=\"Par4_Stk3_Num4\">4)</span> resultater af tilsynet, herunder resultater af stikprøvekontrol samt måle- og kontrolresultater for yderligere kontrol af den pågældende apparattype,</p>\n      <p class=\"Liste1\"><span class=\"Liste1Nr\" id=\"Par4_Stk3_Num5\">5)</span> eventuelt meddelt påbud, herunder indhold og begrundelse, og</p>\n      <p class=\"Liste1\"><span class=\"Liste1Nr\" id=\"Par4_Stk3_Num6\">6)</span> navne på fysiske og juridiske personer, som påbuddet er rettet til.</p>\n      <p class=\"ParagrafGruppeOverskrift\"><span id=\"Kap0_X3\">Forhandlere</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Energistyrelsen kan offentliggøre resultater af tilsyn med forhandleres overholdelse af reglerne om energimærkning af energiforbrugende apparater i kapitel 5 i loven om fremme af besparelser i energiforbruget og regler fastsat i medfør heraf.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Offentliggørelse efter stk. 1 kan omfatte</p>\n      <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> navn og adresse på den forhandler, hvor tilsynet er gennemført,</p>\n      <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> tidspunkt for tilsynet,</p>\n      <p class=\"Liste1\"><span class=\"Liste1Nr\" id=\"Par5_Stk2_Num3\">3)</span> en beskrivelse af det kontrollerede apparat, som skal være tilstrækkelig til en entydig identifikation af modellen, og</p>\n      <p class=\"Liste1\"><span class=\"Liste1Nr\" id=\"Par5_Stk2_Num4\">4)</span> resultater af tilsynet.</p>\n      <p class=\"ParagrafGruppeOverskrift\"><span id=\"Kap0_X4\">Generelle bestemmelser</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Energistyrelsen kan offentliggøre resultater af tilsyn og afgørelser om påbud i deres helhed eller dele heraf.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Offentliggørelse efter stk. 1 kan ske efter en høring af den pågældende leverandør eller forhandler. Et høringssvar på op til 300 karakterer medtages i offentliggørelsen.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Offentliggørelse efter stk. 1 kan ske, uanset om afgørelser om påbud indbringes for domstolene. Offentliggørelsen omfatter i givet fald oplysning om, at en afgørelse er indbragt for en domstol.</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Når den pågældende leverandør eller forhandler i forhold til offentliggjorte resultater af tilsyn og afgørelser om påbud har dokumenteret, at oplysninger om apparatets energiforbrug m.v. er i overensstemmelse med regler om energimærkning af energiforbrugende apparater, vil dette blive offentliggjort.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Offentliggørelse kan ske i elektronisk form, herunder på Energistyrelsens hjemmeside, www.ens.dk.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Offentliggørelse kan tillige ske ved udsendelse af en pressemeddelelse.</p>\n      <p class=\"ParagrafGruppeOverskrift\"><span id=\"Kap0_X5\">Videregivelse</span></p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Energistyrelsen kan videregive oplysninger om resultater af tilsyn til andre danske eller udenlandske offentlige myndigheder eller sagkyndige institutioner, organisationer eller virksomheder, som varetager opgaver vedrørende energimærkning af apparater.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Videregivelse af oplysninger om resultater af tilsyn efter stk. 1 kan ske, når resultatet af tilsynet er meddelt den pågældende leverandør eller forhandler.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Videregivelse kan ske, uanset om afgørelser om påbud indbringes for domstolene.</p>\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Såfremt Energistyrelsen modtager oplysninger om resultater af tilsyn fra andre danske eller udenlandske offentlige myndigheder eller sagkyndige institutioner, organisationer eller virksomheder, kan Energistyrelsen offentliggøre disse resultater, når resultatet af tilsynet er meddelt den pågældende forhandler eller leverandører, eller de omhandlede oplysninger allerede er offentliggjort af afsenderen.</p>\n      <p class=\"ParagrafGruppeOverskrift\"><span id=\"Kap0_X6\">Klageadgang</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Energistyrelsens afgørelser efter denne bekendtgørelse kan ikke indbringes for klima- og energiministeren, Energiklagenævnet eller anden administrativ myndighed.</p>\n      <p class=\"ParagrafGruppeOverskrift\"><span id=\"Kap0_X7\">Ikrafttræden</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 15. august 2010 og har virkning for tilsyn, der gennemføres efter dette tidspunkt.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Energistyrelsen, den 30. juli 2010</P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Henrik Andersen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/2010"
        },
        {
            "displayName": "Accession",
            "displayValue": "B20100095705"
        },
        {
            "displayName": "Entydig dokumentidentifikation",
            "displayValue": "BJ000311"
        },
        {
            "displayName": "Dato for førstegangsindlæggelse",
            "displayValue": "12/08/2010"
        },
        {
            "displayName": "Dato for indlæggelse",
            "displayValue": "12/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "957"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/07/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen, j.nr. 2504/1225-0018"
        },
        {
            "displayName": "Stikord",
            "displayValue": "energimærkning af apparater, påbud, Tilsyn"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}