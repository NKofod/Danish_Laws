{
    "id": 168268,
    "title": "Ligebehandlingsnævnets afgørelse om alder - ansættelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9585 af 05/03/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - ansættelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2013-6810-41153</span></p>\r\n   <p class=\"TekstGenerel\">Det var ikke i strid med forskelsbehandlingsloven, at en kvinde fik afslag på en ansøgning til et job som direktionssekretær. Klager, der er født i 1957, mente, at afslaget skyldtes hendes alder, fordi det fremgik af opslaget, at \"kandidaten skulle være klar til næste skridt i sin karriere\". Nævnet fandt, at der ikke var påvist faktiske omstændigheder, der gav anledning til at formode, at klager havde været udsat for forskelsbehandling, da der var indkaldt folk til samtale i samme aldersgruppe som klager.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af alder i forbindelse med, at klager søgte og fik afslag på en stilling som direktionssekretær.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med forskelsbehandlingsloven, at klager fik afslag på sin ansøgning til en stilling som direktionssekretær.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der er født i 1957, søgte den 4. oktober 2013 en stilling som direktionssekretær. Stillingen skulle søges gennem det indklagede rekrutteringsbureau.</p>\r\n<p>\r\n</p>\r\n<p>Af jobopslaget fremgik det:</p>\r\n<p>\r\n</p>\r\n<p>\"<span class=\"Bold\">PA/Direktionssekretær</span></p>\r\n<p>\r\n</p>\r\n<p>Er du parat til næste skridt i din karriere og har du lyst til en spændende og udfordrende stilling som direktionssekretær/PA, så er dette måske lige stillingen for dig.</p>\r\n<p>\r\n</p>\r\n<p>Som direktionssekretær bliver du en vigtig del af virksomheden med egne ansvarsområder og store muligheder for personlig og faglig udvikling.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Jobbet:</span>\r\n</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Dine opgaver vil bl.a. være:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> - PA for virksomhedens adm. direktør</p>\r\n<p class=\"Liste1\">\r\n   <span class=\"Liste1Nr\">–</span> - Referent på leder- og bestyrelsesmøder</p>\r\n<p class=\"Liste1\">\r\n   <span class=\"Liste1Nr\">–</span> - Sørge for det praktiske vedr. afholdelse af både eksterne og interne møder</p>\r\n<p class=\"Liste1\">\r\n   <span class=\"Liste1Nr\">–</span> - Ad hoc opgaver/projekter for direktion, ledergruppen og bestyrelse</p>\r\n<p class=\"Liste1\">\r\n   <span class=\"Liste1Nr\">–</span> - Ansvarlig for bestilling af hotel, flybilletter etc.</p>\r\n<p class=\"Liste1\">\r\n   <span class=\"Liste1Nr\">–</span> - Udarbejdelse og kvalitetssikring af div. materiale (regnskabsrapporter, kvartalsmeddelelser, informationer til fondsbørsen, præsentationer m.v.)</p>\r\n<p class=\"Liste1\">\r\n   <span class=\"Liste1Nr\">–</span> - Ansvarlig for reception (1 medarbejder), kantine, indkøb af gaver etc.</p>\r\n<p class=\"Liste1\">\r\n   <span class=\"Liste1Nr\">–</span> - Ansvarlig for det praktiske og administrative i forbindelse med General Forsamling.</p>\r\n<p class=\"Liste1\">\r\n   <span class=\"Liste1Nr\">–</span> - Ansvarlig for at deadlines omkring diverse opgaver overholdes</p>\r\n<p>\r\n</p>\r\n<p>Som direktionssekretær er du også ansvarlig for virksomhedens HR herunder:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> - Hovedansvarlig for en videreudvikling af HR</p>\r\n<p class=\"Liste1\">\r\n   <span class=\"Liste1Nr\">–</span> - Fungere som sparringspartner/rådgiver for ledergruppen i HR-aspekter</p>\r\n<p class=\"Liste1\">\r\n   <span class=\"Liste1Nr\">–</span> - Udarbejdelse af ansættelseskontrakter, opsigelser og andre HR-juridiske dokumenter</p>\r\n<p class=\"Liste1\">\r\n   <span class=\"Liste1Nr\">–</span> - Rekruttering, herunder de administrative opgaver der hører til (svar til ansøgere, introduktionsplaner etc.)</p>\r\n<p class=\"Liste1\">\r\n   <span class=\"Liste1Nr\">–</span> - Deltage efter behov ved seniorsamtaler, opsigelser, ansættelser, medarbejderudviklingssamtale o.l.</p>\r\n<p class=\"Liste1\">\r\n   <span class=\"Liste1Nr\">–</span> - Opdatering af organisationsdiagrammer, personalehåndbog, pension, sundhedsforsikring etc.</p>\r\n<p>\r\n</p>\r\n<p>Vi søger virkelig en ildsjæl der brænder for sit job og som har lyst, vilje og evne til, såvel selvstændigt og i samarbejde ledelsen, at videreudvikle både forretningsmæssigt og menneskeligt.</p>\r\n<p>Der er stor afveksling i jobbet og ikke 2 dage er ens.</p>\r\n<p>\r\n</p>\r\n<p>\r\n   <span class=\"Bold\">Kvalifikationer:</span>\r\n</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> - Du kommer evt. fra en stilling som sekretær i en handels og/eller produktionsvirksomhed.</p>\r\n<p class=\"Liste1\">\r\n   <span class=\"Liste1Nr\">–</span> - Du har gerne erfaring fra en international koncern og er nu klar til næste trin i din karriere.</p>\r\n<p class=\"Liste1\">\r\n   <span class=\"Liste1Nr\">–</span> - Du har en høj grad af detaljeorientering kombineret med et stort overblik.</p>\r\n<p class=\"Liste1\">\r\n   <span class=\"Liste1Nr\">–</span> - Du har empati og samtidigt evnen og viljen til at skære igennem.</p>\r\n<p class=\"Liste1\">\r\n   <span class=\"Liste1Nr\">–</span> - Du er robust, tillidsvækkende, imødekommende, ærlig og positiv.</p>\r\n<p class=\"Liste1\">\r\n   <span class=\"Liste1Nr\">–</span> - Du er imødekommende, åben og nysgerrig.</p>\r\n<p class=\"Liste1\">\r\n   <span class=\"Liste1Nr\">–</span> - Du er effektiv og du har et stort servicegen og en god situationsfornemmelse.</p>\r\n<p class=\"Liste1\">\r\n   <span class=\"Liste1Nr\">–</span> - Du er initiativrig, fleksibel, selvkørende og motiverende.</p>\r\n<p class=\"Liste1\">\r\n   <span class=\"Liste1Nr\">–</span> - Du trives i en travl hverdag og er vant til at håndtere mange bolde i luften.</p>\r\n<p class=\"Liste1\">\r\n   <span class=\"Liste1Nr\">–</span> - Du kan fremvise gode referencer fra dine tidligere jobs.</p>\r\n<p class=\"Liste1\">\r\n   <span class=\"Liste1Nr\">–</span> - Det er et krav at du taler og skriver fejlfrit dansk, engelsk og meget gerne tysk</p>\r\n<p class=\"Liste1\">\r\n   <span class=\"Liste1Nr\">–</span> - Du er rutineret bruger af MS office-pakken og gerne SAP</p>\r\n<p>\r\n</p>\r\n<p>[. . . ]\"</p>\r\n<p>\r\n</p>\r\n<p>Klager fik den 4. oktober 2013 afslag på sin ansøgning med følgende begrundelse:</p>\r\n<p>\r\n</p>\r\n<p>\"Hej [klager]</p>\r\n<p>\r\n</p>\r\n<p>Jeg har modtaget din ansøgning, men da selve stillingen kræver en helt anden profil end den du har, skal jeg hermed beklage at du ikke kommer i betragtning.</p>\r\n<p>Som du kan se af stillingsbeskrivelsen søger man en person som er parat til det næste skridt i sin karriere og således en person som ikke allerede har så tung en erfaring som din. Der er således ikke noget galt med dine kvalifikationer.</p>\r\n<p>\r\n</p>\r\n<p>[. . . ]\"</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hun er blevet udsat for forskelsbehandling på grund af alder i forbindelse med, at hun fik afslag på sin ansøgning til stillingen som direktionssekretær.</p>\r\n<p>\r\n</p>\r\n<p>Klager mener, at afslaget fra indklagede helt klart viser, at afslaget skyldtes klagers alder.</p>\r\n<p>\r\n</p>\r\n<p>Klager opfylder til fulde de kriterier, som indklagede har oplyst, blev tillagt vægt, undtagen SAP erfaring. I stillingsopslaget står der dog \"gerne\" SAP erfaring, og det fremgår ikke, at der er tale om et krav.</p>\r\n<p>\r\n</p>\r\n<p>Af indklagedes afslag fremgår det, at klager var for erfaren til stillingen.</p>\r\n<p>\r\n</p>\r\n<p>Klager oplyser i øvrigt, at hun kun har været ude i et 10 dages vikariat for indklagede. Indklagede har desuden kontaktet klager vedrørende tre stillinger. Derudover har klager selv kontaktet indklagede vedrørende en anden stilling som PA/direktionssekretær.</p>\r\n<p>\r\n</p>\r\n<p>\r\n   <span class=\"Bold\">Indklagede </span>afviser, at klager er blevet udsat for forskelsbehandling på grund af alder.</p>\r\n<p>\r\n</p>\r\n<p>Indklagede har høje kvalitetskrav til deres kandidater og bestræber sig altid på at vælge de mest kvalificerede kandidater til de stillinger, som indklagede bliver betroet at besætte. Det gælder uanset alder, køn, religion eller race, hvilket kan verificeres af kunder og kandidater.</p>\r\n<p>\r\n</p>\r\n<p>En sammentælling af de kandidater, som indklagede har fået i arbejde siden indklagede startede i august 2012 viser, at 25 procent af disse er over 50 år.</p>\r\n<p>\r\n</p>\r\n<p>Indklagede har tidligere haft klager ansat i et vikariat hos en af deres brugervirksomheder. Dette understøtter, at indklagede ikke aldersdiskriminerer.</p>\r\n<p>\r\n</p>\r\n<p>Kriterierne, der blev lagt vægt på i ansættelsesprocessen vedrørende den omtalte stilling som direktionssekretær var blandt andet:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> HR ledelseserfaring - gerne fra produktionsvirksomhed</p>\r\n<p class=\"Liste1\">\r\n   <span class=\"Liste1Nr\">–</span> En personlighed, der udstråler både pli og situationsfornemmelse overfor opgaverne og det at skulle lære noget nyt</p>\r\n<p class=\"Liste1\">\r\n   <span class=\"Liste1Nr\">–</span> SAP erfaring</p>\r\n<p class=\"Liste1\">\r\n   <span class=\"Liste1Nr\">–</span> Kemi i forhold til en dygtig og skarp direktør og virksomhedens øvrige ansatte</p>\r\n<p class=\"Liste1\">\r\n   <span class=\"Liste1Nr\">–</span> Sekretærerfaring fra lignende stilling ligeledes gerne fra produktionsvirksomhed</p>\r\n<p>\r\n</p>\r\n<p>Indklagede modtog ca. 130 ansøgninger, herunder fra rigtig mange overordentligt kvalificerede kandidater.</p>\r\n<p>\r\n</p>\r\n<p>Derudover har indklagede en emnebank, hvor klager også er registreret.</p>\r\n<p>\r\n</p>\r\n<p>Indklagede valgte ud fra ovenstående at indkalde 8 kandidater til samtale. Disse var i alderen fra 34 til 58 år. Klager kom ikke i betragtning til stillingen, da mange af ansøgerne matchede kravspecifikationen bedre.</p>\r\n<p>\r\n</p>\r\n<p>Indklagede har flere gange haft klager som kandidat til andre stillinger. Indklagede har desuden effektivt forsøgt at hjælpe klager til at komme i betragtning til både vikariater og faste stillinger og har gennem indklagede været præsenteret til flere forskellige stillinger, som blandt andet kontorblæksprutte i september 2012, sekretær i marts 2013 og receptionist i februar 2013.</p>\r\n<p>\r\n</p>\r\n<p>Klager bliver endvidere eksponeret i indklagedes nyhedsmail, som to gange om måneden bliver sendt ud til ca. 2300 virksomheder op Sjælland.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af alder efter forskelsbehandlingsloven.</p>\r\n<p>\r\n</p>\r\n<p>En arbejdsgiver må ikke i forbindelse med ansættelse af nye medarbejdere lægge vægt på alder.</p>\r\n<p>\r\n</p>\r\n<p>Klager skal påvise faktiske omstændigheder, der giver anledning til at formode, at hun er blevet udsat for forskelsbehandling på grund af alder.</p>\r\n<p>\r\n</p>\r\n<p>Det er nævnets vurdering, at klager ikke har påvist faktiske omstændigheder, der giver anledning til at formode, at hun har været udsat for indirekte forskelsbehandling på grund af alder. Det fremgår således hverken direkte eller indirekte af stillingsopslaget eller afslaget fra indklagede, at de ønsker en medarbejder med en bestemt alder. Det forhold, at man har brugt formuleringen \"er du parat til næste skridt i din karriere\" i stillingsopslaget sammenholdt med formuleringen af afslaget til klager med henvisning til klagers erfaring, skaber ikke i sig selv en formodning for, at indklagede har fravalgt klager på grund af hendes alder. Nævnet har i den forbindelse lagt vægt på, at der er tale om en åben formulering, som ikke uden videre udelukker ældre ansøgere, ligesom der i opslaget er stillet til krav til ansøgernes kvalifikationer, erfaring og ansvar. Nævnet har endvidere lagt vægt på indklagedes oplysning om, at der blandt de kandidater, som blev indkaldt til samtale, var personer i samme aldersgruppe som klager.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Italic\">&lt;2013-6810-41153&gt;</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150958525"
        },
        {
            "displayName": "Entydig dokumentidentifikation",
            "displayValue": "CF001122"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9585"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "05/03/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6810-41153"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}