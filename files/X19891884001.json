{
    "id": 36576,
    "title": "Bindende forhåndsbesked Holding, ligningslovens § 16 B, stk. 5, ved omvendt lodret skattepligtig fusion. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18840 af 10/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En omvendt lodret skattepligtig fusion af anpartsselskab P og selskab  \r\n\r\n S ville for det ophørende selskab medføre likvidationsbeskatning. For det  \r\n\r\n ophørende selskabs anpartshavere ville der ske beskatning af fortjeneste  \r\n\r\n eller tab ved udlodning af likvidationsprovenu efter reglerne i  \r\n\r\n aktieavancebeskatningsloven. Det ophørende selskabs aktiepost i det  \r\n\r\n fortsættende selskab ville ved fusionen blive anset for afstået til det  \r\n\r\n ophørende selskabs anpartshavere. Afståelsen af disse aktier ansås herefter  \r\n\r\n for omfattet af Ligningslovens § 16 B, stk. 5. Der fandtes ikke grundlag for  \r\n\r\n at dispensere herfra. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked Holding, ligningslovens  \r\n\r\n § 16 B, stk. 5, ved omvendt lodret skattepligtig fusion. (* 1) </H1>  \r\n\r\n<P></P>  \r\n\r\n Vil en påtænkt omvent lodret skattepligtig fusion af anpartsselskab P og  \r\n\r\n selskab S udløse beskatning efter ligningslovens § 16 B eller efter  \r\n\r\n aktieavancebeskatningsloven?  \r\n\r\n<P>De nærmere omstændigheder var: </P>  \r\n\r\n<P>Anpartsselskabet P har en anpartskapital på nom. 100.000 kr., som ejes af  \r\n\r\n A og en af selskabets funktionærer B med hver 50%. Aktiekapitalen i selskab S  \r\n\r\n er på nom. 300.000 kr., hvoraf nom. 276.000 kr. ejes af P og nom. 24.000 kr.  \r\n\r\n ejes af A. Selskaberne ønskes fusioneret pr. 1. januar 1989 som en beskattet  \r\n\r\n omvendt lodret fusion. P skal være det ophørende selskab, og S skal være det  \r\n\r\n fortsættende selskab. Ved fusionen påtænkes den nuværende anpartskapital i P  \r\n\r\n ombyttet og indløst kontant på følgende måde: </P>  \r\n\r\n<P>B vil få ombyttet sine nom. 50.000 kr. anparter i P med en anslået  \r\n\r\n kursværdi på 434.358 kr. til nom. 24.000 kr. aktier i S med en anslået  \r\n\r\n kursværdi på 320.000 kr. Der vil endvidere finde en kontant indløsning sted  \r\n\r\n på 114.358 kr. A vil få sine nom 50.000 kr. anparter i P indløst kontant med  \r\n\r\n 434.358 kr. Samtidig med fusionen påtænkes foretaget en kapitalforhøjelse i S  \r\n\r\n ved fondsaktieemission på nom. 252.000 kr., således at ejerforholdet herefter  \r\n\r\n er, at de 2 aktionærer hver ejer nom 150.000 kr. aktier i S. Ligningsrådet  \r\n\r\n svarede således: </P>  \r\n\r\n<P>Den skattepligtige fusion af P og S med sidstnævnte selskab som det  \r\n\r\n fortsættende selskab medfører, at det ophørende selskab skal  \r\n\r\n likvidationsbeskattes efter selskabsskattelovens § 5, samt at A og B som  \r\n\r\n anpartshavere i det ophørende selskab skal beskattes af fortjeneste eller tab  \r\n\r\n ved udlodning af likvidationsprovenu i det kalenderår, hvori P endeligt  \r\n\r\n opløses, efter reglerne i aktieavancebeskatningsloven, jf. lovens § 1, stk.  \r\n\r\n 3. Det ophørende selskabs aktiepost på nom. 276.000 kr. i det fortsættende  \r\n\r\n selskab må ved fusionen anses for afstået til det ophørende selskabs  \r\n\r\n anpartshavere i relation til beskatningen af det ophørende selskab, således  \r\n\r\n at det ophørende selskabs afståelse af disse aktier må anses for omfattet af  \r\n\r\n ligningslovens § 16 B, stk. 5. Det er samtidig i forbindelse med behandlingen  \r\n\r\n af omstående spørgsmål anmodet om dispensation for P's afståelse af aktierne  \r\n\r\n i S. Dispensationsansøgningen er ikke omfattet af den bindende  \r\n\r\n forhåndsbesked. Ligningsrådet finder, at der ikke er grundlag for at  \r\n\r\n imødekomme det ansøgte, idet aktieafståelsen ikke ses at opfylde  \r\n\r\n betingelserne for dispensationen, herunder kravet om generationsskifte, jf.  \r\n\r\n Skattedepartementets cirkulære af 13. maj 1985 om den skattemæssige  \r\n\r\n behandling af aktiesalg til holdingselskaber, pkt. 9 A, litra f. </P>  \r\n\r\n<P>Eventuel klage over afslag på dispensationsandragendet indsendes til  \r\n\r\n Skatteministeriet, Departementet, Slotsholmsgade 12, 1216 København K.  \r\n\r\n Ligningsrådet har ikke ved nærværende taget stilling til kursen på de aktier,  \r\n\r\n der påtænkes overdraget. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1990/2 side 145"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19891884001"
        },
        {
            "displayName": "Entydig dokumentidentifikation",
            "displayValue": "CA004511"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18840"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "10/10/1989"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350/4433-289"
        },
        {
            "displayName": "Stikord",
            "displayValue": "HOLDING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}