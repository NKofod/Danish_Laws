{
    "id": 164110,
    "title": "Cirkulære om behandling m.v. af sager om udgang til indsatte, der udstår fængselsstraf eller forvaring i kriminalforsorgens institutioner",
    "documentTypeId": "150",
    "isSagsforlobPeriodValid": true,
    "shortName": "CIR nr 9437 af 27/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Fælles regler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Særlige regler om udstationering til egen bopæl med fodlænke</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om behandling m.v. af sager om udgang til indsatte, der udstår fængselsstraf eller forvaring i kriminalforsorgens institutioner</p>\r\n<p class=\"UnderTitel2\">(Til kriminalforsorgens institutioner og afdelinger og politiet)</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Fælles regler</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I sager om udgang, hvor afgørelse træffes af Justitsministeriet, Direktoratet for Kriminalforsorgen, skal institutionens indstilling om spørgsmålet om udgang indeholde en redegørelse for den indsattes forhold med oplysning om de drøftelser, der har fundet sted i institutionen.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Med institutionens indstilling skal følge</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> grundskema (stamdata),</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> domsudskrift(er),</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> eventuelle udtalelser fra den politidirektør, der har behandlet straffesagen, jf. udgangsbekendtgørelsens §§ 15-17,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num4\">4)</span> eventuel udtalelse fra den statsadvokat, som sagen henhører under, jf. udgangsbekendtgørelsens § 19,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num5\">5)</span> eventuel erklæring fra speciallæge i psykiatri eller autoriseret psykolog, jf. udgangsbekendtgørelsens § 20,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num6\">6)</span> eventuel udtalelse fra socialforvaltningen, jf. udgangsbekendtgørelsens § 21,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num7\">7)</span> genpart af eventuelle mental- og personundersøgelser, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num8\">8)</span> eventuelle andre bilag, der kan bidrage til belysning af sagen.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Skal den indsatte partshøres over de i stk. 1-2 nævnte dokumenter, sker dette ved institutionens foranstaltning.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> I tilfælde, hvor den indsatte er omfattet af reglerne om høring af politidirektøren på grund af tilknytning til en rocker- eller bandegruppering mv., og der således skal foretages to høringer af politidirektøren, førend der kan gives tilladelse til udgang, forelægger institutionen sagen for direktoratet, når den første høring er foretaget. Direktoratet vurderer herefter, hvorvidt betingelserne for udgang i straffuldbyrdelseslovens § 46, stk. 1, er opfyldt. Hvis direktoratet finder, at betingelserne for udgang i § 46, stk. 1, er opfyldt, skal institutionen indhente en ny udtalelse fra politiet om, hvorvidt udgang ikke kan finde sted, jf. straffuldbyrdelseslovens § 46, stk. 3.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Høring af politidirektøren i medfør af §§ 15-17 i udgangsbekendtgørelsen sker ved anvendelse af elektronisk blanket ”Høring vedrørende udgang (P-høring)”.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> I alle sager, hvor der er sket høring af politidirektøren, skal der ske indberetning til Justitsministeriet, Direktoratet for Kriminalforsorgen. Indberetningen foretages kvartalsvis. Indberetningen skal foretages senest den 15. i måneden efter hvert kvartals afslutning ved brug af blanket DFK 162.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I tilfælde, hvor institutionen finder, at der bør meddeles udgang til en indsat, der udstår fængselsstraf i 8 år eller derover eller forvaring, selv om politidirektøren har udtalt sig imod dette, skal sagen forelægges Justitsministeriet, Direktoratet for Kriminalforsorgen, til afgørelse med en redegørelse, der konkret angiver de særlige grunde, som efter institutionens opfattelse taler for at give udgangstilladelse trods politidirektørens indvendinger.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Institutionens indstilling skal afgives af institutionens leder eller den, der bemyndiges dertil. Institutionens leder kan ikke delegere denne kompetence til andre end sin stedfortræder.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Justitsministeriet, Direktoratet for Kriminalforsorgen, skal have tilsendt kopi af afgørelser truffet efter udgangsbekendtgørelsens § 4, stk. 3, § 5, stk. 3 og § 6, stk. 4. Justitsministeriet skal endvidere hvert år ved årsskiftet have tilsendt en indberetning vedrørende de afgørelser, der i årets løb er truffet i medfør af udgangsbekendtgørelsens § 37, stk. 2, 1. pkt., og § 51, 4. pkt., for så vidt angår udstationeringer af mere end 3 måneders varighed.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Er der i medfør af § 48, stk. 2, nr. 2, i straffuldbyrdelsesloven truffet beslutning om, at tilladelse til udgang betinges af, at den indsatte under udgangen overnatter i arresthus, fængsel eller en af kriminalforsorgens pensioner, skal nærmere aftale herom forinden være truffet med institutionen, der tillige skal underrettes om de øvrige vilkår, der er fastsat for udgangen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Er der i medfør af § 48, stk. 2, nr. 3, i straffuldbyrdelsesloven truffet beslutning om, at tilladelse til udgang betinges af, at den indsatte under udgangen med mellemrum giver møde hos kriminalforsorgen eller hos politiet eller undergiver sig lignende kontrolforanstaltninger, skal nærmere aftale herom forinden være truffet med den myndighed, til hvilken den indsatte skal melde sig. Den pågældende myndighed skal tillige underrettes om de øvrige vilkår, der er fastsat for udgangen.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Er der i medfør af § 46, stk. 1, i udgangsbekendtgørelsen truffet beslutning om, at den indsatte skal tilbringe fritiden i det arresthus (Københavns Fængsler), som er nærmest ved arbejds- eller kursusstedet m.v., skal der forinden være truffet aftale herom med vedkommende arresthus (Københavns Fængsler), der tillige skal underrettes om de øvrige vilkår, der er fastsat for udgangen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Der skal i forbindelse med hver enkelt udgang for at besøge bestemte personer indhentes bekræftelse fra vedkommende på, at besøget kan finde sted, jf. udgangsbekendtgørelsens § 35, stk. 3.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der skal foretages skærpet kontrol med, at besøget kan finde sted, når indsatte, der er idømt straf for farlig kriminalitet, skal besøge personer, der ikke umiddelbart kan identificeres som hørende til den indsattes nære pårørende, hvilket vil sige personer, der ikke er forældre, børn, ægtefælle, søskende eller personer, som kan sidestilles hermed. Ved farlig kriminalitet forstås drab og kriminalitet, der indebærer alvorlig fare for eller skade på menneskeliv, herunder forsætlig brandstiftelse eller anden almenfarlig forbrydelse, grovere volds- eller seksualforbrydelser, berigelsesforbrydelse forbundet med vold eller trussel om vold samt overtrædelse af straffelovens § 191.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Til den i stk. 2 nævnte skærpede kontrol anvendes elektronisk blanket ”Bekræftelse af udgangsadressaten”.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Hvis en indsat får tilladelse til udgang til udlandet, skal institutionen forinden underrette det stedlige politi i udlandet herom.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Der skal dog ikke ske underretning af svensk politimyndighed, hvis der i forbindelse med udgang til eller fra Bornholm, hvor færgeforbindelsen mellem Ystad og Rønne benyttes, alene bliver tale om transit gennem Skåne.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Institutionen har pligt til at underrette politidirektøren i den kreds, hvor udgangsadressen er beliggende, hvis de i stk. 2 nævnte indsatte skal på regelmæssig weekendudgang i julen eller nytåret efter kapitel 9 i udgangsbekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Underretningspligten gælder med hensyn til indsatte, der er omfattet af høringsreglerne i § 15, stk. 1, nr. 4, i udgangsbekendtgørelsen. Underretningspligten gælder således indsatte, der inden for de sidste 3 år har været løsladt efter udståelse af mindst 2 fængselsstraffe, og som nu udstår fængselsstraf for forhold, der helt eller delvis er begået inden for 6 måneder efter sidste løsladelse. Underretningspligten gælder dog ikke indsatte, der har været på fri fod mellem domfældelsen og indsættelsen i institutionen.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Underretningen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk3_Num1\">1)</span> den indsattes navn og cpr.nr.,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk3_Num2\">2)</span> navn, adresse og tilknytningsforhold til den (de) person(er), den indsatte skal på udgang til, og</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk3_Num3\">3)</span> hvilket tidsrum den indsatte skal på udgang i.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Underretningen skal gives til politidirektøren så vidt muligt 1 uge før udgangen skal påbegyndes og senest et par dage før. I hastende tilfælde skal underretningen gives pr. telefon, telefax eller e-post.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Udebliver den indsatte fra udgang, skal politiet underrettes med henblik på eftersøgning af den pågældende.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Underretning af politiet skal ske omgående, når omstændighederne taler derfor, herunder når den indsatte er dømt for farlig kriminalitet. Ved farlig kriminalitet forstås drab og kriminalitet, der indebærer alvorlig fare for eller skade på menneskeliv, herunder forsætlig brandstiftelse eller anden almenfarlig forbrydelse, grovere volds- eller seksualforbrydelser, berigelsesforbrydelse forbundet med vold eller trussel om vold samt overtrædelse af straffelovens § 191.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Undviger den indsatte fra ledsaget udgang, skal der ske underretning af politiet i overensstemmelse med reglerne i Justitsministeriet, Direktoratet for Kriminalforsorgens cirkulæreskrivelse nr. 66 af 19. juli 2004 om retningslinier for ledsaget udgang fra kriminalforsorgens anstalter og arresthusene (udgangsledsagerinstruksen).</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Hvis den indsatte er dømt for grovere, personfarlig straffelovsovertrædelse, og den forurettede har anmodet om underretning om tidspunktet for første uledsagede udgang og løsladelse mv., skal der ske underretning af den forurettede også i tilfælde af bl.a. udeblivelse fra udgang og fra strafafbrydelse og i tilfælde af undvigelse fra ledsaget udgang, jf. nærmere Justitsministeriet, Direktoratet for Kriminalforsorgens cirkulæreskrivelse af 8. juli 2011 vedrørende ordningen om underretning af den forurettede om den dømtes første uledsagede udgang og løsladelse m.v.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Om udgang skal der ske indberetning til kriminalregisteret m.v. efter de herom fastsatte regler.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Til indsatte, der får udgang uden ledsagelse, udleveres et udgangsbevis, jf. udgangsbekendtgørelsens § 29.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Ved udgang, der skal indberettes til kriminalregisteret, benyttes elektronisk blanket ”Udgangsbevis” som udgangsbevis.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Ved frigang benyttes elektronisk blanket ”Udgangsbevis – frigang” som udgangsbevis.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Ved udstationering benyttes elektronisk blanket ”Udgangsbevis – udstationering” som udgangsbevis.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Særlige regler om udstationering til egen bopæl med fodlænke</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Sagsbehandling</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Finder fængslet eller arresthuset, at en indsat er egnet til udstationering til egen bopæl med fodlænke, sender institutionen en indstilling herom til Justitsministeriet, Direktoratet for Kriminalforsorgen.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Hvis institutionen finder, at udstationering efter stk. 1 bør ske i forlængelse af frigang efter kapitel 10 i udgangsbekendtgørelsen eller udstationering til pension m.v. efter kapitel 11 i udgangsbekendtgørelsen, skal en samlet indstilling om frigangs- og udstationeringsforløbet indsendes til Justitsministeriet, Direktoratet for Kriminalforsorgen, til afgørelse.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Institutionen skal i forbindelse med udarbejdelse af indstilling efter § 14, stk. 1, sikre, at den indsatte har afgivet skriftligt samtykke til,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> at der til brug for sagens behandling indhentes oplysninger om den pågældende fra Det Centrale Kriminalregister,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> at tilsynsmyndigheden, i det omfang det er nødvendigt for tilrettelæggelsen og gennemførelsen af udstationeringen til egen bopæl med fodlænke, retter henvendelse til og i den forbindelse videregiver oplysninger om den indsattes kriminalitet m.v. til personer, der har samme bopæl som den indsatte, og som er over 18 år, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num3\">3)</span> at tilsynsmyndigheden, i det omfang det er nødvendigt for tilrettelæggelsen og gennemførelsen af udstationeringen til egen bopæl med fodlænke, retter henvendelse til og i den forbindelse videregiver oplysninger om den indsattes kriminalitet m.v. til den indsattes arbejdsplads, uddannelsessted eller lignende, herunder med henblik på udpegning af en kontaktperson, som kan underrette tilsynsmyndigheden, hvis den indsatte helt eller delvis udebliver fra sit arbejde, uddannelse eller lignende.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Til brug for udarbejdelsen af indstilling efter § 14, stk. 1, indhenter fængslet eller arresthuset en vurdering af den indsattes egnethed til udstationering til egen bopæl med fodlænke hos den afdeling af kriminalforsorgen, som skal føre tilsynet med den indsatte under udstationeringen (tilsynsmyndigheden).</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Hvis tilsynsmyndigheden er uenig med institutionen i, at den indsatte er egnet til udstationering til egen bopæl med fodlænke, og institutionen på trods af dette sender indstilling til Justitsministeriet, Direktoratet for Kriminalforsorgen, skal tilsynsmyndigheden i givet fald orienteres herom.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Tilsynsmyndigheden skal i forbindelse med vurderingen efter § 16, stk. 1, bidrage med relevante oplysninger, som institutionen ikke er i besiddelse af i forvejen, hvilket eksempelvis kan være en vurdering af den indsattes bopæl, jf. udgangsbekendtgørelsens § 59, stk. 1.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Tilsynsmyndigheden indhenter endvidere skriftligt samtykke fra personer, der har samme bopæl som den indsatte og er over 18 år, til at udstationering til egen bopæl med fodlænke kan finde sted, jf. udgangsbekendtgørelsens § 59, stk. 2.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Hvis der er fastsat vilkår om, at den indsatte under udstationeringen skal være beskæftiget ved arbejde, uddannelse el. lign., skal tilsynsmyndigheden i forbindelse med udarbejdelsen af aktivitetsskemaet udpege en kontaktperson på arbejdspladsen, uddannelsesstedet eller lignende, som kan underrette tilsynsmyndigheden, hvis den indsatte helt eller delvis udebliver fra arbejde, uddannelse eller lignende.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Indstillingen til Justitsministeriet, Direktoratet for Kriminalforsorgen, skal udover de i § 1 nævnte dokumenter indeholde</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num1\">1)</span> oplysning om formålet med udstationeringen,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num2\">2)</span> en nærmere vurdering af den indsattes forhold, jf. udgangsbekendtgørelsens § 59, stk. 4,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num3\">3)</span> forslag til kontakthyppigheden mellem den indsatte og tilsynsmyndigheden,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num4\">4)</span> forslag til vilkår for udstationeringen,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num5\">5)</span> oplysning om forsørgelsesgrundlaget ved udstationeringen,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num6\">6)</span> samtykkeerklæring fra samboende personer over 18 år, jf. udgangsbekendtgørelsens § 59, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num7\">7)</span> en eventuel redegørelse, der konkret angiver de særlige grunde, som efter institutionens opfattelse taler for at give udgangstilladelse trods politidirektørens indvendinger, jf. § 3, stk. 1, samt</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num8\">8)</span> en eventuel redegørelse, der konkret angiver de særlige grunde, som efter institutionens opfattelse taler for at give udgangstilladelse trods tilsynsmyndighedens indvendinger, jf. § 16, stk. 2.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Udstationeringens påbegyndelse</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Inden udstationeringen påbegyndes skal tilsynsmyndigheden</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num1\">1)</span> installere en modtager i den indsattes hjem,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num2\">2)</span> montere senderen, som den indsatte skal bære under udstationeringen, på den indsattes person, jf. udgangsbekendtgørelsens § 66,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num3\">3)</span> ved afprøvning sikre sig, at det elektroniske overvågningssystem fungerer,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num4\">4)</span> sikre sig, at den indsatte underskriver blanketten ”Udstationering til egen bopæl med fodlænke”.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Indberetning og tilbagekaldelse</span>\r\n</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Tilsynsmyndighedens indberetning til institutionen om eventuel tilbagekaldelse skal indeholde oplysning om</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num1\">1)</span> grundlaget for indberetningen,</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num2\">2)</span> den dømtes bemærkninger til indberetningen, og</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num3\">3)</span> om tilsynsmyndigheden finder, at tilladelsen til udstationering til egen bopæl med fodlænke skal tilbagekaldes.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Hvis tilsynsmyndigheden har truffet afgørelse om midlertidig overførsel til fængsel eller arresthus, jf. udgangsbekendtgørelsens § 75, skal indberetningen tillige indeholde oplysning herom.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Ikrafttræden</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Cirkulæret træder i kraft den 1. juli 2014.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Samtidig ophæves cirkulære nr. 9307 af 26. juni 2013 om behandling m.v. af sager om udgang til indsatte, der udstår fængselsstraf eller forvaring i kriminalforsorgens institutioner.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 27. juni 2014</p><p class=\"Sign1\" align=\"center\">Johan Reimann</p><p class=\"Sign2\" align=\"right\">/ Jakob Schiøler</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2014"
        },
        {
            "displayName": "Accession",
            "displayValue": "C20140943709"
        },
        {
            "displayName": "Entydig dokumentidentifikation",
            "displayValue": "AA008051"
        },
        {
            "displayName": "Dato for førstegangsindlæggelse",
            "displayValue": "28/06/2014"
        },
        {
            "displayName": "Dato for indlæggelse",
            "displayValue": "28/06/2014"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9437"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.<br />Direktoratet for Kriminalforsorgen, j.nr. JUR 14-122-0003"
        },
        {
            "displayName": "Stikord",
            "displayValue": "Straffuldbyrdelse, Udgang"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}