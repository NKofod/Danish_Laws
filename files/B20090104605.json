{
    "id": 128187,
    "title": "Bekendtgørelse om indsattes adgang til at medtage, besidde og råde over egne genstande m.v. og penge i kriminalforsorgens institutioner (genstandsbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 1046 af 04/11/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Fælles regler</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Egne genstande</p>\r\n      <p class=\"Indholdsfortegnelse\"><a href=\"#K3\">Kapitel 3</a>   De indsattes adgang til leje m.v. af visse genstande, der er omfattet af kapitel 2</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Adgangen til at medtage, besidde og råde over egne penge</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Vejledning, gennemgang af genstande og registrering m.v.</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Forskellige bestemmelser</p>\r\n      <p class=\"Indholdsfortegnelse\"><a href=\"#K7\">Kapitel 7</a>   Ikrafttræden, overgangsbestemmelser m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om indsattes adgang til at medtage, besidde og råde over egne genstande m.v. og penge i kriminalforsorgens institutioner (genstandsbekendtgørelsen)</p>\r\n      <p class=\"Indledning2\">I medfør af § 36, stk. 2, 3 og 4, § 67, nr. 7 og 8, § 105, stk. 2, og § 111, stk. 4, i lov om fuldbyrdelse af straf m.v., jf. lovbekendtgørelse nr. 1337 af 3. december 2007 om fuldbyrdelse af straf m.v., og § 776, 1. pkt., i lov om rettens pleje, jf. lovbekendtgørelse nr. 1069 af 6. november 2008, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Fælles regler</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Indsatte i kriminalforsorgens institutioner har ret til at medtage, besidde og råde over egne genstande i institutionen, medmindre dette er uforeneligt med ordens- eller sikkerhedsmæssige hensyn, jf. straffuldbyrdelseslovens § 36, stk. 1. En indsat har ikke ret til at medtage, besidde og råde over mobiltelefon og lignende kommunikationsudstyr i institutionen, medmindre dette er foreneligt med ordens- og sikkerhedsmæssige hensyn, jf. straffuldbyrdelseslovens § 36, stk. 4.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Reglerne i straffuldbyrdelseslovens § 36 og i denne bekendtgørelse finder tilsvarende anvendelse for varetægtsarrestanter. Politiet og retten kan af hensyn til varetægtsfængslingens øjemed fastsætte andre begrænsninger med hensyn til varetægtsarrestanters adgang til at medtage, besidde og råde over genstande og penge i institutionen, jf. retsplejelovens § 773, samt træffe bestemmelse om ophør af sådanne begrænsninger.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> § 2, stk. 1, nr. 4-8, nr. 10-11 og nr. 15, §§ 22-28, § 30 og § 35, stk. 2 og 3, finder ikke anvendelse i kriminalforsorgens pensioner.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Egne genstande</p>\r\n      <p class=\"ParagrafGruppeOverskrift\"><span id=\"Kap2_X1\">Generelle begrænsninger i de indsattes adgang til at medtage, besidde og råde over egne genstande</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Indsatte må ikke medtage, besidde eller råde over følgende genstande:</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Genstande, som besiddes i strid med den almindelige lovgivning, herunder lovgivningen om euforiserende stoffer og lovgivningen om våben og eksplosivstoffer.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Genstande, som kan benyttes i forbindelse med misbrug af euforiserende stoffer og andre stoffer, der er forbudt efter den almindelige lovgivning.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> Alkohol.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> Genstande, som kan benyttes som våben, og andre personfarlige genstande.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> Genstande, som kan benyttes i forbindelse med flugt, herunder værktøj, tovværk og lignende.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> Genstande, som kan frembyde eller medføre risiko for sundhedsfare i institutionen.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> Genstande, som kan frembyde eller medføre risiko for brandfare i institutionen.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num8\">8)</span> Genstande, hvor det på grund af genstandens beskaffenhed ikke vil være muligt at foretage nødvendige undersøgelser af genstanden.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num9\">9)</span> Medicin, medmindre særlige omstændigheder taler for, at medicinen udleveres til den indsatte.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num10\">10)</span> Fotoudstyr, videokameraer og lignende samt kikkerter og lignende.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num11\">11)</span> Mobiltelefon og lignende kommunikationsudstyr, herunder visse spillekonsoller samt tilbehør m.v. hertil.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num12\">12)</span> Tøj og andre genstande, der kan virke som en magtdemonstration over for andre.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num13\">13)</span> Tøj og lignende genstande med racistiske eller andre stærkt krænkende symboler eller slogans, som indsatte har mulighed for at bære på sig i institutionen.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num14\">14)</span> Proteinpulvere og lignende, der må antages at have som særligt formål at virke muskelopbyggende, medmindre der er tale om et produkt, som er indkøbt i institutionens butik eller ved institutionens foranstaltning.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num15\">15)</span> Computer, telefax og modem, jf. dog stk. 3.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Af ordens- og sikkerhedsmæssige hensyn gælder følgende med hensyn til udlevering af genstande, der opbevares af institutionen, og som er omfattet af stk. 1:</p>\r\n      <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> Genstande, der er omfattet af stk. 1, nr. 12, herunder genstande, der kan virke som en magtdemonstration over for personalet, kan ikke udleveres af personalet til den indsatte i forbindelse med, at den indsatte skal på udgang og lignende.</p>\r\n      <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> Genstande, der er omfattet af stk. 1, nr. 13, kan ikke udleveres til den indsatte til brug under udgang og lignende, hvor den indsatte ledsages af personalet.</p>\r\n      <p class=\"Liste1\"><span class=\"Liste1Nr\" id=\"Par2_Stk2_Num3\">3)</span> Andre genstande, der er omfattet af stk. 1, kan udleveres til den indsatte til brug under udgang og lignende, hvis dette i det enkelte tilfælde er foreneligt med ordens- og sikkerhedsmæssige hensyn. Tilsvarende gælder med hensyn til udlevering af genstande, som er omfattet af stk. 1, nr. 13, i forbindelse med uledsaget udgang.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> I de åbne fængsler kan institutionens leder eller den, der bemyndiges dertil, tillade udlevering af spillekonsoller, der er omfattet af stk. 2, nr. 11, og tillade installering af egen telefon på eget opholdsrum, medmindre ordens- og sikkerhedshensyn eller hensynet til beskyttelsen af den forurettede ved lovovertrædelsen i det enkelte tilfælde taler herimod, jf. telefonbekendtgørelsens § 6, stk. 1. I de åbne fængsler kan institutionens leder eller den, der bemyndiges dertil, endvidere tillade, at indsatte får udleveret computer til opstilling i eget opholdsrum, hvis uddannelses- eller arbejdsmæssige hensyn i det enkelte tilfælde taler derfor. Der kan kun tillades udlevering af telefax og modem, når særlige grunde taler derfor, og det er foreneligt med ordens- og sikkerhedsmæssige hensyn. Justitsministeriet, Direktoratet for Kriminalforsorgen, kan i ganske særlige tilfælde, og når det er foreneligt med ordens- og sikkerhedsmæssige hensyn, tillade udlevering af computer til indsatte i lukkede fængsler og arresthuse (Københavns Fængsler).</p>\r\n      <p class=\"ParagrafGruppeOverskrift\"><span id=\"Kap2_X2\">Særlige begrænsninger for indsatte i de lukkede fængsler</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3. </span> Udover de i § 2, stk. 1, nævnte egne genstande må indsatte i lukkede fængsler ikke medtage, besidde eller råde over:</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Fjernsyn, dvd- og cd-afspillere, alle typer spillekonsoller, radioer og lignende.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> Andre genstande, der kræver tilslutning til el-net eller batterier, jf. dog stk. 2, og § 2, stk. 3, 3. pkt.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Tilbehør til genstande omfattet af nr. 1 og 2, jf. dog § 4, stk. 1.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> Pas.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num5\">5)</span> Genstande, som kan benyttes i stedet for penge, f.eks. checks, betalingskort og lignende.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Institutionens leder eller den, der bemyndiges dertil, kan tillade, at en indsat får udleveret genstande, som er omfattet af stk. 1, nr. 2, hvis udlevering er begrundet i ganske særlige omstændigheder, herunder den indsattes sygdom, handicap eller lignende. Institutionens leder eller den, der bemyndiges dertil, kan ligeledes tillade, at en indsat får udleveret eget armbåndsur, uanset at dette måtte være batteridrevet.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Genstande, som er omfattet af stk. 1, kan udleveres til brug under udgang, hvis dette i det enkelte tilfælde er foreneligt med ordens- og sikkerhedsmæssige hensyn.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Uanset § 3, stk. 1, nr. 3, kan tilbehør til dvd- og cd-afspillere, spillekonsoller og lignende, som en indsat efter reglerne i kapitel 3 har fået stillet til rådighed af institutionen, udleveres i et sådant omfang, at den indsatte maksimalt er i besiddelse af i alt 30 originale dvd-film, cder, spil til spillekonsoller og lignende.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> I institutioner, hvor der som følge af klientellets karakter er ganske særlige sikkerhedsmæssige risici forbundet med udlevering af bestemte typer af dvd-film og lignende, kan institutionens leder bestemme,</p>\r\n      <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> at sådanne typer dvd-film og lignende ikke kan udleveres i institutionen, og</p>\r\n      <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> at kun dvd-film og lignende i ubrudt originalemballage kan medbringes i institutionen.</p>\r\n      <p class=\"ParagrafGruppeOverskrift\"><span id=\"Kap2_X3\">Særlige begrænsninger for indsatte i arresthusene, herunder Københavns Fængsler</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Udover de i § 2, stk. 1, nævnte egne genstande må indsatte i arresthusene ikke medtage, besidde eller råde over:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Fjernsyn.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> Pas.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> Genstande, som kan benyttes i stedet for penge, f.eks. checks, betalingskort og lignende.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Genstande, som er omfattet af stk. 1, kan udleveres til brug under udgang, hvis dette i det enkelte tilfælde er foreneligt med ordens- og sikkerhedsmæssige hensyn.</p>\r\n      <p class=\"ParagrafGruppeOverskrift\"><span id=\"Kap2_X4\">Overdragelse, udsendelse og plombering af genstande m.v.</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Det kan gøres til et vilkår for udlevering af genstande, der kræver tilslutning til el-net eller batterier, at genstanden</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> mærkes med henblik på at kunne identificere genstandens ejer, og</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> plomberes.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Institutionens leder kan fastsætte regler om, at genstande, der kræver tilslutning til el-net eller batterier, i tilfælde hvor institutionen ikke selv kan foretage en tilstrækkelig undersøgelse af apparatet, kun kan udleveres på betingelse af, at den indsatte betaler for undersøgelsen.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8. </span> Indsatte må ikke overdrage (sælge, bytte, udleje, pantsætte eller bortgive) eller udsende genstande, der er registrerede, jf. § 31.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Hvis ganske særlige omstændigheder taler for det, kan institutionens leder eller den, der bemyndiges dertil, give tilladelse til, at en registreret genstand overdrages eller sendes ud af institutionen.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Institutionens leder fastsætter nærmere regler om udlevering af indsattes egne genstande. Institutionens leder kan i denne forbindelse under hensyn til forholdene i den enkelte institution fastsætte yderligere begrænsninger i de indsattes ret til at medtage, besidde og råde over egne genstande i institutionen, herunder med hensyn til genstandenes størrelse, antal og art m.v.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Institutionens leder kan fastsætte nærmere regler om benyttelsen af udleverede genstande.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Institutionens leder eller den, der bemyndiges dertil, kan bestemme, at bestemte genstande ikke kan udleveres til en indsat, hvis udlevering konkret er uforenelig med ordens- og sikkerhedsmæssige hensyn.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">De indsattes adgang til leje m.v. af visse genstande, der er omfattet af kapitel 2</p>\r\n      <p class=\"ParagrafGruppeOverskrift\"><span id=\"Kap3_X1\">Lukkede fængsler</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Indsatte i lukkede fængsler har, i det omfang det er praktisk muligt, jf. § 17, til brug i eget opholdsrum ret til at leje</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num1\">1)</span> fjernsyn,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num2\">2)</span> radio,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num3\">3)</span> dvd-afspiller og</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num4\">4)</span> cd-afspiller.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Indsattes ret til at leje genstande som nævnt i stk. 1 kan betinges af, at den indsatte accepterer at leje en enhed, der indeholder flere eller alle de genstande, der er nævnt i stk. 1.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Indsatte i lukkede fængsler kan få tilladelse til at leje en spillekonsol til brug i eget opholdsrum.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Spillekonsoller, der udlejes til indsatte skal være af en type, der er godkendt af direktoratet.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14. </span> Indsatte i lukkede fængsler har, i det omfang det er praktisk muligt, jf. § 17, ret til gennem institutionen at købe</p>\r\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> hårtørrer,</p>\r\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> hår- og skægtrimmer,</p>\r\n      <p class=\"Liste1\"><span class=\"Liste1Nr\" id=\"Par14_Stk1_Num3\">3)</span> barbermaskine, og</p>\r\n      <p class=\"Liste1\"><span class=\"Liste1Nr\" id=\"Par14_Stk1_Num4\">4)</span> bordventilator.</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15. </span> Såfremt særlige uddannelses- eller arbejdsmæssige hensyn i det enkelte tilfælde taler derfor, kan indsatte i lukkede fængsler låne computere indkøbt af institutionen og opstillet i skolens regi. Indsatte, der ikke har mulighed for at udarbejde skriftlige opgaver m.v. inden for det tidsrum, hvor disse lokaler er tilgængelige, kan undtagelsesvis få tilladelse til at få udleveret en computer til opstilling på egen celle.</p>\r\n      <p class=\"ParagrafGruppeOverskrift\"><span id=\"Kap3_X2\">Arresthuse, herunder Københavns Fængsler</span></p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Indsatte i arresthusene, herunder Københavns Fængsler, har, i det omfang det er praktisk muligt, jf. § 17, ret til at leje fjernsyn til brug i eget opholdsrum.</p>\r\n      <p class=\"ParagrafGruppeOverskrift\"><span id=\"Kap3_X3\">Fælles bestemmelser</span></p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17. </span> Til opfyldelse af de indsattes adgang til at leje og købe bestemte genstande efter reglerne i § 12, § 14 og § 16 påhviler det de lukkede fængsler og arresthusene, herunder Københavns Fængsler, at etablere lejeordninger m.v. for de nævnte genstande i et omfang, der i forhold til antallet af indsatte og forholdene i den enkelte institution i øvrigt, generelt må anses for dækkende i forhold til de indsattes behov for leje m.v.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Indsatte, hvis ønske om leje af fjernsyn og radio ikke umiddelbart kan imødekommes, skal ved adgang til fjernsyn og radio i fællesskabsrum eller lignende, have mulighed for at holde sig orienteret gennem radio- og fjernsynsudsendelser.</p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18. </span> Priser for leje og køb af genstande efter reglerne i dette kapitel fastsættes svarende til de direkte omkostninger ved anskaffelse, reparation, vedligeholdelse, visse licensudgifter m.v.</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Direktoratet kan fastsætte maksimumspriser for udlejning og salg af genstande efter reglerne i dette kapitel.</p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20. </span> Genstande, der ved leje eller køb stilles til rådighed for de indsatte efter reglerne i dette kapitel, skal, inden de udleveres til indsatte, plomberes med særlige markerings-stripes, så det kan kontrolleres, at genstanden ikke anvendes til gemmested for euforiserende stoffer eller lignende.</p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21. </span> Ved udlejning af genstande efter reglerne i dette kapitel skal den indsatte efter vejledning herom ved sin underskrift erklære sig indforstået med, at</p>\r\n      <p class=\"Liste1\"><span class=\"Liste1Nr\" id=\"Par21_Stk1_Num1\">1)</span> den pågældende er erstatningsansvarlig for genstanden efter dansk rets almindelige erstatningsregler,</p>\r\n      <p class=\"Liste1\"><span class=\"Liste1Nr\" id=\"Par21_Stk1_Num2\">2)</span> hvis den pågældende forvolder skade på genstanden ved en erstatningspådragende adfærd, kan erstatningsbeløbet modregnes i den pågældendes vederlag for beskæftigelse, jf. straffuldbyrdelseslovens § 74 og varetægtsbekendtgørelsens § 95,</p>\r\n      <p class=\"Liste1\"><span class=\"Liste1Nr\" id=\"Par21_Stk1_Num3\">3)</span> hvis den pågældende foretager indgreb i genstanden, herunder bryder plomberingen, vil genstanden blive udtaget af opholdsrummet, og</p>\r\n      <p class=\"Liste1\"><span class=\"Liste1Nr\" id=\"Par21_Stk1_Num4\">4)</span> hvis den indsatte ved grovere gentagen erstatningspådragende adfærd forvolder skade på genstanden, vil adgangen til leje af genstanden efter dette kapitel til brug i eget opholdsrum kunne nægtes den pågældende.</p>\r\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Ved salg af genstande efter reglerne i dette kapitel, skal den indsatte vejledes om,</p>\r\n      <p class=\"Liste1\"><span class=\"Liste1Nr\" id=\"Par21_Stk2_Num1\">1)</span> at genstandene ikke må overdrages (sælges, byttes, udlejes, pantsættes eller bortgives) eller udsendes af institutionen, og</p>\r\n      <p class=\"Liste1\"><span class=\"Liste1Nr\" id=\"Par21_Stk2_Num2\">2)</span> at genstandene alene kan medtages ved overførsel til anden institution, hvis den indsatte ved overførslen kan fremvise kvittering for køb af genstandene.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Adgangen til at medtage, besidde og råde over egne penge</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Penge, der er medtaget ved indsættelsen i institutionen, tilsendt under opholdet, modtaget ved besøg eller medtaget efter udgang, kan udleveres til indsatte i åbne fængsler og arresthuse.</p>\r\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> I de lukkede fængsler og i Københavns Fængsler indsættes penge, der er medtaget ved indsættelsen i institutionen, tilsendt under opholdet, modtaget ved besøg eller medtaget efter udgang, på en konto i fængslet.</p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Indsatte i åbent fængsel og arresthus (Københavns Fængsler) må højst være i besiddelse af 3.000 kr. I lukkede fængsler, hvor de indsatte har tilladelse til at besidde kontante penge, må en indsat højst være i besiddelse af 1.500 kr. Disse begrænsninger gælder ikke i institutioner for asylansøgere.</p>\r\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Hvis det er påkrævet af ordens- eller sikkerhedsmæssige hensyn, kan institutionens leder under hensyn til forholdene i den enkelte institution fastsætte en lavere beløbsgrænse end den i stk. 1 anførte. Institutionens leder kan ligeledes fastsætte begrænsninger med hensyn til hvilke betalingsenheder, de indsatte må være i besiddelse af.</p>\r\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> En indsat må kun anvende penge til formål, der er forenelige med hensynet til orden og sikkerhed i institutionen. Institutionen kan forlange fornøden dokumentation for beløbets anvendelse.</p>\r\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Institutionen skal i rimeligt omfang medvirke til, at indsatte kan købe daglige fornødenheder og købe eller leje andre ting enten i institutionens butik eller ved bestilling hos institutionens leverandører.</p>\r\n      <p class=\"Stk2\"><span class=\"StkNr\" id=\"Par25_Stk2\">Stk. 2.</span> Bestilte genstande kan kun udleveres til en indsat, hvis den pågældende har betalt eller straks betaler for genstandene, jf. dog § 26, stk. 2.</p>\r\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Institutionen kan nægte at medvirke til køb på afbetaling eller lignende.</p>\r\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Institutionen kan dog tillade udlevering af genstande, der er købt på afbetaling, hvis omstændighederne taler for det.</p>\r\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Indsatte i lukkede fængsler og i Københavns Fængsler må ikke sende penge ud af institutionen, medmindre der er tale om udsendelse af arbejdspenge til nærstående, og ordens- eller sikkerhedsmæssige hensyn i det enkelte tilfælde ikke taler imod. Institutionens leder eller den, der bemyndiges dertil, kan dog give tilladelse til udsendelse af andre penge end arbejdspenge, hvis ganske særlige omstændigheder i det enkelte tilfælde taler for det.</p>\r\n      <p class=\"Stk2\"><span class=\"StkNr\" id=\"Par27_Stk2\">Stk. 2.</span> I arresthusene kan institutionens leder eller den, der bemyndiges dertil, forbyde udsendelse af penge, såfremt ordens- eller sikkerhedshensyn i det enkelte tilfælde taler derfor. Justitsministeriet, Direktoratet for Kriminalforsorgen, kan, hvis særlige omstændigheder taler derfor, godkende gennemførelse af ordninger som nævnt i stk. 1. Eventuel godkendelse gives for en tidsbegrænset periode.</p>\r\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Institutionens leder fastsætter under hensyn til forholdene i den enkelte institution nærmere regler om anvendelse af penge i institutionen, herunder om medtagelse af penge til brug under udgang og i forbindelse med besøg. I lukkede fængsler kan institutionens leder i denne forbindelse fastsætte regler om begrænsninger for indsattes anvendelse af penge, der er medtaget ved indsættelsen i institutionen, tilsendt under opholdet, modtaget ved besøg eller medtaget efter udgang, herunder regler om, at sådanne penge ikke må bruges til at købe bestemte ting, herunder f.eks. nydelsesmidler.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Vejledning, gennemgang af genstande og registrering m.v.</p>\r\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> Ved modtagelsen skal den indsatte vejledes om de begrænsninger, der er for at medtage, besidde og råde over egne genstande og penge. Den pågældende skal i denne forbindelse have mulighed for at sende medbragte genstande og penge til en adresse uden for institutionen.</p>\r\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Den indsatte skal endvidere i relevant omfang vejledes om de begrænsninger, der efter § 2, stk. 2, § 3, stk. 3, og § 5, stk. 2, gælder med hensyn til udlevering af visse genstande i forbindelse med udgang og lignende.</p>\r\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Institutionen skal gennemgå alle genstande og penge, som den indsatte ønsker at medtage i institutionen. Ved gennemgangen skal genstandene og pengene desuden undersøges for at forhindre indsmugling af genstande og penge, som det er ulovligt at besidde i institutionen.</p>\r\n      <p class=\"Stk2\"><span class=\"StkNr\" id=\"Par30_Stk2\">Stk. 2.</span> I forbindelse med gennemgangen tages der stilling til, hvilke genstande og penge der udleveres til den pågældende. Den indsatte skal underskrive en erklæring om, at udlevering af genstande og penge sker på den pågældendes eget ansvar, medmindre institutionen er ansvarlig efter dansk rets almindelige erstatningsregler.</p>\r\n      <p class=\"Stk2\"><span class=\"StkNr\" id=\"Par30_Stk3\">Stk. 3.</span> Hvis der er genstande eller penge, som ikke kan udleveres, skal institutionen endvidere mundtligt orientere den indsatte herom. Der skal udfærdiges notat om, at den indsatte er vejledt om muligheden for at påklage afgørelsen til justitsministeren og om fristen for at indgive klage, jf. straffuldbyrdelseslovens § 111, stk. 2.</p>\r\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> Institutionens leder kan fastsætte regler om, at bestemte genstande altid skal registreres.</p>\r\n      <p class=\"Stk2\"><span class=\"StkNr\" id=\"Par31_Stk2\">Stk. 2.</span> I lukkede fængsler og Københavns Fængsler skal genstande af større værdi, der udleveres til indsatte, registreres.</p>\r\n      <p class=\"Stk2\"><span class=\"StkNr\" id=\"Par31_Stk3\">Stk. 3.</span> Genstandene registreres på en særskilt liste for hver enkelt indsat. Institutionens leder kan fastsætte regler om, at udlevering af de pågældende genstande betinges af, at listen underskrives af den indsatte.</p>\r\n      <p class=\"Paragraf\" id=\"P32\"><span class=\"ParagrafNr\" id=\"Par32_Stk1\">§ 32.</span> Genstande eller penge, som ikke udleveres til den indsatte eller sendes til en adresse uden for institutionen, skal opbevares og registreres af institutionen.</p>\r\n      <p class=\"Stk2\"><span class=\"StkNr\" id=\"Par32_Stk2\">Stk. 2.</span> Genstandene registreres på en særskilt liste for hver enkelt indsat. Institutionens leder kan fastsætte regler om, at opbevaring af de pågældende genstande betinges af, at listen underskrives af den indsatte.</p>\r\n      <p class=\"Stk2\"><span class=\"StkNr\" id=\"Par32_Stk3\">Stk. 3.</span> Institutionen kan nægte at opbevare genstande under henvisning til genstandenes størrelse, antal og art. Hvis opbevaring nægtes, skal institutionen hjælpe den indsatte med at finde passende opbevaring. Opbevaringen skal ske uden udgifter for institutionen.</p>\r\n      <p class=\"Stk2\"><span class=\"StkNr\" id=\"Par32_Stk4\">Stk. 4.</span> Institutionen kan undlade at registrere genstande og penge, der opbevares i en registreret kuffert, kasse eller lignende uden mulighed for sammenblanding med andres genstande.</p>\r\n      <p class=\"Paragraf\" id=\"P33\"><span class=\"ParagrafNr\" id=\"Par33_Stk1\">§ 33.</span> Reglerne i §§ 29-32 anvendes tilsvarende med hensyn til genstande og penge, der tilsendes under opholdet, modtages ved besøg eller medtages efter udgang.</p>\r\n      <p class=\"Paragraf\" id=\"P34\"><span class=\"ParagrafNr\" id=\"Par34_Stk1\">§ 34.</span> Hvis en indsat er væk fra institutionen i længere tid, skal institutionen sørge for, at den pågældendes genstande opbevares på depot. Dette gælder også ved fravær, der skyldes undvigelse eller udeblivelse. Aflåsning af indsattes opholdsrum kan midlertidigt anvendes i stedet for opbevaring på depot.</p>\r\n      <p class=\"Stk2\"><span class=\"StkNr\" id=\"Par34_Stk2\">Stk. 2.</span> Når genstandene pakkes ned, skal det ved registrering eller plombering sikres, at de holdes adskilt fra andres genstande.</p>\r\n      <p class=\"Stk2\"><span class=\"StkNr\" id=\"Par34_Stk3\">Stk. 3.</span> Ved fravær, der skyldes undvigelse eller udeblivelse, skal institutionen opbevare de pågældende genstande i mindst 1 år. Efter udløbet af denne frist kan genstandene afleveres til politiet. Er det åbenbart, at genstandene er værdiløse, kan disse i stedet destrueres.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Forskellige bestemmelser</p>\r\n      <p class=\"ParagrafGruppeOverskrift\"><span id=\"Kap6_X1\">Inddragelse og disciplinærstraf m.v.</span></p>\r\n      <p class=\"Paragraf\" id=\"P35\"><span class=\"ParagrafNr\" id=\"Par35_Stk1\">§ 35.</span> Hvis indsatte er i besiddelse af eller råder over genstande eller penge i strid med reglerne i denne bekendtgørelse eller regler udstedt af institutionens leder i medfør af denne bekendtgørelse, kan institutionen bestemme, at genstandene eller pengene skal inddrages med henblik på udlevering ved løsladelsen, medmindre institutionen træffer bestemmelse om konfiskation, jf. straffuldbyrdelseslovens § 73.</p>\r\n      <p class=\"Stk2\"><span class=\"StkNr\" id=\"Par35_Stk2\">Stk. 2.</span> En indsat kan ikendes disciplinærstraf ved overtrædelse af § 2, § 3, stk.1, § 4, stk. 1, § 5, stk. 1, § 8, stk. 1, påbud efter § 11, § 21, stk. 2, nr. 1, § 23, stk. 1, § 24 og § 27, stk. 1, 1. pkt.</p>\r\n      <p class=\"Stk2\"><span class=\"StkNr\" id=\"Par35_Stk3\">Stk. 3.</span> Institutionens leder kan fastsætte regler om disciplinærstraf for overtrædelse af regler fastsat i medfør af § 4, stk. 2, § 9, § 10, § 23, stk. 2, § 28, og § 31, stk. 1.</p>\r\n      <p class=\"ParagrafGruppeOverskrift\"><span id=\"Kap6_X2\">Opbevaring efter løsladelsen</span></p>\r\n      <p class=\"Paragraf\" id=\"P36\"><span class=\"ParagrafNr\" id=\"Par36_Stk1\">§ 36.</span> Genstande, som en indsat ikke medtager ved løsladelsen, skal opbevares af institutionen i mindst 3 måneder. Efter udløbet af denne frist kan genstandene inddrages til nyttiggørelse i institutionen, sælges på offentlig auktion eller destrueres.</p>\r\n      <p class=\"Kapitel\" id=\"K7\"><span id=\"Kap7\">Kapitel 7</span></p>\r\n      <p class=\"KapitelOverskrift2\">Ikrafttræden, overgangsbestemmelser m.v.</p>\r\n      <p class=\"Paragraf\" id=\"P37\"><span class=\"ParagrafNr\" id=\"Par37_Stk1\">§ 37.</span> Bekendtgørelsen træder i kraft den 15. november 2009.</p>\r\n      <p class=\"Stk2\"><span class=\"StkNr\" id=\"Par37_Stk2\">Stk. 2.</span> Uanset bestemmelserne i § 3, stk. 1, nr. 1 og 2, bevarer indsatte, der før disse bestemmelsers ikrafttræden henholdsvis den 15. april og 15. maj 2005 havde fået tilladelse til udlevering af egne genstande, som er nævnt i disse bestemmelser, under den fortsatte indsættelse</p>\r\n      <p class=\"Liste1\"><span class=\"Liste1Nr\" id=\"Par37_Stk2_Num1\">1)</span> tilladelsen hertil og</p>\r\n      <p class=\"Liste1\"><span class=\"Liste1Nr\" id=\"Par37_Stk2_Num2\">2)</span> muligheden for at medbringe genstandene ved overførsel til andet lukket fængsel, hvor sådanne genstande var tilladt indtil ikrafttræden af henholdsvis § 3, stk. 1, nr. 1 og 2.</p>\r\n      <p class=\"Stk2\"><span class=\"StkNr\" id=\"Par37_Stk3\">Stk. 3.</span> Uanset bestemmelsen i § 2, stk. 1, nr. 11, bevarer indsatte i åbent fængsel og arresthus, der før bestemmelsens ikrafttræden den 1. juli 2007 havde fået tilladelse til udlevering af spillekonsoller, som er omfattet af denne bestemmelse, under den fortsatte indsættelse i det pågældende åbne fængsel eller arresthus, tilladelsen hertil.</p>\r\n      <p class=\"Stk2\"><span class=\"StkNr\" id=\"Par37_Stk4\">Stk. 4.</span> Bekendtgørelse nr. 736 af 25. juni 2007 om indsattes adgang til at medtage, besidde og råde over egne genstande m.v. og penge i kriminalforsorgens institutioner ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Justitsministeriet, den 4. november 2009</P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ William Rentzmann</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/11/2009"
        },
        {
            "displayName": "Accession",
            "displayValue": "B20090104605"
        },
        {
            "displayName": "Entydig dokumentidentifikation",
            "displayValue": "AA005144"
        },
        {
            "displayName": "Dato for førstegangsindlæggelse",
            "displayValue": "10/11/2009"
        },
        {
            "displayName": "Dato for indlæggelse",
            "displayValue": "25/11/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1046"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "04/11/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. jur 09-1321-184"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}