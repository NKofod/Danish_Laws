{
    "id": 56712,
    "title": "Orientering om lovændringer på tjenestemandsområdet",
    "documentTypeId": "140",
    "isSagsforlobPeriodValid": false,
    "shortName": "CIR nr 6666 af 03/09/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om lovændringer på  \r\n\r\n tjenestemandsområdet </H1>  \r\n\r\n<P></P>  \r\n\r\n<BR>  \r\n\r\n<P> <B>I. Indledning</B>  </P>  \r\n\r\n<P>Folketinget har vedtaget en række ændringer i tjenestemandslovgivningen,  \r\n\r\n jf. vedhæftede </P>  \r\n\r\n<P>- lov nr. 384 af 13. juni 1990 om ændring af lov om tjenestemænd i staten,  \r\n\r\n folkeskolen og folkekirken </P>  \r\n\r\n<P>- lov nr. 383 af 13. juni 1990 om ændring af lov om tjenestemandspension.  \r\n\r\n</P>  \r\n\r\n<P>Ændringerne trådte i kraft den 15. juni 1990. Ændringerne i  \r\n\r\n tjenestemandspensionsloven har virkning fra 1. april 1990 bortset fra  \r\n\r\n bestemmelsen i § 1, stk. 3, om registreret partnerskab, der har virkning fra  \r\n\r\n 1. oktober 1989. </P>  \r\n\r\n<P>Nogle af lovændringerne er bemyndigelsesbestemmelser for finansministeren  \r\n\r\n til at fastsætte nærmere regler efter indhentet udtalelse fra Lønningsrådet.  \r\n\r\n Disse regler vil blive udsendt, efterhånden som de foreligger. </P>  \r\n\r\n<P>De væsentligste af de gennemførte ændringer omtales kort i det følgende:  \r\n\r\n</P>  \r\n\r\n<P> <B>II. Tjenestemandsloven</B>  </P>  \r\n\r\n<P CLASS=PUNKT> <B>1.</B> Organisationsansvar for overtrædelse af aftaler mv.  \r\n\r\n (§ 53 a) </P>  \r\n\r\n<P>Staten, (amts)kommuner og en eller flere af tjenestemændenes  \r\n\r\n centralorganisationer kan ikendes bod af Tjenestemandsretten for overtrædelse  \r\n\r\n af aftaler og bestemmelser, som træder i stedet for aftaler. </P>  \r\n\r\n<P>Det er forudsat, at der som hidtil har været ført forhandlinger mellem  \r\n\r\n Finansministeriet og vedkommende centralorganisation om spørgsmålet, inden  \r\n\r\n der anlægges sag ved Tjenestemandsretten. Sager anlægges normalt af og mod  \r\n\r\n finansministeren eller en eller flere centralorganisationer, jf. § 54 a, stk.  \r\n\r\n 1. </P>  \r\n\r\n<P>Boden tilfalder den, der har anlagt sagen. Det er i lovbemærkningerne  \r\n\r\n forudsat, at bod, som skal betales af staten, udredes af vedkommende  \r\n\r\n ministerium. </P>  \r\n\r\n<P>I lovbemærkningerne er det anført, at arbejdsretlig praksis med hensyn til  \r\n\r\n organisationsansvar for overenskomstbrud vil kunne være vejledende i disse  \r\n\r\n sager. </P>  \r\n\r\n<P>Bestemmelserne finder tilsvarende anvendelse i sager om overtrædelse af  \r\n\r\n aftaler, der vedrører tjenestemandslignende ansatte. </P>  \r\n\r\n<P>I forbindelse med indførelsen af organisationsansvaret henledes  \r\n\r\n opmærksomheden på forhandlingsreglerne i hovedaftalen med tjenestemændenes  \r\n\r\n centralorganisationer, jf. bekendtgørelse nr. 515 af 28. november 1969.  \r\n\r\n Specielt fremhæves hovedaftalens § 15, stk. 1, hvorefter forhandling skal  \r\n\r\n påbegyndes senest 3 uger efter, at anmodning herom er modtaget, medmindre  \r\n\r\n parterne enes som andet. Endvidere fremhæves den forhandlingspligt, der i  \r\n\r\n henhold til hovedaftalens §§ lo-l2 påhviler ministerier og institutioner.  \r\n\r\n (Hovedaftalen findes i Personaleadministrativ Vejledning som bilag 3.2). </P>  \r\n\r\n<P CLASS=PUNKT> <B>2.</B> Organisationsansvar for kollektive overtrædelser af  \r\n\r\n tjenestemandslovens § 10 (arbejdsnedlæggelser mv.) (§ 54, stk. 3) </P>  \r\n\r\n<P>Centralorganisationerne og de tilsluttede organisationer kan ikendes bod  \r\n\r\n af Tjenestemandsretten, hvis de har understøttet eller været passive over for  \r\n\r\n tjenestemænds arbejdsnedlæggelser mv. Boden tilfalder den, der har anlagt  \r\n\r\n sagen. </P>  \r\n\r\n<P>Organisationsansvaret indebærer ikke nogen ændret retlig vurdering af den  \r\n\r\n enkelte tjenestemands ansvar. </P>  \r\n\r\n<P>I lovbemærkningerne er det anført, at arbejdsretlig praksis med hensyn  \r\n\r\n til, hvornår der foreligger organisationsansvar, vil kunne være vejledende i  \r\n\r\n disse sager. </P>  \r\n\r\n<P>Finansministeriet vil senere udsende et nyt cirkulære om indberetning af  \r\n\r\n arbejdsnedlæggelser. </P>  \r\n\r\n<P CLASS=PUNKT> <B>3.</B> Ansættelse af visse EF-statsborgere på tilsvarende  \r\n\r\n vilkår som tjenestemænd (§ 58 c) </P>  \r\n\r\n<P>Finansministeren har fået bemyndigelse til efter indhentet udtalelse fra  \r\n\r\n Lønningsrådet at bestemme, at personer, der ansættes i staten, folkeskolen og  \r\n\r\n folkekirken i henhold til EF-reglerne om arbejdskraftens frie bevægelighed,  \r\n\r\n ansættes på tilsvarende vilkår som tjenestemænd. Bestemmelsen skal ses i  \r\n\r\n sammenhæng med den samtidig gennemførte bestemmelse i  \r\n\r\n tjenestemandspensionslovens § 19, stk. 2, jf. nedenfor pkt. III.3. </P>  \r\n\r\n<P>Bemyndigelsen forudsættes alene anvendt i det omfang, det er påkrævet for  \r\n\r\n at opfylde EF-reglerne. Bestemmelsen vil derfor ikke blive anvendt, når en  \r\n\r\n stilling efter danske regler besættes på andre vilkår end  \r\n\r\n tjenestemandsvilkår, f.eks. overenskomstvilkår. </P>  \r\n\r\n<P CLASS=PUNKT> <B>4.</B> Udtalelser ved ansøgning om ledig stilling (§ 8)  \r\n\r\n</P>  \r\n\r\n<P>Der er nu tilvejebragt hjemmel til, at finansministeren efter indhentet  \r\n\r\n udtalelse fra Lønningsrådet kan fastsætte undtagelser fra kravet om, at der  \r\n\r\n skal afgives en bedømmelse efter § 8, når en tjenestemand søger en ledig  \r\n\r\n stilling. </P>  \r\n\r\n<P>Finansministeriet vil senere indhente udtalelser fra ministerier mv. om, i  \r\n\r\n hvilke situationer der skønnes at være behov for at fravige kravet om en  \r\n\r\n sådan bedømmelse. </P>  \r\n\r\n<P CLASS=PUNKT> <B>5.</B> Tavshedspligt </P>  \r\n\r\n<P>Tjenestemandslovens § lo, stk. 2, er ophævet som følge af de nye  \r\n\r\n bestemmelser om tavshedspligt i forvaltningslovens § 27 og straffelovens §  \r\n\r\n 152 og §§ 152 c - 152 f. </P>  \r\n\r\n<P CLASS=PUNKT> <B>6.</B> Begrundelseskravet ved uansøgt afsked </P>  \r\n\r\n<P>Tjenestemandslovens § 31, stk. 2, er ophævet som følge af de nye  \r\n\r\n bestemmelser om begrundelse mv. i forvaltningslovens kapitel 6. </P>  \r\n\r\n<P> <B>III. Tjenestemandspensionsloven</B>  </P>  \r\n\r\n<P CLASS=PUNKT> <B>1.</B> Forbedring af pensionerne for de højere lønnede  \r\n\r\n tjenestemænd </P>  \r\n\r\n<P>Forhøjelsen af pensionerne for højere lønnede tjenestemænd er en  \r\n\r\n opfølgning af aftaleforliget i foråret 1989 og skal ses i sammenhæng med  \r\n\r\n Finansministeriets overvejelser om en lederpolitik med bl.a. øget udskiftning  \r\n\r\n på chefposterne. </P>  \r\n\r\n<P>Det loft, som maksimerede pensionen i lønramme 4o, er ophævet, og samtidig  \r\n\r\n er det generelle tillæg til lønramme 35-40 gjort pensionsgivende, idet den  \r\n\r\n pensionsmæssige vægtning fastlægges efter forelæggelse for Lønningsrådet. Der  \r\n\r\n sigtes mod årlige pensionsforhøjelser i størrelsesordenen ca. 2.600 kr. for  \r\n\r\n lønramme 35, stigende til godt l8.ooo kr. i lønramme 39 og godt 36.000 kr. i  \r\n\r\n lønramme 40. </P>  \r\n\r\n<P>Når udtalelsen fra Lønningsrådet foreligger, vil der blive udsendt  \r\n\r\n særskilt meddelelse om disse pensionsforbedringer, der har virkning for  \r\n\r\n tjenestemænd, der er pensioneret pr. 1. april 1990 og senere. </P>  \r\n\r\n<P CLASS=PUNKT> <B>2.</B> Aftrædelsesordning - som tidsbegrænset supplement  \r\n\r\n til pensionen </P>  \r\n\r\n<P>For enkelte eller grupper af tjenestemænd, der fratræder med pension på  \r\n\r\n grund af alder eller af anden dem utilregnelig årsag, kan der efter udtalelse  \r\n\r\n fra Lønningsrådet etableres ordninger med et overgangsmæssigt supplement til  \r\n\r\n pensionen. Aftrædelsesordningerne forudsættes normalt finansieret af  \r\n\r\n personaleorganisationernes puljer. </P>  \r\n\r\n<P>Der er ikke på nuværende tidspunkt fastlagt principper for, i hvilke  \r\n\r\n situationer der kan etableres sådanne ordninger. I lovbemærkningerne er der  \r\n\r\n dog som eksempel nævnt muligheden for at tilbyde ældre chefer en mere  \r\n\r\n fleksibel fratræden fra chefposterne. </P>  \r\n\r\n<P CLASS=PUNKT> <B>3.</B> Øvrige ændringer </P>  \r\n\r\n<P>Ud over den pensionsmæssige opfølgning af det under pkt. II.3 nævnte om  \r\n\r\n sidestilling af EF-borgere, der i henhold til EF-reglerne ansættes på  \r\n\r\n tilsvarende vilkår som tjenestemænd, indeholder loven mindre ændringer som  \r\n\r\n f.eks. hjemmel til at bevilge pension til ægtefællen efter en tjenestemand i  \r\n\r\n tilfælde, hvor to ægtefæller har giftet sig igen efter en kortere varende  \r\n\r\n skilsmisse, men på et tidspunkt, hvor tjenestemanden var pensioneret og/eller  \r\n\r\n fyldt 60 år. </P>  \r\n\r\n<P>Finansministeriet, Administrations- og Personaledepartementet </P>  \r\n\r\n<P>Den 3. september 1990 </P>  \r\n\r\n<P>Finn Hoffmann </P>  \r\n\r\n<P> <B>Bilag 1</B>  </P>  \r\n\r\n<P> <B>Lov nr. 384 af 13. juni 1990 om ændring af lov om tjenestemænd i  \r\n\r\n staten, folkeskolen og folkekirken</B>  </P>  \r\n\r\n<P>(Udeladt her) </P>  \r\n\r\n<P> <B>Bilag 2</B>  </P>  \r\n\r\n<P> <B>Lov nr. 383 af 13. juni 1990 om ændring af lov om  \r\n\r\n tjenestemandspension</B>  </P>  \r\n\r\n<P>(Udeladt her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900666609"
        },
        {
            "displayName": "Entydig dokumentidentifikation",
            "displayValue": "CM015618"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6666"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "03/09/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "APD. 7. kt. j.nr. 1988-101/001-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}