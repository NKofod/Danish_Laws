{
    "id": 134157,
    "title": "Særligt om plejepersonales mv. tilskadekomst i arbejdstiden, nævnets j.nr. 08-520-09222",
    "documentTypeId": "240",
    "isSagsforlobPeriodValid": true,
    "shortName": "KEN nr 9619 af 18/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Særligt om plejepersonales mv. tilskadekomst i arbejdstiden, nævnets j.nr. 08-520-09222 </p>\r\n<p class=\"Tekst\">\r\n   <span class=\"Bold\">N.j.nr. 08-520-09222</span> Ansøger var på skadestidspunktet ansat på et hjem for borgere med fysiske handicaps og senhjerneskader. Det fremgik af arbejdsgiverens beskrivelse af hjemmet, at det er helt grundlæggende handlestrategier i personalets samarbejde med beboerne, at beboerne oplever forudsigelighed og struktur, at personalet handler ud fra beboerens kompetencer i situationen, og at beboeren på trods af rammer og struktur i videst muligt omfang ikke oplever afvisninger eller modsigelser, og frem for alt at personalet er i stand til at ændre handlestrategier i situationen. Krav og rammer må således ikke fastholdes for enhver pris, da konflikter typisk opstår i de situationer, hvor beboerne ikke føler sig klar, og hvor reaktionen fra beboernes side kan være udadreagerende adfærd.</p>\r\n<p class=\"Tekst\">Det fremgik af arbejdsgiverens oplysninger, at episoden startede med, at ansøger skulle hjælpe skadevolder med at få børstet tænder. Skadevolder var imidlertid faldet i søvn, og da ansøger vækkede skadevolder, truede han og forsøgte at slå ansøger. Ansøger og en kollega forsøgte at få skadevolder med ud på badeværelset for at børste hans tænder. Skadevolder ønskede ikke at få børstet tænder, men ansøger og kollegaen fastholdt ham, således at ansøger holdt ham bagfra, mens kollegaen forsøgte at børste hans tænder. Skadevolder slog i denne forbindelse hovedet bagud og ramte ansøger i panden én gang.</p>\r\n<p class=\"Tekst\">Endelig fremgik det, at ansøger valgte at fortsætte forløbet omkring skadevolders aftentoilette – uanset at skadevolder protesterede.</p>\r\n<p class=\"Tekst\">Det var på baggrund af ovenstående nævnets opfattelse, at ansøger måtte antages at have været bekendt med skadevolders mulige aggressive adfærdsmønster og således kunne have taget højde herfor i sin adfærd overfor skadevolder på det omhandlede tidspunkt – efter at skadevolder var blevet vækket og havde virket truende over for ansøger. Herefter virkede gennemførelsen af tandbørstningen trods skadevolders protester at have været i strid med retningslinjerne om, at krav og rammer ikke må fastholdes for enhver pris. Herefter var det nævnets opfattelse, at hændelsen ikke gik udover, hvad ansøger efter det oplyste om skadevolders og de øvrige beboeres adfærdsmønster kunne forvente i den konkrete situation.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/11/2010"
        },
        {
            "displayName": "Accession",
            "displayValue": "W20100961925"
        },
        {
            "displayName": "Entydig dokumentidentifikation",
            "displayValue": "AA005726"
        },
        {
            "displayName": "Dato for indlæggelse",
            "displayValue": "11/11/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9619"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "18/02/2010"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br /> Erstatningsnævnet, j.nr. 08-520-09222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}