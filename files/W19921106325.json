{
    "id": 35767,
    "title": "Konkurs, navneændring (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11063 af 02/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ikke fundet anledning til at udtale kritik af et  \r\n\r\n kreditoplysningsbureaus registrering af et konkursramt selskab med angivelse  \r\n\r\n af dets oprindelige navn samt oplysning om, at selskabet var under  \r\n\r\n navneændring, idet dette var i overensstemmelse med det i Statstidende  \r\n\r\n meddelte. </I> </P>  \r\n\r\n<P> <I>Imidlertid fundet, under henvisning til at navneændring blev  \r\n\r\n registreret i Erhvervs- og Selskabsstyrelsen dagen før registreringen i  \r\n\r\n bureauets register, at registreringen hos kreditoplysningsbureauet burde  \r\n\r\n ændres i overensstemmelse hermed, idet det ændrede selskabsnavn var det  \r\n\r\n konkursramte selskabs rette navn på registreringstidspunktet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konkurs, navneændring (* 1) </H1>  \r\n\r\n<P></P>  \r\n\r\n<BR>  \r\n\r\n<P>I beretningsåret klagede et aktieselskab til Registertilsynet, fordi det  \r\n\r\n navn, som selskabet netop havde købt rettighederne til, var registreret i et  \r\n\r\n kreditoplysningsbureau i forbindelse med offentliggørelsen i Statstidende af  \r\n\r\n det sælgende selskabs konkurs. </P>  \r\n\r\n<P>Det fremgik af sagen, at dette senere konkursramte selskab i forbindelse  \r\n\r\n med salget af sit navn til klageren ved en generalforsamlingsbeslutning af  \r\n\r\n 2.december 1991 ændrede navn. </P>  \r\n\r\n<P>Ved dekret af 30. januar 1992 blev selskabet taget under  \r\n\r\n konkursbehandling. Den 4. februar 1992 blev den tidligere vedtagne  \r\n\r\n navneændring registeret i Erhvervs- og Selskabsstyrelsen. Den 5. februar 1992  \r\n\r\n blev konkursen bekendtgjort i Statstidende med bemærkning om, at selskabet  \r\n\r\n var under navneændring. </P>  \r\n\r\n<P>Samme dag blev selskabet på grundlag af bekendtgørelsen i Statstidende  \r\n\r\n registreret i kreditoplysningsbureauets register. </P>  \r\n\r\n<P>Klageren anmodede herefter bureauet om at ændre selskabsnavnet i  \r\n\r\n registreringen til det konkursramte selskabs nye navn, idet registreringen  \r\n\r\n under det tidligere navn, som klageren nu besad rettighederne til, svækkede  \r\n\r\n klagerens kreditværdighed, bl.a. fordi klageren havde samme adresse som det  \r\n\r\n konkursramte selskab. </P>  \r\n\r\n<P>Kreditoplysningsbureauet ønskede imidlertid ikke at ændre navnet i  \r\n\r\n registreringen under henvisning til, at registreringen var foretaget på  \r\n\r\n baggrund af oplysninger i Statstidende. Bureauet meddelte i den forbindelse,  \r\n\r\n at registreringen fra oprettelsestidspunktet var tilføjet teksten &#187;under  \r\n\r\n navneændring til .......&#171;, og at det konkursramte selskabs A/S-nr.  \r\n\r\n ligeledes blev oplyst til abonnenter, der foretog søgning. </P>  \r\n\r\n<P>Registertilsynet fandt på det foreliggende grundlag ikke anledning til at  \r\n\r\n udtale kritik af den af kreditoplysningsbureauet foretagne registrering af  \r\n\r\n det konkursramte selskab med angivelse af dets oprindelige navn samt med  \r\n\r\n oplysning om, at selskabet var under navneændring, idet dette var i  \r\n\r\n overensstemmelse med det i Statstidende meddelte. </P>  \r\n\r\n<P>Registertilsynet fandt imidlertid under henvisning til, at navneændringen  \r\n\r\n blev registreret i Erhvervs- og Selskabsstyrelsen den 4. februar 1992, at  \r\n\r\n registrering i bureauets register burde ændres til det konkursramte selskabs  \r\n\r\n nye navn, idet dette var selskabets rette navn på registreringstidspunktet.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 115. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921106325"
        },
        {
            "displayName": "Entydig dokumentidentifikation",
            "displayValue": "CA003702"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11063"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "02/06/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-1550-173"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}