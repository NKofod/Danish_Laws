{
    "id": 35417,
    "title": "Klagefrist-Forvaltningsret ",
    "documentTypeId": "240",
    "isSagsforlobPeriodValid": false,
    "shortName": "KEN nr 4023 af 29/06/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Som udgangspunkt gælder byggelovens klagefrister kun for den, som  \r\n\r\n modtager underretning om afgørelsen. Det følger dog af forvaltningsretlige  \r\n\r\n principper, at en klage skal indgives i rimelig tid efter at en  \r\n\r\n byggetilladelse er meddelt og udnyttet. 6 år anses for for lang tid. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Klagefrist-Forvaltningsret </H1>  \r\n\r\n<P></P>  \r\n\r\n<BR>  \r\n\r\n<P>Byggestyrelsen har i dag skrevet følgende til hr. Arne Christensen,  \r\n\r\n Vesterled 19, Grimstrup, 6700 Esbjerg: </P>  \r\n\r\n<P> &#187;Byggelovsklage vedr. ejendommen matr.nr. 1 eo, Grimstrup by,  \r\n\r\n Grimstrup. </P>  \r\n\r\n<P>I skrivelse af 4. juni 1981 meddelte byggestyrelsen, at Deres klage af 24.  \r\n\r\n maj 1981 over Ribe amtsråd's afgørelse blev sendt til amtsrådet til  \r\n\r\n udtalelse. </P>  \r\n\r\n<P>Amtsrådet har nu i skrivelse af 19. juni 1981 udtalt, at man fortsat er af  \r\n\r\n den overbevisning, at klagen er indgivet for sent og derfor må afvises. </P>  \r\n\r\n<P>Til Deres orientering vedlægges en kopi af amtsrådets svar. </P>  \r\n\r\n<P>De har i Deres skrivelse af 24. maj 1981 anført, at De købte grunden af  \r\n\r\n kommunen i 1978, og at Deres nabo samtidig satte et vindue i sin carport, som  \r\n\r\n er opført i skellet mellem de to ejendomme. Klagen er således indgivet ca. to  \r\n\r\n år efter, at De har konstateret det forhold, som der klages over. </P>  \r\n\r\n<P>Der er i amtsrådets skrivelse af 11. maj 1981 oplyst følgende: </P>  \r\n\r\n<P>Kommunalbestyrelsen har ved en skrivelse af 13. marts 1981 meddelt, at man  \r\n\r\n den 10. april 1974 udstedte byggetilladelse til opførelse af en carport hos  \r\n\r\n Deres nabo, matr.nr. 1 eo, Grimstrup by, Grimstrup. </P>  \r\n\r\n<P>På det tegningsmateriale, der dannede grundlag for udstedelse af  \r\n\r\n byggetilladelsen, var den gennemsigtige skærm vist. </P>  \r\n\r\n<P>Der blev den 12. juni 1974 udstedt bygningsattest til carporten, og Helle  \r\n\r\n kommune er på denne baggrund af den opfattelse, at carporten incl. den  \r\n\r\n gennemsigtige skærm er lovliggjort. </P>  \r\n\r\n<P>Efter nu foreliggende oplysninger anser amtsrådet vinduet for opsat i  \r\n\r\n overensstemmelse med den i 1974 givne byggetilladelse, som implicit indeholdt  \r\n\r\n en dispensation fra BR-72, kap. 3.2.3., stk. 5 e. </P>  \r\n\r\n<P>En sådan dispensation skulle i henhold til den dagældende byggelov  \r\n\r\n retteligt have været meddelt af amtsrådet. </P>  \r\n\r\n<P>Deres klage må herefter betragtes som en klage over byggetilladelsen af  \r\n\r\n 10. april 1974 og den heri indeholdte dispensation. </P>  \r\n\r\n<P>Uanset at den dagældende og den nugældende byggelovs klagefrister kun  \r\n\r\n gælder for den, som modtager underretning om afgørelsen, antager man i følge  \r\n\r\n forvaltningsretlige principper, at en klage skal indgives i rimelig tid efter  \r\n\r\n meddelelsen og udnyttelsen af en given tilladelse. </P>  \r\n\r\n<P>Da der er forløbet over 6 år fra tilladelsens udnyttelse til Deres  \r\n\r\n indgivelse af klage, finder amtsrådet, at man blandt andet af hensyn til  \r\n\r\n Deres nabo, ikke kan behandle sagen. </P>  \r\n\r\n<P>I den anledning skal man meddele, at byggestyrelsen er enig med amtsrådet  \r\n\r\n i, at selv om en klage fra en nabo ikke er omfattet af klagefristen i  \r\n\r\n byggelovens 24, skal den efter forvaltningsretlige principper indgives i  \r\n\r\n rimelig tid efter, at en byggetilladelse er meddelt og udnyttet. </P>  \r\n\r\n<P>Efter byggestyrelsens opfattelse må Deres klage derfor anses for at være  \r\n\r\n fremsat for sent, og byggestyrelsen kan herefter ikke tage klagen op til  \r\n\r\n behandling. </P>  \r\n\r\n<P>Denne afgørelse kan påklages til boligministeren, inden 4 uger fra den  \r\n\r\n dag, afgørelsen er meddelt Dem, jfr. byggelovens § 24. </P>  \r\n\r\n<P>De indsendte bilag vedlægges.&#171; </P>  \r\n\r\n<P>PDV </P>  \r\n\r\n<P>EB </P>  \r\n\r\n<P>Helle Drechsel </P>  \r\n\r\n<P>fuldm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19810402325"
        },
        {
            "displayName": "Entydig dokumentidentifikation",
            "displayValue": "CA003352"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4023"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "29/06/1981"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "793-02-81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}