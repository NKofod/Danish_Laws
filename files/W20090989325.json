{
    "id": 128303,
    "title": "Afslag på at forlænge efterkommelsesfrist for påbud om flugtveje på skole",
    "documentTypeId": "240",
    "isSagsforlobPeriodValid": true,
    "shortName": "KEN nr 9893 af 29/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på at forlænge efterkommelsesfrist for påbud om flugtveje på skole</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet foretog den 3. marts 2008 et anmeldt tilpasset tilsyn på skolen YY.</div>\r\n        </p>\r\n        <p class=\"Tekst2\">\r\n          <div>Arbejdstilsynet vurderede, at 1. salen i kontorbygningen på skolen ikke var indrettet med tilstrækkelig flugtvej til at sikre at ansatte og andre der opholdt sig i lokalerne på 1. sal havde en passende flugtmulighed fx i tilfælde af brand.</div>\r\n        </p>\r\n        <p class=\"Tekst2\">\r\n          <div>Besøget mundede ud i at Arbejdstilsynet den 17. april 2008 traf afgørelse om at skolen skulle indrettes med et tilstrækkeligt antal flugtveje og nødudgange af en sådan udformning, dimension og placering, at der var en betryggende mulighed for, at alle på arbejdsstedet i en faresituation kan komme i sikkerhed i det fri eller til et sikkerhedsområde. Arbejdstilsynet meddelte samtidig, at påbuddet skulle være efterkommet senest den 15. august 2008.</div>\r\n        </p>\r\n        <p class=\"Tekst2\">\r\n          <div>YY havde i klagen anført, at XX Kommune netop var ved at udarbejde en større skoleplan for hele den nye kommune. Hensigten var, inden sommerferien 2008, at få godkendt planen politisk. For at undgå at foretage uhensigtsmæssige dispositioner/investeringer på YY ønskedes fristen udsat 1 år.</div>\r\n        </p>\r\n        <p class=\"Tekst2\">\r\n          <div>Klagenævnet fandt ikke, at der var grundlag for at ændre efterkommelsesfristen.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lagde bl.a. vægt på, at anmodningen om fristforlængelse alene er begrundet i økonomiske hensyn. Sådanne hensyn kan ikke i sig selv udløse en fristforlængelse.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 26. maj 2009 behandlet YY´s klage over fristen for efterkommelse af Arbejdstilsynets afgørelse af 17. april 2008 angående påbud om at kommunen skal etablere flugtveje fra kontorer, lærerforberedelse og undervisningslokaler på 1. sal i kontorfløj.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Arbejdsmiljøklagenævnet finder ikke, at der er grundlag for at ændre efterkommelsesfristen.</p>\r\n      <p class=\"TekstV\">Nævnets afgørelse skal efterkommes senest den 1. oktober 2009.</p>\r\n      <p class=\"TekstV\">Tilbagemelding skal ske til Arbejdstilsynet senest den 8. oktober 2009.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 17. april 2008.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøget den. 3 marts 2008 på YY konstaterede, at 1. salen ikke var indrettet med tilstrækkelig flugtvej til at sikre at ansatte og andre der opholdt sig i lokalerne på 1. sal havde en passende flugtmulighed fx i tilfælde af brand.</p>\r\n      <p class=\"TekstV\">Arbejdsmiljøklagenævnet har videre lagt til grund, at YY i klagen har anført, at XXX Kommune netop var ved at udarbejde en større skoleplan for hele den nye kommune. Hensigten var, inden sommerferien 2008, at få godkendt planen politisk. For at undgå at foretage uhensigtsmæssige dispositioner/investeringer på YY ønskedes fristen udsat 1 år. Herudover er det anført, at problemerne med flugtveje og pladsproblemer ville blive endeligt løst i forbindelse med ombygninger, og at det i den mellemliggende periode var hensigten, at etablere brandslukningsmateriel på den berørte etage i samarbejde med Beredskabscentret i ZZ.</p>\r\n      <p class=\"TekstV\">Arbejdsmiljøklagenævnet har endvidere lagt til grund, at XX i brev af 10. september 2008 har orienteret Arbejdstilsynet om sin handlingsplan for påbuddene om YY. Om flugtvejene på skolen er det oplyst, at der forelå et bygningsatlas for modernisering og udvikling af skolens bygninger og faciliteter. De planer, der ønskedes iværksat havde omfattende betydning for netop det areal, som grænsede op til kontorer, lærerforberedelsesrum og undervisningslokale på 1. sal i kontorfløjen. Bygningsatlassets anbefalinger for arealet indbefattede ekstra flugtveje. Kommunen skønnede, at det ville være et ressourcespild at etablere en trappe som midlertidig løsning. Herudover er det oplyst, at ombygningen af YY ville blive prioriteret, således at den forventedes færdig ved udgangen af august 2009. Midlertidige foranstaltninger ville blive iværksat efter dialog og aftale mellem kommunens tekniske forvaltning og brandmyndighederne.</p>\r\n      <p class=\"TekstV\">Arbejdsmiljøklagenævnet har herudover lagt til grund, at Arbejdstilsynet i brev af 23. september 2008 meddelte XX, at Arbejdstilsynet var betænkelige ved at give knap 1 års udsættelse for påbuddet. Arbejdstilsynet bad derfor kommunen oplyse, hvilke konkrete midlertidige foranstaltninger, der ville blive tale om.</p>\r\n      <p class=\"TekstV\">XX har ikke besvaret Arbejdstilsynets brev af 23. september 2008.</p>\r\n      <p class=\"TekstV\">Arbejdsmiljøklagenævnet finder ikke, at der i klagen og kommunens brev af 10. september 2008 er anført forhold, som kan give anledning til en forlængelse af fristen.</p>\r\n      <p class=\"TekstV\">Arbejdsmiljøklagenævnet har herved lagt vægt på, at anmodningen om fristforlængelse alene er begrundet i økonomiske hensyn. Sådanne hensyn kan ikke i sig selv udløse en fristforlængelse.</p>\r\n      <p class=\"TekstV\">Arbejdsmiljøklagenævnet har videre lagt vægt på, at XX kun har givet tilsagn om at foretage midlertidige foranstaltninger i form af opsætning af brandslukningsmateriel i samarbejde med Beredskabscentret i XXX.</p>\r\n      <p class=\"TekstV\">Arbejdsmiljøklagenævnet har endvidere lagt vægt på, at det ikke vil være sikkerhedsmæssigt fuldt forsvarligt at forlænge efterkommelsesfristen, idet brandslukningsmateriel er et supplement til og ikke en erstatning for flugtveje.</p>\r\n      <p class=\"TekstV\">På denne baggrund finder Arbejdsmiljøklagenævnet ikke anledning til at forlænge fristen for efterkommelse af påbuddet.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005.</p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\" style=\"text-align: Center;\">På klagenævnets vegne</p>\r\n      <p class=\"TekstV\" style=\"text-align: Center;\">………………..</p>\r\n      <p class=\"TekstV\">Kopi til</p>\r\n      <p class=\"TekstV\">………………..</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 13</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdstilsynet</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> …</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090989325"
        },
        {
            "displayName": "Entydig dokumentidentifikation",
            "displayValue": "BE003799"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9893"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900072-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}