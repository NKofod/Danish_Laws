{
    "id": 32381,
    "title": "Tilladelseshaveres selvstændige udøvelse af programvirksomheden, hvor sager omfatter flere lokale områder ",
    "documentTypeId": "240",
    "isSagsforlobPeriodValid": false,
    "shortName": "KEN nr 26250 af 08/10/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udvalgets undersøgelse af Kanal-Danmark-samarbejdet på baggrund af  \r\n\r\n omtale i medierne. Udvalget konstaterede, at de lokale tv-stationer: Kanal 2,  \r\n\r\n Københavns Amt (DDF, HTV, Vest TV og AOF), TV-0-Fynboen, Odense,  \r\n\r\n Århuskanalen, TV-Ålborg, TV Trekanten, Fredericia og ALT-TV Victor, Esbjerg i  \r\n\r\n Kanal-Danmark-samarbejdet ikke overtræder de gældende bestemmelser vedrørende  \r\n\r\n selvstændig programvirksomhed, idet den enkelte station suverænt står for  \r\n\r\n egen programvirksomhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelseshaveres selvstændige udøvelse af  \r\n\r\n programvirksomheden, hvor sager omfatter flere lokale områder </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har på møder den 19. februar, 19. marts,  \r\n\r\n 18. juni, 13. august og 8. oktober 1991 behandlet en sag vedrørende  \r\n\r\n samarbejdet mellem Kanal 2 i Københavns Amt, TV-Odense, TV 8 i Århus, TV  \r\n\r\n Fredericia, TV-Ålborg og ALT TV Victor i Esbjerg. På baggrund af omtale i  \r\n\r\n medierne om &#187;Kanal Danmark-samarbejdet&#171; mellem de seks  \r\n\r\n lokal-tv-stationer, har udvalget foretaget en nærmere undersøgelse med  \r\n\r\n henblik på at afdække, om samarbejdet er i strid med kravet i § 15 a, stk. 4,  \r\n\r\n i lov om radio- og fjernsynsvirksomhed (lovb. nr. 339 af 22. maj 1990) om, at  \r\n\r\n &#187;tilladelsens indehaver skal selvstændigt udøve programvirksomheden, som  \r\n\r\n ikke må omfatte programmer, der i medfør af et fast samarbejdsforhold  \r\n\r\n udsendes af en anden indehaver af en tilladelse,...&#171;. </P>  \r\n\r\n<P>Udvalget har behandlet sagen på grundlag af følgende oplysninger: Udvalget  \r\n\r\n har ved skrivelse af 26. februar 1991 anmodet den enkelte station om en  \r\n\r\n udtalelse. </P>  \r\n\r\n<P>Det fremgår af stationernes udtalelser, at Kanal Danmarksamarbejdet  \r\n\r\n omfatter erfaringsudveksling, salg af reklametid på landsplan, samt fælles  \r\n\r\n filmindkøb. Fælles filmindkøb har fundet sted siden 1986. Først via Nordisk  \r\n\r\n Film A/S i København, derefter via Hollywood Filmgruppe i Ålborg, Viking Film  \r\n\r\n i Oslo, Esselte Intertainment i København og nu Lifacto A/S i København.  \r\n\r\n Filmpakken er et tilbud, som den enkelte station kan benytte helt eller  \r\n\r\n delvis. </P>  \r\n\r\n<P>Betegnelsen Kanal Danmark er ca. halvandet år gammelt og har været anvendt  \r\n\r\n til markedsføring af de lokale tv-stationers reklamesalg, siden der i 1990 er  \r\n\r\n indgået aftale med Lifacto om at modtage et antal film og serier, mod til  \r\n\r\n gengæld at betale en del af tv-stationens nettoindtjening ved salg af  \r\n\r\n reklamer til Lifacto. Den enkelte stations aftale med Lifacto er uafhængig af  \r\n\r\n Lifactos aftaler med andre stationer. </P>  \r\n\r\n<P>Med hensyn til salg af sendetid til reklame oplyses, at flere af  \r\n\r\n stationerne har haft Radio/TV-Booking som fælles salgskontor i København  \r\n\r\n siden 1986. Salgssamarbejdet er i 1990 overflyttet til Kanal 2 Prime Time  \r\n\r\n A/S' salgsafdeling, efter at det tidligere benyttede salgskontor,  \r\n\r\n Radio/TV-Booking udelukkende ønskede at varetage salg af radioreklame. </P>  \r\n\r\n<P>Det bemærkes specielt fra Kanal 2, at Kanal 2 Prime Time A/S ikke har  \r\n\r\n nogen selvstændig sendetilladelse, men udelukkende virker som  \r\n\r\n produktionsselskab for en række af sendetilladelseshaverne på frekvens 60 i  \r\n\r\n Københavns Amt (DDF, HTV, Vest TV og AOF). </P>  \r\n\r\n<P>Med henblik på at få sagen yderligere belyst, anmoder udvalget i brev af  \r\n\r\n 26. marts 1991 den enkelte station om kopi af en eventuel aftale indgået  \r\n\r\n mellem stationen og Lifacto, samt en nærmere beskrivelse af det  \r\n\r\n kontraktretlige grundlag for den fælles markedsføring under betegnelsen Kanal  \r\n\r\n Danmarksamarbejdet. Endvidere anmodes om komplette programoversigter for uge  \r\n\r\n 12, 1991. </P>  \r\n\r\n<P>Aftalerne med Lifacto omhandler: at Lifacto skal levere film og serier i  \r\n\r\n en periode på fem år i en bestemt takt: at den enkelte station og Lifacto en  \r\n\r\n gang om året forhandler titlerne for det næste års leverencer: at Lifacto har  \r\n\r\n krav på en vis del af stationens reklameindtægter som betaling for levering  \r\n\r\n af film, og at udredning mellem de to parter skal løses efter den i aftalen  \r\n\r\n fastsatte procedure. </P>  \r\n\r\n<P>Af programoversigterne fremgår det: at en stor del af stationernes  \r\n\r\n sendeflade dækkes af film m.v. fra Lifacto: at filmene sendes tidsforskudt,  \r\n\r\n og at alle stationer sender egne lokalt producerede programmer. </P>  \r\n\r\n<P>Kanal 2 Prime Time A/S oplyser, at man ikke har oprettet nogen filmaftaler  \r\n\r\n med Lifacto, idet Kanal 2 Prime Time A/S blot har medvirket i forhandlinger  \r\n\r\n omkring fællesindkøb for de øvrige stationer. </P>  \r\n\r\n<P>I brev af 21. juni 1991 anmoder udvalget den enkelte station om at afgive  \r\n\r\n erklæring med hensyn til, om stationen er forpligtiget over for Lifacto til  \r\n\r\n at anvende den filmpakke, som stationen har indgået kontrakt med Lifacto om.  \r\n\r\n</P>  \r\n\r\n<P>Det fremgår af stationernes svar, at alle suverænt bestemmer  \r\n\r\n programlægningen. Stationerne tilbydes et udbud af film og serier, som de  \r\n\r\n frit kan vælge imellem. Der er ingen forpligtigelse til at anvende  \r\n\r\n filmpakkens indhold helt eller delvis. </P>  \r\n\r\n<P>Det fremgår imidlertid af en pressemeddelelse af 9. juli 1991 - udsendt af  \r\n\r\n Kanal Danmark til annoncører og reklamebureauer - at bestemte programmer  \r\n\r\n sendes inden for på forhånd fastsatte tidsintervaller. </P>  \r\n\r\n<P>Udvalget har på den baggrund i brev af 15. august 1991 anmodet en  \r\n\r\n repræsentant fra Kanal Danmark om at møde for udvalget med henblik på en  \r\n\r\n nærmere afklaring af forholdet mellem Lifacto, Kanal Danmark og tilsluttede  \r\n\r\n lokal-tv-stationer. </P>  \r\n\r\n<P>Adm. direktør Bent Helvang og Claus Sørensen gav møde for udvalget den 8.  \r\n\r\n oktober 1991. Af den mundtlige redegørelse fremgik, at oplysningerne i  \r\n\r\n pressemeddelelse af 9. juli 1991 om at bestemte programmer sendes inden for  \r\n\r\n bestemte tidsrum bygger på, at den enkelte station planlægger sin  \r\n\r\n programflade lang tid i forvejen. Kanal Danmarks salgskontor kan herefter  \r\n\r\n indhente oplysninger fra de lokale stationer om programplaner og herefter  \r\n\r\n videregive disse oplysninger til annoncører m.v. </P>  \r\n\r\n<P>At der er et vist sammenfald med hensyn til de lokale stationers  \r\n\r\n programvalg skyldes, at udviklingen inden for kommercielt tv går i retning  \r\n\r\n af, at den enkelte station er nød til at placere bestemte programtyper på  \r\n\r\n særligt attraktive sendetidspunkter for at opnå så høje seertal som muligt.  \r\n\r\n</P>  \r\n\r\n<P>Der er ingen bindinger for den enkelte station over for Lifacto om at  \r\n\r\n anvende den filmpakke, eller dele heraf, som stationen har indgået kontrakt  \r\n\r\n med Lifacto om. </P>  \r\n\r\n<P>Den enkelte station står således suverænt for sin egen programvirksomhed.  \r\n\r\n</P>  \r\n\r\n<P>Udvalget skal på den baggrund udtale: </P>  \r\n\r\n<P>Udvalget må på det foreliggende grundlag konstatere, at de lokale  \r\n\r\n tv-stationer, som indgår i Kanal Danmark-samarbejdet, ikke overtræder de  \r\n\r\n gældende bestemmelser vedrørende selvstændig programvirksomhed, idet den  \r\n\r\n enkelte station suverænt står for egen programvirksomhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912625025"
        },
        {
            "displayName": "Entydig dokumentidentifikation",
            "displayValue": "CA000292"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26250"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "08/10/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6121-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}