{
    "id": 106995,
    "title": "1991 BSF 30   FORSLAG TIL FOLKETINGSBESLUTNING FOLKETINGSBESLUTNING OM ÆNDRING AF LOV OM   VARMEFORSYNING OG AF LOV OM ELFORSYNING ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 30 </P>  \r\n\r\n<P></P>  \r\n\r\n<P>Forslag til folketingsbeslutning Folketingsbeslutning om ændring af lov om  \r\n\r\n varmeforsyning og af lov om elforsyning </P>  \r\n\r\n<P></P>  \r\n\r\n<P>Fremsat af Tove Lindbo Larsen (S) Henning Gjellerod (S) Martin Glerup (S)  \r\n\r\n Karen Jespersen (S) Henrik Dam Kristensen (S) Helge Mortensen (S) Poul  \r\n\r\n Nielson (S) Ingrid Rasmussen (S) Stavad (S)) </P>  \r\n\r\n<P></P>  \r\n\r\n<P>den 27. november 1991 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 18. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer energiministeren til at fremsætte forslag til </P>  \r\n\r\n<P>lov om ændring af lov om varmeforsyning og af lov om elforsyning med </P>  \r\n\r\n<P>henblik på vedtagelse i folketingsåret 1991-92. </P>  \r\n\r\n<P>I lovforslaget skal der sikres hjemmel for Gas- og Varmeprisudvalget og  \r\n\r\n Elprisudvalget til at kunne gribe ind i forhold til vedtægter i  \r\n\r\n forbrugerejede forsyningsvirksomheder med henblik på at sikre en ligelig  \r\n\r\n indflydelse for forskellige grupper af forbrugere. </P>  \r\n\r\n<P>Oprindelig fremsat forslag </P>  \r\n\r\n<P>Folketinget opfordrer energiministeren til inden den 1. februar 1992 </P>  \r\n\r\n<P>at fremsætte forslag til lov om ændring af lov om varmeforsyning og </P>  \r\n\r\n<P>af lov om elforsyning med henblik på vedtagelse i folketingssamlingen </P>  \r\n\r\n<P>1991-92. </P>  \r\n\r\n<P>I lovforslaget skal der sikres hjemmel for Gas- og Varmeprisudvalget og  \r\n\r\n Elprisudvalget til at kunne gribe ind i forhold til vedtægter i  \r\n\r\n forbrugerejede forsyningsvirksomheder med henblik på at sikre en ligelig  \r\n\r\n indflydelse for forskellige grupper af forbrugere. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Ved en kendelse af 20. september 1990 har Konkurrenceankenævnet ophævet et  \r\n\r\n pålæg af 5. september 1989 fra Gas- og Varmeprisudvalget om udformning af  \r\n\r\n vedtægterne i et forbrugerejet fjernvarmeværk. </P>  \r\n\r\n<P>Kendelsen, der er af meget principiel karakter, underkendte en praksis,  \r\n\r\n som Gas- og Varmeprisudvalget havde anlagt ved behandling af klagesager om  \r\n\r\n manglende forbrugerindflydelse i forbrugerejede fjernvarmeværker. </P>  \r\n\r\n<P>Kendelsen fastslår, at der ikke i den gældende lov om varmeforsyning er  \r\n\r\n hjemmel for Gas- og Varmeprisudvalget til at kunne gribe ind i forhold til  \r\n\r\n den type af vedtægtsbestemmelser. </P>  \r\n\r\n<P>Med denne kendelse er forbrugerne afskåret fra klagemuligheder i forhold  \r\n\r\n til urimelige vedtægtsbestemmelser, som ikke sikrer en indflydelse, der står  \r\n\r\n i et rimeligt forhold til det faktiske antal forbrugere og det faktiske  \r\n\r\n varmeforbrug. </P>  \r\n\r\n<P>Problemet har typisk bestået i, at vedtægterne har fastlagt een stemme pr.  \r\n\r\n tilsluttet andelshaver. Herved er i praksis opstået endog meget betydelige  \r\n\r\n skævheder i indflydelsen, hvor større bebyggelser, der er kollektivt  \r\n\r\n tilsluttet (udlejningsbyggerier eller ejerlejlighedsforeninger m.v.), kun har  \r\n\r\n haft en uhyre ringe indflydelse, som slet ikke modsvarer det faktiske antal  \r\n\r\n husstande i de pågældende byggerier. Brugerindflydelsen burde i rimeligt  \r\n\r\n omfang svare til varmeaftager. </P>  \r\n\r\n<P>I den konkrete sag, som førte til den principielle kendelse fra  \r\n\r\n Konkurrenceankenævnet, havde de boligbebyggelser, som havde klaget til Gas-  \r\n\r\n og Varmeprisudvalget, ca. 54 pct. af det samlede varmeforbrug i det  \r\n\r\n pågældende fjernvarmeværk, men kun 1 pct. af stemmerne på  \r\n\r\n generalforsamlingen. Et meget stort antal husstande i de berørte bebyggelser  \r\n\r\n var hermed i praksis afskåret fra indflydelse på varmeværkets drift, og det  \r\n\r\n førte til et stort antal konflikter og mange klagesager om værkets drift.  \r\n\r\n</P>  \r\n\r\n<P>I en række andre sager har de traditionelle vedtægter for forbrugerejede  \r\n\r\n fjernvarmeværker også vist sig at give problemer med at sikre en ligelig  \r\n\r\n forbrugerindflydelse. Der findes også eksempler på den omvendte  \r\n\r\n problemstilling, hvor fjernvarmeværker ejet af kollektive bebyggelser ikke  \r\n\r\n har sikret en rimelig indflydelse for enkelte individuelt tilsluttede  \r\n\r\n forbrugere. </P>  \r\n\r\n<P>Disse problemer bliver yderligere skærpet ved tvangstilslutninger af  \r\n\r\n blokcentraler og lignende til større fjernvarmesystemer. Den manglende  \r\n\r\n sikring af forbrugerindflydelse kan derfor også skabe unødige problemer for  \r\n\r\n en hensigtsmæssig udbygning af de kollektive varmeforsyningsanlæg. </P>  \r\n\r\n<P>Den manglende sikring af forbrugerindflydelsen indebærer også en risiko  \r\n\r\n for, at der opstår behov for en bureaukratisk og uhensigtsmæssig  \r\n\r\n centraldirigering af leveringsbetingelser, idet manglende demokratisk  \r\n\r\n indflydelse på beslutninger om tariffer, priser og andre leveringsbetingelser  \r\n\r\n kan føre til behov for indgreb, som ikke var nødvendige, hvis alle grupper af  \r\n\r\n forbrugere var sikret en ligelig indflydelse. </P>  \r\n\r\n<P>Praksis fra den nu underkendte behandling i Gas- og Varmeprisudvalget  \r\n\r\n viser, at selve eksistensen af en klagemulighed og en myndighed, som i givet  \r\n\r\n fald kan gribe ind over for urimelige vedtægtsbestemmelser, oftest er  \r\n\r\n tilstrækkelig til, at sådanne konflikter kan løses ved lokale forhandlinger  \r\n\r\n uden indgreb fra Gas- og Varmeprisudvalget. </P>  \r\n\r\n<P>Der er derfor kun behov for en generel lovbestemmelse, som giver den  \r\n\r\n nødvendige hjemmel til at kunne gribe ind, når gældende vedtægter ikke sikrer  \r\n\r\n forskellige grupper af forbrugere en ligelig indflydelse på linie med de  \r\n\r\n bestemmelser, som gælder for priser og forskellige andre  \r\n\r\n leveringsbetingelser. </P>  \r\n\r\n<P>Med den betydelige grad af parallelitet, som findes på varmeforsynings- og  \r\n\r\n elforsyningsområdet, vil det samtidig være rimeligt i lovforslaget at  \r\n\r\n fastlægge en tilsvarende udtrykkelig hjemmel for Elprisudvalget i forhold til  \r\n\r\n forbrugerejede elforsyningsvirksomheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/02/1992"
        },
        {
            "displayName": "Accession",
            "displayValue": "19911BA00030"
        },
        {
            "displayName": "Entydig dokumentidentifikation",
            "displayValue": "CL001998"
        },
        {
            "displayName": "Dato for førstegangsindlæggelse",
            "displayValue": "18/02/1992"
        },
        {
            "displayName": "Dato for indlæggelse",
            "displayValue": "18/02/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}