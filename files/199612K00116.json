{
    "id": 112145,
    "title": "1996 LSF 116   FORSLAG TIL LOV OM ÆNDRING AF LOV OM KONTINENTALSOKLEN(* 1) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 116",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 116 </P>  \r\n\r\n<P></P>  \r\n\r\n<P>Forslag til Lov om ændring af lov om kontinentalsoklen(* 1) </P>  \r\n\r\n<P></P>  \r\n\r\n<P>Fremsat af energiministeren (Svend Auken) </P>  \r\n\r\n<P></P>  \r\n\r\n<P>den 11. december 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. februar 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970018730\"> Lov nr. 187 af 12/03/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B> I lov om kontinentalsoklen, jf. lovbekendtgørelse nr. 182 af  \r\n\r\n 1. maj 1979, som ændret ved § 46 i lov nr. 357 af 6. juni 1991 og § 2 i lov  \r\n\r\n nr. 484 af 12. juni 1996, foretages følgende ændringer: </P>  \r\n\r\n<P> <B>1.</B>  <I>§ 3, stk. 2, nr. 2,</I> ophæves. </P>  \r\n\r\n<P>Nr. 3-5 bliver herefter nr. 2-4. </P>  \r\n\r\n<P> <B>2.</B> Efter § 4 indsættes: </P>  \r\n\r\n<P>&#187; <B>§ 4 a.</B> Tilladelse efter denne lov til projekter, der  \r\n\r\n omfatter nedlæggelse af rørledninger til transport af kulbrinter over dansk  \r\n\r\n kontinentalsokkelområde, og som må antages at påvirke miljøet i væsentlig  \r\n\r\n grad, kan kun meddeles på baggrund af en vurdering af de miljømæssige  \r\n\r\n konsekvenser, og efter at offentligheden og de berørte myndigheder og  \r\n\r\n organisationer har haft lejlighed til at udtale sig herom. </P>  \r\n\r\n<P> <I>Stk. 2.</I> Miljø- og energiministeren kan fastsætte nærmere regler om  \r\n\r\n afgrænsningen af de projekter, der er omfattet af stk. 1, og om, hvilke  \r\n\r\n mindsteoplysninger og eventuelle undersøgelser der er nødvendige, for at en  \r\n\r\n vurdering af de miljømæssige konsekvenser kan foretages. </P>  \r\n\r\n<P> <I>Stk. 3.</I> Miljø- og energiministeren kan endvidere fastsætte nærmere  \r\n\r\n regler om underretning og høring af offentligheden og de berørte myndigheder  \r\n\r\n og organisationer.&#171; </P>  \r\n\r\n<P> <B>§ 2</B> Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Oprindeligt fremsat forslag </P>  \r\n\r\n<P>I lov om kontinentalsoklen, jf. lovbekendtgørelse nr. 182 af 1. maj 1979,  \r\n\r\n som ændret ved § 46 i lov nr. 357 af 6. juli 1991 og § 2 i lov nr. 484 af 12.  \r\n\r\n juni 1996, foretages følgende ændringer: </P>  \r\n\r\n<P> <B>§ 1</B>  </P>  \r\n\r\n<P> <B>1.</B>  <I>§ 3, stk. 2., 2)</I> ophæves, Nr. 3.), 4.) og 5.) bliver  \r\n\r\n herefter 2.), 3.) og 4.). </P>  \r\n\r\n<P> <B>2.</B> Efter <I>§ 4</I> indsættes: </P>  \r\n\r\n<P>&#187; <B>§ 4 a.</B> Tilladelse efter denne lov til projekter der omfatter  \r\n\r\n nedlæggelse af rørledninger til transport af kulbrinter over dansk  \r\n\r\n kontinentalsokkelområde og som må antages at påvirke miljøet i væsentlig  \r\n\r\n grad, kan kun meddeles på baggrund af en vurdering af de miljømæssige  \r\n\r\n konsekvenser og efter, at offentligheden og de berørte myndigheder og  \r\n\r\n organisationer har haft lejlighed til at udtale sig herom. </P>  \r\n\r\n<P> <I>Stk. 2.</I> Miljø- og energiministeren kan fastsætte nærmere regler om  \r\n\r\n afgrænsningen af de projekter, der er omfattet af stk. 1, og om hvilke  \r\n\r\n mindsteoplysninger og eventuelle undersøgelser, der er nødvendige for, at en  \r\n\r\n vurdering af de miljømæssige konsekvenser kan foretages. </P>  \r\n\r\n<P> <I>Stk. 3.</I> Miljø- og energiministeren kan endvidere fastsætte nærmere  \r\n\r\n regler om underretning og høring af offentligheden og de berørte myndigheder  \r\n\r\n og organisationer.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. februar 1997. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Kontinentalsokkelloven, jf. Lovbekendtgørelse nr. 182 af 1. maj 1979 om  \r\n\r\n kontinentalsoklen, bygger på konventionen fra 1958 om den kontinentale  \r\n\r\n sokkel. Loven har til formål at skabe et detaljeret nationalt dansk  \r\n\r\n administrationsgrundlag for den højhedsret over de mineralske forekomster mv.  \r\n\r\n og visse levende organismer, der tillægges kyststaten efter konventionen.  \r\n\r\n Godkendelser af rørledninger til transport af olie og gas fra et land til et  \r\n\r\n andet land over dansk kontinentalsokkel meddeles med hjemmel i  \r\n\r\n kontinentalsokkelloven. </P>  \r\n\r\n<P>Der findes i dag tre godkendte rørledninger over den danske  \r\n\r\n kontinentalsokkel, som transporterer gas produceret på norske felter til det  \r\n\r\n europæiske kontinent. Disse rørledninger går til henholdsvis Tyskland og  \r\n\r\n Belgien. Dimensionen på de tre rør varierer fra 36K(914 mm.) til 42K(1066  \r\n\r\n mm.). Derudover er endnu to tilsvarende rørledninger under projektering.  \r\n\r\n Lovforslaget har til formål at implementere Rådets direktiv 85/337/EØF af 27.  \r\n\r\n juni 1985 om vurdering af visse offentlige og private projekters indvirkning  \r\n\r\n på miljøet (VVM-direktivet). Forslaget omfatter rørledninger til transport af  \r\n\r\n kulbrinter fra et land til et andet over dansk kontinentalsokkel. Ved en  \r\n\r\n ændring af undergrundsloven i folketingsåret 1994/95 blev der tilvejebragt  \r\n\r\n hjemmel til gennemførelse af direktivet i dansk ret for anlæg, herunder  \r\n\r\n rørledninger, til brug for indvinding og transport af olie og gas indvundet  \r\n\r\n på den danske kontinentalsokkel. Undergrundsloven omfatter imidlertid ikke  \r\n\r\n rørledninger til transport af kulbrinter over dansk sokkel etableret med  \r\n\r\n hjemmel i kontinentalsokkelloven. En tilsvarende ændring er foretaget i  \r\n\r\n planlovgivningen, for så vidt angår projekter på land, og i Råstofloven for  \r\n\r\n så vidt angår indvinding af råstoffer på søterritoriet og kontinentalsoklen.  \r\n\r\n</P>  \r\n\r\n<P>Gennemførelse af VVM-direktivet også for rørledninger til transport af  \r\n\r\n kulbrinter over den danske kontinentalsokkel skal ses på baggrund af, at  \r\n\r\n Kommissionen tidligere har gjort opmærksom på, at den hidtidige danske  \r\n\r\n implementering for såkaldte bilag 2-projekter, hvortil projekter omfattet af  \r\n\r\n undergrundsloven og kontinentalsokkelloven hører, ikke var tilstrækkelig.  \r\n\r\n Lovændringen retter sig primært mod transitrørledninger, men den vil også  \r\n\r\n omfatte rørledninger, som transporterer kulbrinter over kontinentalsoklen til  \r\n\r\n Danmark. </P>  \r\n\r\n<P>For så vidt angår anlæg af rørledninger over den danske kontinentalsokkel  \r\n\r\n til transport af olie eller naturgas er projekter af denne art omhandlet i  \r\n\r\n VVM-direktivets BILAG II, nr. 10 &#187;Infrastrukturprojekter&#171; punkt h)  \r\n\r\n &#187;Anlæg af olie- og gasledninger&#171;. Bilag II henviser til direktivets  \r\n\r\n artikel 4, stk. 2, hvoraf det fremgår, at projekter, der henhører under de i  \r\n\r\n bilag II anførte grupper, skal undergives miljøvurdering i henhold til  \r\n\r\n artikel 5 til 10, når medlemsstaterne finder, at det er påkrævet på grund af  \r\n\r\n projekternes karakter. Medlemsstaterne skal således udpege hvilke typer  \r\n\r\n projekter, der skal vurderes, eller fastsætte kriterier og/eller  \r\n\r\n grænseværdier for at afgøre, hvilke af de nævnte projekter, der skal vurderes  \r\n\r\n i henhold til direktivets artikel 5 til 10. </P>  \r\n\r\n<P>Tilladelse til etablering af rørledninger til transport af kulbrinter på  \r\n\r\n dansk kontinentalsokkel meddeles i henhold til bekendtgørelse nr. 141 af 13.  \r\n\r\n marts 1974 om rørledningsanlæg på dansk kontinentalsokkelområde til transport  \r\n\r\n af kulbrinter. Bekendtgørelsen er udstedt med hjemmel i § 4 og § 5, stk. 3, i  \r\n\r\n kontinentalsokkelloven. I bekendtgørelsens § 2 er fastsat en række vilkår,  \r\n\r\n som blandt andet kan stilles i forbindelse med meddelelse af tilladelse til  \r\n\r\n etablering og drift af rørledningsanlæg til transport af kulbrinter på dansk  \r\n\r\n kontinentalsokkelområde. Der er ikke tale om en udtømmende opregning, og der  \r\n\r\n kan således - og bliver allerede - stillet miljøkrav. Imidlertid er der på  \r\n\r\n nuværende tidspunkt ikke hjemmel til at kræve offentlig høring af  \r\n\r\n miljøkonsekvensvurderinger i forbindelse med godkendelse af disse  \r\n\r\n rørledninger. </P>  \r\n\r\n<P>VVM-direktivet pålægger medlemslandene at sikre, at der forud for  \r\n\r\n etablering af visse nærmere beskrevne projekter foretages en egentlig  \r\n\r\n vurdering af projektets indvirkning på miljøet. Derefter skal vurderingen  \r\n\r\n sendes i offentlig høring med henblik på, at offentligheden kan få lejlighed  \r\n\r\n til at udtale sig, forinden projektet påbegyndes. Det er navnlig med henblik  \r\n\r\n på at kunne gennemføre denne inddragelse af offentligheden, at der foreslås  \r\n\r\n en lovændring, idet kontinentalsokkelloven ikke indeholder hjemmel hertil.  \r\n\r\n</P>  \r\n\r\n<P>Lovforslaget indeholder endvidere forslag om at ophæve  \r\n\r\n undtagelsesbestemmelsen for jagtloven, således at lov om jagt og  \r\n\r\n vildtforvaltning bringes i anvendelse indenfor sikkerhedszonerne. </P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P>Lovforslaget forventes ikke at medføre væsentlige administrative eller  \r\n\r\n økonomiske konsekvenser. Det må forventes, at det kun i enkeltstående  \r\n\r\n tilfælde vil forekomme, at projekter vil blive fordyret som følge af en  \r\n\r\n VVM-vurdering, hvorfor de erhvervsøkonomiske konsekvenser for det  \r\n\r\n transitterende land vurderes at være minimale. VVM-vurderingen forventes at  \r\n\r\n få positive miljømæssige konsekvenser ved gennem en samlet afvejning af de  \r\n\r\n miljømæssige konsekvenser at gøre det muligt allerede i forbindelse med  \r\n\r\n etablering af rørledningsprojekter at sikre mindst mulig negativ påvirkning  \r\n\r\n af miljøet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ændringen som ophæver den hidtil gældende undtagelsesbestemmelse for  \r\n\r\n jagtloven, således at lov om jagt og vildtforvaltning bringes i anvendelse  \r\n\r\n indenfor sikkerhedszonerne, er medtaget for at bringe kontinentalsokkelloven  \r\n\r\n i overensstemmelse med råstofloven, hvor en tilsvarende ændring er  \r\n\r\n gennemført, således at de to love også gælder for faste anlæg, hvorfra der  \r\n\r\n indvindes råstoffer på kontinentalsoklen. </P>  \r\n\r\n<P>Til nr. 2 </P>  \r\n\r\n<P>Bestemmelsen har til formål at implementere VVM-direktivet (85/337/EØF),  \r\n\r\n for så vidt angår projekter, der vedrører rørledninger på den danske  \r\n\r\n kontinentalsokkel. Disse projekter er omfattet af direktivets bilag II, som  \r\n\r\n angiver forskellige kategorier af projekter, der ikke er undergivet  \r\n\r\n obligatorisk VVM-procedure, og som derfor skal VVM-behandles efter en konkret  \r\n\r\n vurdering af, om indvirkningen på miljøet gør det påkrævet. På landområdet er  \r\n\r\n direktivet allerede implementeret ved særlige bestemmelser herom i  \r\n\r\n planlovgivningen m.v. </P>  \r\n\r\n<P>Direktivet pålægger medlemslandene at sikre, at der forud for etablering  \r\n\r\n af visse nærmere beskrevne projekter foretages en vurdering af de  \r\n\r\n miljømæssige konsekvenser for omgivelserne, ligesom der skal træffes de  \r\n\r\n nødvendige foranstaltninger til at sikre, at den, der søger et sådant anlæg  \r\n\r\n etableret, giver de oplysninger, der er nødvendige for, at en vurdering kan  \r\n\r\n foretages. </P>  \r\n\r\n<P>Ved projekter forstås ifølge direktivet bl.a. udførelse af anlægsarbejder  \r\n\r\n eller andre installationer eller arbejder og andre indgreb i det naturlige  \r\n\r\n miljø eller i landskaber, herunder sådanne, der tager sigte på anlæg af olie-  \r\n\r\n og gasledninger. De tilladelser til etablering af rørledninger på dansk  \r\n\r\n kontinentalsokkel, som idag gives efter bekendtgørelse nr. 141 af 13. marts  \r\n\r\n 1974, jf. kontinentalsokkellovens § 4 og § 5, stk. 3, indeholder også krav  \r\n\r\n om, at bygherren skal udvise miljøhensyn, men der kræves ikke en egentlig  \r\n\r\n VVM-procedure. </P>  \r\n\r\n<P>Direktivet forudsætter, at der afhængig af projektets indvirkning på  \r\n\r\n miljøet skal foretages en egentlig VVM-vurdering, og at offentligheden skal  \r\n\r\n orienteres om de foretagne vurderinger og sikres adgang til at udtale sig,  \r\n\r\n forinden projektet påbegyndes. Det er navnlig med henblik på, at kunne  \r\n\r\n gennemføre denne inddragelse af offentligheden, at der foreslås en  \r\n\r\n lovændring. </P>  \r\n\r\n<P>Ved afgrænsning efter stk. 2, af hvilke projekter der vil blive omfattet  \r\n\r\n af krav om en VVM-procedure, vil der blive givet miljø- og energiministeren  \r\n\r\n bemyndigelse til at afgrænse dette. Ved udøvelse af ministerens bemyndigelse  \r\n\r\n vil der bl.a. blive taget udgangspunkt i følgende principper: I  \r\n\r\n EF-fuglebeskyttelsesområder og Ramsar områder samt områder udlagt i henhold  \r\n\r\n til EF-habitatdirektivet kræves en VVM-procedure, når et projekt vil kunne  \r\n\r\n indebære forringelser af disse områder eller medføre forstyrrelser, som har  \r\n\r\n betydelig indvirkning på de arter, for hvilke områderne er udpeget. Herudover  \r\n\r\n kan der fastsættes kapacitetskriterier med henblik på, at kun projekter, der  \r\n\r\n vil kunne få væsentlig indvirkning på miljøet, omfattes af en VVM-procedure,  \r\n\r\n ligesom der ved beslutningen, om hvilke mindsteoplysninger og udførelse af  \r\n\r\n eventuelle undersøgelser, vil blive lagt vægt på, om der er tale om olie-  \r\n\r\n eller gasrørledninger. Der gives i stk. 3 miljø- og energiministeren  \r\n\r\n bemyndigelse til at fastsætte nærmere regler for offentlighedsprocedure.  \r\n\r\n Fastsættelse af reglerne vil ske efter forhandling med de relevante  \r\n\r\n myndigheder og organisationer. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. februar 1997. </P>  \r\n\r\n<P>Skriftlig fremsættelse </P>  \r\n\r\n<P> <B>Miljø- og energiministeren</B> (Svend Auken): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af lov om kontinentalsoklen.</I>  </P>  \r\n\r\n<P>(Lovforslag nr. L 116). </P>  \r\n\r\n<P>Lovforslaget har til hovedformål at implementere VVM-direktivet, således  \r\n\r\n at der skabes hjemmel til at miljøkonsekvensvurdere projekter til anlæg af  \r\n\r\n rørledninger til transport af olie og gas fra et land til et andet land over  \r\n\r\n dansk kontinentalsokkel. </P>  \r\n\r\n<P>Direktivet pålægger medlemslandene at sikre, at projekter der er omfattet  \r\n\r\n af direktivets bilag II, miljøvurderes efter en konkret vurdering af, om  \r\n\r\n indvirkningen på miljøet gør det påkrævet. Miljø- og energiministeren  \r\n\r\n bemyndiges til at fastsætte nærmere regler om afgrænsningen af sådanne  \r\n\r\n projekter. </P>  \r\n\r\n<P>Vurderingen af projekternes indvirkning på miljøet skal sendes i offentlig  \r\n\r\n høring med henblik på, at offentligheden kan få lejlighed til at udtale sig,  \r\n\r\n forinden projektet påbegyndes. Det er navnlig med henblik på at kunne  \r\n\r\n gennemføre denne inddragelse af offentligheden, at der foreslås en  \r\n\r\n lovændring, da den nugældende lov ikke indeholder hjemmel hertil. </P>  \r\n\r\n<P>Der er foretaget tilsvarende ændringer i planlovgivningen for så vidt  \r\n\r\n angår projekter på land, og i råstofloven for så vidt angår indvinding af  \r\n\r\n råstoffer på søterritoriet og kontinentalsoklen. </P>  \r\n\r\n<P>Lovforslaget sætter tillige lov om jagt og vildtforvaltning i kraft på  \r\n\r\n havanlæg samt indenfor disses sikkerhedszoner. Da den nye jagt og  \r\n\r\n vildtforvaltningslov også gælder for kontinentalsoklen, er det en naturlig  \r\n\r\n konsekvens heraf, at loven også sættes i kraft på havanlæg samt indenfor  \r\n\r\n disses sikkerhedszoner. </P>  \r\n\r\n<P>Efter 2. behandling den 18. februar 1997 </P>  \r\n\r\n<P> <B>§ 1</B> I lov om kontinentalsoklen, jf. lovbekendtgørelse nr. 182 af  \r\n\r\n 1. maj 1979, som ændret ved § 46 i lov nr. 357 af 6. juni 1991 og § 2 i lov  \r\n\r\n nr. 484 af 12. juni 1996, foretages følgende ændringer: </P>  \r\n\r\n<P> <B>1.</B>  <I>§ 3, stk. 2, nr. 2,</I> ophæves. </P>  \r\n\r\n<P>Nr. 3-5 bliver herefter nr. 2-4. </P>  \r\n\r\n<P> <B>2.</B> Efter § 4 indsættes: </P>  \r\n\r\n<P>&#187; <B>§ 4 a.</B> Tilladelse efter denne lov til projekter, der  \r\n\r\n omfatter nedlæggelse af rørledninger til transport af kulbrinter over dansk  \r\n\r\n kontinentalsokkelområde, og som må antages at påvirke miljøet i væsentlig  \r\n\r\n grad, kan kun meddeles på baggrund af en vurdering af de miljømæssige  \r\n\r\n konsekvenser, og efter at offentligheden og de berørte myndigheder og  \r\n\r\n organisationer har haft lejlighed til at udtale sig herom. </P>  \r\n\r\n<P> <I>Stk. 2.</I> Miljø- og energiministeren kan fastsætte nærmere regler om  \r\n\r\n afgrænsningen af de projekter, der er omfattet af stk. 1, og om, hvilke  \r\n\r\n mindsteoplysninger og eventuelle undersøgelser der er nødvendige, for at en  \r\n\r\n vurdering af de miljømæssige konsekvenser kan foretages. </P>  \r\n\r\n<P> <I>Stk. 3.</I> Miljø- og energiministeren kan endvidere fastsætte nærmere  \r\n\r\n regler om underretning og høring af offentligheden og de berørte myndigheder  \r\n\r\n og organisationer.&#171; </P>  \r\n\r\n<P> <B>§ 2</B> Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lovændringen indeholder bestemmelser, der gennemfører Rådets </P>  \r\n\r\n<P>direktiv 85/337/EØF af 27. juni 1985, EFT. 5. juli 1985, L. 175/40 om </P>  \r\n\r\n<P>vurdering af visse offentlige og private projekters indvirkning på </P>  \r\n\r\n<P>miljøet (VVM-direktivet). </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/03/1997"
        },
        {
            "displayName": "Accession",
            "displayValue": "199612K00116"
        },
        {
            "displayName": "Entydig dokumentidentifikation",
            "displayValue": "CL007371"
        },
        {
            "displayName": "Dato for førstegangsindlæggelse",
            "displayValue": "13/03/1997"
        },
        {
            "displayName": "Dato for indlæggelse",
            "displayValue": "13/03/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "116"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}