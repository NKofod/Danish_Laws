{
    "id": 83733,
    "title": "Cirkulærebeskrivelse om kørsel med 'åbne' dobbeltdækkerbusser",
    "documentTypeId": "140",
    "isSagsforlobPeriodValid": false,
    "shortName": "CIR nr 17938 af 08/10/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærebeskrivelse om kørsel med  \r\n\r\n &#187;åbne&#171; dobbeltdækkerbusser </H1>  \r\n\r\n<P></P>  \r\n\r\n<BR>  \r\n\r\n<P>Til politiet </P>  \r\n\r\n<P>Færdselsstyrelsen er vidende om, at udenlandske selskaber udfører  \r\n\r\n carbotagekørsel i Danmark med åbne dobbeltdækkerbusser. (Ved carbotagekørsel  \r\n\r\n forstås intern personbefordring i et andet land). Busserne er under 4 meter  \r\n\r\n høje i ubelæsset stand og benyttes til turistkørsel. </P>  \r\n\r\n<P>Færdselsstyrelsen finder, at disse åbne dobbeltdækkerbusser i belæsset  \r\n\r\n stand i visse situationer er mere end 4 meter høje, idet passagererne kan  \r\n\r\n rejse sig under kørslen. </P>  \r\n\r\n<P>Busserne er dermed som udgangspunkt ulovlige at benytte i Danmark, da de  \r\n\r\n er i strid med § 11, stk. 1, i dimensionsbekendtgørelsen (Justitsministeriets  \r\n\r\n bekendtgørelse nr. 567 af 24. juni 1992 om køretøjers største bredde, længde,  \r\n\r\n højde, vægt og akseltryk), hvoraf det fremgår, at et køretøj hverken i  \r\n\r\n belæsset eller i ubelæsset stand må have en højde på mere end 4 meter. </P>  \r\n\r\n<P>Færdselsstyrelsen finder dog, at sådanne busser tjener et særligt formål i  \r\n\r\n forbindelse med turistkørsel. Færdselsstyrelsen bemyndiger derfor efter  \r\n\r\n aftale med Trafikministeriet politiet til at give tilladelse til turistkørsel  \r\n\r\n med åbne dobbeltdækkerbusser, såfremt nedenstående vilkår er opfyldt: </P>  \r\n\r\n<P CLASS=PUNKT> <B>1.</B> Busserne i ubelæsset stand ikke er mere end 4 meter  \r\n\r\n høje, </P>  \r\n\r\n<P CLASS=PUNKT> <B>2.</B> politiet efter en konkret vurdering finder, at der  \r\n\r\n ikke kan opstå fare for passagerer eller andre, og </P>  \r\n\r\n<P CLASS=PUNKT> <B>3.</B> politiet på forhånd har godkendt den strækning,  \r\n\r\n bussen skal køre, og det i den forbindelse er kontrolleret, at der på hele  \r\n\r\n strækningen er en frihøjde på minimum 2 meter fra gulvet på bussens øverste  \r\n\r\n etage. </P>  \r\n\r\n<P>Såfremt busserne kun er forsynet med udstigningsdør i venstre side, skal  \r\n\r\n politiet i forbindelse med godkendelse af strækningen endvidere påse, at af-  \r\n\r\n og påstigning kan ske forsvarligt f.eks. på en parkeringsplads. </P>  \r\n\r\n<P>Politiet skal i kørselstilladelsen stille krav om, at tilladelsen eller  \r\n\r\n kopi heraf skal medbringes under kørslen og på forlangende forevises  \r\n\r\n politiet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Færdselsstyrelsen, den 8. oktober 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Christian Duus </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19961793809"
        },
        {
            "displayName": "Entydig dokumentidentifikation",
            "displayValue": "CM043143"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/06/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17938"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "08/10/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Færdselsstyrelsen"
        },
        {
            "displayName": "Ressortministeriets journalnummer",
            "displayValue": "1996-5020-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}