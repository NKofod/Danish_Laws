{
    "id": 161744,
    "title": "Ankestyrelsens principafgørelse 5-14 om - uddannelsesordning - opbrugt dagpengeret - videreuddannelsessystemet - akademiuddannelse - erhvervsakademiuddannelse - driftsteknolog",
    "documentTypeId": "240",
    "isSagsforlobPeriodValid": true,
    "shortName": "KEN nr 9060 af 07/02/2014",
    "documentHtml": "<div class=\"bjelke\">Den fulde tekst</div><p class=\"Titel2\">\r\n   <span class=\"Bold\">Ankestyrelsens principafgørelse 5-14 om - uddannelsesordning - opbrugt dagpengeret - videreuddannelsessystemet - akademiuddannelse - erhvervsakademiuddannelse - driftsteknolog</span>\r\n</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Det er en betingelse for at få den særlige uddannelsesydelse for ledige, som har opbrugt retten til dagpenge, at uddannelsen er omfattet af lovgivningen på området.</p>\r\n   <p class=\"TekstGenerel\">De uddannelser, der giver ret til særlig uddannelsesydelse for ledige, som har opbrugt retten til dagpenge, er omfattet af lov om erhvervsrettet grunduddannelse og videregående uddannelse (videreuddannelsessystemet) for voksne (kaldet VFV-loven). Men det omfatter for eksempel ikke uddannelser efter lov om erhvervsakademiuddannelser og professionsbacheloruddannelser.</p>\r\n   <p class=\"TekstGenerel\">Den konkrete uddannelse som driftsteknolog er ikke omfattet af lov om uddannelsesordning for ledige, som har opbrugt deres dagpengeret. Det betød, at ansøger ikke havde ret til særlig uddannelsesydelse.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>\r\n   <span class=\"Bold\">Lov om uddannelsesordning for ledige, som har opbrugt deres dagpengeret - lov nr. 1374 af 23. december 2012 - § 4, stk. 1, nr. 10, og stk. 3.</span>\r\n</p>\r\n<p>\r\n   <span class=\"Bold\">Bekendtgørelse nr. 1419 af 23. december 2012 om uddannelsesordning for ledige, som har opbrugt deres dagpengeret, § 1, nr. 10, litra a.</span>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsens Beskæftigelsesudvalg har i møde truffet afgørelse i sagen om hvilke uddannelser, der er omfattet af lov om uddannelsesordning for ledige, som har opbrugt deres dagpengeret.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Lov om uddannelsesordning for ledige, som har opbrugt deres dagpengeret § 4, stk. 1, nr. 10, fastslår, at personer, der er omfattet af loven, kan deltage i uddannelse, der har hjemmel i lov, herunder videregående voksen- og efteruddannelse, der er udbudt af offentlig institution.</p>\r\n<p>Det fremgår af § 1, nr. 10, litra a i bekendtgørelse om uddannelsesordning for ledige, som har opbrugt deres dagpengeret, at videregående voksen- og efteruddannelse, der er udbudt af offentlige institutioner omfatter akademi- diplom- og masteruddannelser efter lov om erhvervsrettet grunduddannelse og videregående uddannelse (videreuddannelsessystemet) for voksne.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>Der er ingen andre principafgørelser på området.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i sagen om hvilke uddannelser, der er omfattet af lov om uddannelsesordning for ledige, som har opbrugt deres dagpengeret.</p>\r\n<p>Resultatet er</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> X har ikke ret til særlig uddannelsesydelse til uddannelsen som driftsteknolog</p>\r\n</p>\r\n<p>Det betyder, at X ikke havde ret til særlig uddannelsesydelse i perioden fra den 18. april 2013 til den 7. juli 2013.</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen A.</p>\r\n<p>Vores afgørelse medfører ikke, at X skal tilbagebetale uddannelsesydelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Uddannelsen som driftsteknolog er omfattet af lov om erhvervsakademiuddannelser og professionsbacheloruddannelser (kaldet LEP-loven), og giver derfor ikke ret til særlig uddannelsesydelse for ledige, som har opbrugt retten til dagpenge.</p>\r\n<p>De uddannelser, der giver ret til særlig uddannelsesydelse for ledige, som har opbrugt retten til dagpenge, er omfattet af lov om erhvervsrettet grunduddannelse og videregående uddannelse (videreuddannelsessystemet) for voksne (kaldet VFV-loven).</p>\r\n<p>Det er en betingelse for at få den særlige uddannelsesydelse for ledige, som har opbrugt retten til dagpenge, at uddannelsen er omfattet af lovgivningen på området.</p>\r\n<p>Der er således ret til særlig uddannelsesydelse, når uddannelsen for eksempel er videregående voksen- og efteruddannelse, der er udbudt af offentlige institutioner. Det omfatter for eksempel Akademi-, Diplom- og masteruddannelser efter lov om erhvervsrettet grunduddannelse og videregående uddannelse (videreuddannelsessystemet) for voksne.</p>\r\n<p>X har ikke ret til særlig uddannelsesydelse under uddannelsen til driftsteknolog.</p>\r\n<p>Vi har lagt vægt på, at uddannelsen til driftsteknolog ikke er omfattet af lov om erhvervsrettet grunduddannelse og videregående uddannelse (videreuddannelsessystemet) for voksne (VFV-loven).</p>\r\n<p>X’s ret til arbejdsløshedsdagpenge udløb den 6. januar 2013. Han blev bevilget særlig uddannelsesydelse fra B Kommune i perioden fra 7. januar 2013 til 7. juli 2013 til erhvervelse af truckcertifikat.</p>\r\n<p>X valgte i stedet at begynde uddannelsen som driftsteknolog den 4. februar 2013. X søgte C Kommune om uddannelsesstøtte til denne uddannelse, idet han i mellemtiden var flyttet til C Kommune.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>X har oplyst om 9 navngivne personer, som fik uddannelsesydelse til uddannelsen som driftsteknolog.</p>\r\n<p>C Kommune har under sagens behandling oplyst, at C Kommune ikke har bevilget særlig uddannelsesydelse for ledige, som har opbrugt retten til dagpenge, til uddannelsen som driftsteknolog.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> De oplysninger, som forelå da Beskæftigelsesankenævnet i Statsforvaltningen A traf afgørelse i sagen med j.nr. 2013-441/1138</p>\r\n   <p class=\"Liste1\">\r\n      <span class=\"Liste1Nr\">•</span> Beskæftigelsesankenævnets afgørelse af 20. juni 2013, hvor X fik bevilget særlig uddannelsesydelse fra den 18. april 2013 til den 7. juli 2013</p>\r\n   <p class=\"Liste1\">\r\n      <span class=\"Liste1Nr\">•</span> Klagen til Ankestyrelsens Beskæftigelsesudvalg af 10. juli 2013.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/2014"
        },
        {
            "displayName": "Accession",
            "displayValue": "W20140906025"
        },
        {
            "displayName": "Entydig dokumentidentifikation",
            "displayValue": "CB000217"
        },
        {
            "displayName": "Dato for indlæggelse",
            "displayValue": "08/02/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9060"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "07/02/2014"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2013-8021-29184"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}