{
    "id": 153364,
    "title": "Ankestyrelsens principafgørelse 25-11 om sygedagpenge - forlængelse - fleksjob - førtidspension",
    "documentTypeId": "240",
    "isSagsforlobPeriodValid": true,
    "shortName": "KEN nr 10064 af 28/02/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 25-11 om sygedagpenge - forlængelse - fleksjob - førtidspension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Sygedagpengeperioden kunne forlænges, idet kvindens arbejdsevne var nedsat i en sådan grad, at hun ikke ville kunne opnå eller fastholde beskæftigelse på normale vilkår.</p>\r\n   <p class=\"TekstGenerel\">Ankestyrelsens Beskæftigelsesudvalg lagde bl.a. vægt på, at kvinden var helbredsmæssigt udredt, og at der ikke var behandlingsmuligheder, der kunne bringe hende tilbage på det ordinære arbejdsmarked, samt at de objektive fund svarede til de subjektive klager.</p>\r\n   <p class=\"TekstGenerel\">Beskæftigelsesudvalget vurderede endvidere, at det ikke var endelig afklaret, om kvinden ville være berettiget til fleksjob, eller om der skulle rejses sag om førtidspension. En sådan afklaring vurderedes at ville kunne finde sted inden for en periode på 26 uger.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lovbekendtgørelse nr. 85 af 7. februar 2011 - § 27, stk. 1, nr. 4</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i sag om afklaring af betingelserne for forlængelse af sygedagpenge, herunder fortolkning af bestemmelsen i sygedagpengelovens § 27 stk. 1 nr. 4.</p>\r\n<p>Resultatet er</p>\r\n<p>• NNs sygedagpengeperiode kunne forlænges efter lovens § 27 stk. 1 nr. 4 efter den 30. november 2009.</p>\r\n<p>Vi er således kommet til samme resultat som Beskæftigelsesankenævnet i Statsforvaltningen Y.</p>\r\n<p>Vi har ikke herved taget stilling til, om NN er berettiget til fleksjob eller førtidspension</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Forlængelsesgrunden i sygedagpengelovens § 27 stk. 1 nr. 4 var på tidspunktet for standsning af NN’s sygedagpenge opfyldt.</p>\r\n<p>Vi har vedrørende sygedagpengelovens § 27 stk. 1 nr. 4 lagt vægt på, at bestemmelsen kun kan bruges, hvis det er fastslået, at den sygemeldte ikke kan opnå eller fastholde beskæftigelse på normale vilkår, men at det endnu ikke er endeligt afklaret, om den sygemeldte vil være berettiget til fleksjob eller førtidspension.</p>\r\n<p>Vi har lagt til grund, at NN er uddannet lærer, og at hun i januar 2007 pådrog sig en diskusprolaps i nakken og siden har haft følger efter dette.</p>\r\n<p>Vi har vurderet, at NN arbejdsevne er nedsat i en sådan grad, at hun ikke vil kunne opnå eller fastholde beskæftigelse på normale vilkår. Vi har i den forbindelse lagt vægt på, at hun helbredsmæssigt er udredt, at der ikke er behandlingsmuligheder, der kan bringe hende tilbage på det ordinære arbejdsmarked, samt at de objektive fund svarer til de subjektive klager.</p>\r\n<p>Vi har endvidere lagt vægt på, at der er sket arbejdsprøvning på planteskole, som har vist, at NN ikke magter at udføre selv ganske kortvarige, fysisk lette arbejdsopgaver, før hendes smertegrænse er overskredet, og der derved opstår andre fysiske problemer ud over voldsomme smerter, f.eks. synsforstyrrelser og balanceproblemer. Hendes arbejdsmaksimum har ligget på to timer dagligt til trods for stor arbejdsvilje.</p>\r\n<p>Der er herudover lagt vægt på, at det ikke kan udelukkes, at NN kan vende tilbage til lærerområdet på fleksjobvilkår med skånehensyn. Pensionsudvalget i kommunen har vurderet, at der bør foretages revalidering/arbejdsprøvning inden for det pædagogiske område f.eks. som pædagogisk støtteperson i forhold til handicappede.</p>\r\n<p>Beskæftigelsesudvalget vurderer, at betingelserne for forlængelse af sygedagpengeperioden efter sygedagpengelovens § 27 stk. 1 nr. 4 er opfyldt, idet NN ikke kan opnå beskæftigelse på normale vilkår på det ordinære arbejdsmarked. Vi vurderer desuden, at det endnu ikke er endelig afklaret, om NN vil være berettiget til fleksjob, eller om der skal rejses sag om førtidspension. Det vurderes endvidere, at en sådan afklaring vil kunne finde sted inden for en periode på 26 uger.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>A Kommune har i forbindelse med klagen oplyst, at de ønsker at få afklaret, hvad der konkret menes med formuleringen ”endeligt afklaret” i lovteksten til sygedagpengelovens § 27 stk. 1 nr. 4, og om § 27 stk. 1 nr. 4 giver hjemmel til at iværksætte arbejdsprøvning med henblik på visitation til fleksjob eller pension.</p>\r\n<p>Vi bemærker, at formuleringen ”… men det endnu ikke er endeligt afklaret, om den sygemeldte vil være berettiget til et fleksjob eller til førtidspension…” efter Beskæftigelsesudvalgets opfattelse skal forstås sådan, at det er konstateret, at den sygemeldte ikke kan vende tilbage til det ordinære arbejdsmarked, men der er tvivl om, hvorvidt den sygemeldte skal tilbydes et fleksjob, eller om der skal rejses sag om førtidspension. Det skal således være åbenbart, at den sygemeldtes arbejdsevne varigt er betydeligt nedsat, men at det endnu ikke har været muligt at konstatere, hvor betydelig nedsættelsen er. Dette har kommunen 26 uger til at afklare, og iværksættelse af arbejdsprøvning kan være en del af denne afklaring.</p>\r\n<p>Vi henviser til, at Ankestyrelsen i principafgørelse A-30-06 har fastslået, at der er mulighed for iværksættelse af tiltag, mens en person venter på fleksjob. I den nævnte sag var der iværksat revalidering med henblik på beskæftigelse i fleksjob, og det vil på samme måde være muligt at iværksætte arbejdsprøvning med henblik på at kvalificere til fleksjob.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 6. maj 2010</p>\r\n<p>• Klagen til Ankestyrelsens Beskæftigelsesudvalg af (udateret)</p>\r\n<p>• Beskæftigelsesankenævnets genvurdering</p>\r\n<p>Sagen drejer sig om en 39-årig kvinde, som i 2006 blev uddannet lærer og efterfølgende blev ansat i en midlertidig stilling som lærer. I forbindelse med et forkert løft i 2007 pådrog hun sig en diskusprolaps i nakken med nervepåvirkning. De umiddelbare følger efter dette var smerter i nakken med udstråling til højre arm og fingre, som behandles med fysioterapi og træning. Hun opereres på udenlandsk privathospital, og der er en kortvarig bedring af tilstanden, men hun får efterfølgende problemer med venstre arm og ben og indlægges i Danmark. Der er efterfølgende forværring af smerter, styringsbesvær af højre arm/hånd, hovedpine, svimmelhed, synsforstyrrelser og hukommelses- og koncentrationsbesvær. Det vurderes, at der er god overensstemmelse mellem de subjektive klager og de objektive fund.</p>\r\n<p>Det indstilles fra kommunen, at der rejses sag om førtidspension, men kommunens pensionsudvalg afviser dette. Pensionsudvalget finder, at der bør ske afprøvning med henblik på at fastslå, om der er ressourcer, som kan anvendes i et fleksjob inden for beskæftigelse som lærer.</p>\r\n<p>Kommunen træffer afgørelse om ophør af udbetaling af sygedagpenge med virkning fra 30. november 2009, idet det vurderes, at der ikke er grundlag for at forlænge sygedagpengeperioden, da ingen af bestemmelserne i sygedagpengelovens § 27 stk. 1 skønnes opfyldte. Sygedagpengeperioden har tidligere været forlænget efter lovens § 27 stk. 1 nr. 2 om arbejdsprøvning.</p>\r\n<p>Beskæftigelsesankenævnet ændrer kommunens afgørelse, og fastslår, at der var ret til forlængelse af sygedagpengeudbetalingen efter lovens § 27 stk. 1 nr. 4. Nævnet finder det afklaret, at der ikke kan opnås ordinær beskæftigelse, og at revalideringsmulighederne er udtømte. Nævnet finder, at der ikke foreligger oplysninger, der giver grundlag for at antage, at afklaring ikke vil kunne ske inden for en tidsramme på 26 uger.</p>\r\n<p>Kommunen har klaget over nævnets afgørelse. Kommunen finder ikke at sygedagpengelovens § 27 stk. 1 nr. 4 kan anvendes. Sagen har været indstillet til pension, og borgeren er enig i, at dennes arbejdsevne er ubetydelig. Kommunen mener derfor, at der ikke kan forventes en bedring af arbejdsevnen inden for 26 uger, men er samtidig i tvivl om, hvorvidt de 26 uger vil kunne bruges til arbejdsprøvning.</p>\r\n<p>Nævnet har ved genvurderingen ikke fundet anledning til at ændre den trufne afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 17. juli 2015, da den er erstattet af principafgørelse 29-15.\r\nPrincipafgørelsen kasseres, da den omhandler betingelserne for opfyldelse af § 27, stk. 1, nr. 4, som bestemmelsen så ud før lovændringen pr. 1. juli 2014.  \r\n"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111006425"
        },
        {
            "displayName": "Entydig dokumentidentifikation",
            "displayValue": "BS006166"
        },
        {
            "displayName": "Dato for indlæggelse",
            "displayValue": "18/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10064"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/02/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7200277-10"
        },
        {
            "displayName": "Stikord",
            "displayValue": "25-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}