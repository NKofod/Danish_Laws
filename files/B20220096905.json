{
    "id": 231920,
    "title": "Bekendtgørelse om Startup Denmark-ordningen",
    "documentTypeId": "60",
    "isSagsforlobPeriodValid": true,
    "shortName": "BEK nr 969 af 15/06/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#idb77bdab2-342d-494c-9787-44d4aa2a51a3\">Kapitel 1</a>\r\n         </td>\r\n         <td class=\"IndholdsfortegnelseTekst\">Bekendtgørelsens anvendelsesområde</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id661b27fe-61e2-4c53-babe-a4f9aca2d381\">Kapitel 2</a>\r\n         </td>\r\n         <td class=\"IndholdsfortegnelseTekst\">Definitioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id3461b205-8114-427f-8e4d-228cbe9397e4\">Kapitel 3</a>\r\n         </td>\r\n         <td class=\"IndholdsfortegnelseTekst\">Screeningskriterier</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idf6229cba-109a-414d-8798-54382ccbcca3\">Kapitel 4</a>\r\n         </td>\r\n         <td class=\"IndholdsfortegnelseTekst\">Bedømmelseskriterier</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc2e81c2d-0851-4534-b4ad-ba0ef6c1c65f\">Kapitel 5</a>\r\n         </td>\r\n         <td class=\"IndholdsfortegnelseTekst\">Karakterkrav</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idaac8ab7c-acb3-4129-afad-0131779d0a07\">Kapitel 6</a>\r\n         </td>\r\n         <td class=\"IndholdsfortegnelseTekst\">Sammensætning af ekspertpanel</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id8cff4b4c-ec21-4a57-bbb6-27ccdbf35512\">Kapitel 7</a>\r\n         </td>\r\n         <td class=\"IndholdsfortegnelseTekst\">Hastebehandling</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id132f85d5-9b2a-4e87-8019-435fed9333f4\">Kapitel 8</a>\r\n         </td>\r\n         <td class=\"IndholdsfortegnelseTekst\">Klage og ikrafttræden</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om Startup Denmark-ordningen</p>\r\n<p class=\"Indledning2\">I medfør af § 9 a, stk. 31, i udlændingeloven, jf. lovbekendtgørelse nr. 1910 af 26. september 2021, som ændret ved lov nr. 918 af 21. juni 2022, og efter forhandling med udlændinge- og integrationsministeren fastsættes:</p>\r\n<p class=\"Kapitel\" id=\"idb77bdab2-342d-494c-9787-44d4aa2a51a3\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens anvendelsesområde</p>\r\n<p class=\"Paragraf\" id=\"id8c247363-cda6-4cbc-8aec-ea77d430b480\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelse kan udlændinge, som ønsker at starte en selvstændig erhvervsvirksomhed, ansøge om at få vurderet deres forretningsplan med henblik på at søge om opholdstilladelse i Danmark i henhold til udlændingelovens § 9 a, stk. 2, nr. 11.</p>\r\n<p class=\"Stk2\">\r\n   <span class=\"StkNr\" id=\"idfe7a6696-052b-45eb-b35d-b64032e28092\">Stk. 2.</span> Virksomheder, der baserer sig på restaurationsbranchen, detailbranchen eller er mindre handels-, import- og eksportvirksomhed, kan ikke søge efter stk. 1.</p>\r\n<p class=\"Stk2\">\r\n   <span class=\"StkNr\" id=\"idbd1e2512-f9b0-4834-ac19-f174a015f925\">Stk. 3.</span> Ansøgninger om forlængelse af en udlændings opholdstilladelse vurderes i henhold til udlændingelovens § 9 a, stk. 16.</p>\r\n<p class=\"Kapitel\" id=\"id661b27fe-61e2-4c53-babe-a4f9aca2d381\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"id3069bf3d-ef33-4661-bb29-95e3626ac702\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id66b70257-7d44-4a94-b897-f0bb1496f81d\">1)</span> Startup Denmark: Ordningen, hvorefter der kan gives opholdstilladelse til en udlænding, hvis innovative forretningsplan med henblik på at drive selvstændig erhvervsvirksomhed er positivt vurderet af et uafhængigt ekspertpanel nedsat af Erhvervsstyrelsen, og som er omfattet af en årlig kvote på 75, jf. udlændingelovens § 9 a, stk. 2, nr. 11, og § 9 a, stk. 15.</p>\r\n<p class=\"Liste1\">\r\n   <span class=\"Liste1Nr\" id=\"iddebfc2ee-6fc1-40af-b696-7d569840ab9c\">2)</span> Ansøger: En udlænding, der ikke er statsborger i et land, der er tilsluttet Den Europæiske Union eller er omfattet af aftalen om Det Europæiske Økonomiske Samarbejdsområde, eller Schweiz (tredjelandsstatsborger).</p>\r\n<p class=\"Liste1\">\r\n   <span class=\"Liste1Nr\" id=\"idf0a34e8b-bbd4-42f0-93e3-cbfb0b24e8b8\">3)</span> Forretningsplan: En plan for ansøgers opstart og udvikling af virksomhed i Danmark.</p>\r\n<p class=\"Liste1\">\r\n   <span class=\"Liste1Nr\" id=\"ida4bc2006-411d-4e71-8289-491f32ad5458\">4)</span> Sekretariatet for Startup Denmark: Sekretariatet for Startup Denmark er forankret i Erhvervsstyrelsen og sekretariatsbetjener det uafhængige ekspertpanel samt varetager opgaven med at screene ansøgninger, besvare henvendelser, sikre IT-drift og udvikling samt markedsførings- og kommunikationsopgaver.</p>\r\n<p class=\"Liste1\">\r\n   <span class=\"Liste1Nr\" id=\"id924ada50-d0b0-442f-9b35-9f65a00328b1\">5)</span> Erhvervshus: De til en hver tid nedsatte erhvervshuse, jf. § 12 i lov om erhvervsfremme.</p>\r\n<p class=\"Kapitel\" id=\"id3461b205-8114-427f-8e4d-228cbe9397e4\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Screeningskriterier</p>\r\n<p class=\"Paragraf\" id=\"id68e9eaa7-c19f-48c1-a030-900e6d02a446\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> En udlænding kan ansøge det uafhængige ekspertpanel om en vurdering af en forretningsplan, der kan danne grundlag for en ansøgning om opholdstilladelse efter udlændingelovens § 9 a, stk. 2, nr. 11.</p>\r\n<p class=\"Stk2\">\r\n   <span class=\"StkNr\" id=\"id12f4c81c-4cf0-4df2-b003-8c30cc138a45\">Stk. 2.</span> En ansøger må maksimalt vedlægge 10 siders tekstfil eller 15 siders billedfil til ansøgningen efter stk. 1.</p>\r\n<p class=\"Stk2\">\r\n   <span class=\"StkNr\" id=\"id7b7bd9e8-1ef0-49af-8872-bc1055a57abe\">Stk. 3.</span> En forretningsplan skal indeholde et videopitch på maksimalt fem minutter, hvor ansøger som minimum fortæller om virksomhedens position i markedet, virksomhedens skaleringspotentiale, hvorfor forretningsplanen er innovativ, og hvorfor ansøger er kompetent til at drive virksomheden.</p>\r\n<p class=\"Stk2\">\r\n   <span class=\"StkNr\" id=\"ide8bbe315-2811-49f2-afa1-1a4363481cda\">Stk. 4.</span> Sekretariatet for Startup Denmark kan frascreene forretningsplaner før, de sendes til ekspertpanelet. En forretningsplan kan frascreenes hvis:</p>\r\n<p class=\"Liste1\">\r\n   <span class=\"Liste1Nr\" id=\"ida6875c6f-dc9a-443e-a79e-2e3d7ed79de2\">1)</span> der er væsentlige sproglige eller informationsmæssige mangler,</p>\r\n<p class=\"Liste1\">\r\n   <span class=\"Liste1Nr\" id=\"ida9a89a5e-d54f-4bb3-924b-06c978904591\">2)</span> den ikke indeholder en fyldestgørende markedsanalyse,</p>\r\n<p class=\"Liste1\">\r\n   <span class=\"Liste1Nr\" id=\"id6f54e23f-c0a5-4ade-a81d-43ef7569e01c\">3)</span> den ikke indeholder en fyldestgørende salgs- eller GTM-strategi,</p>\r\n<p class=\"Liste1\">\r\n   <span class=\"Liste1Nr\" id=\"idd38d57c4-0dc8-48cb-8800-ae576ddeea1b\">4)</span> den ikke indeholder beskrivelser af, hvorfor virksomheden eller iværksætteren vil have gavn af at etablere sig i Danmark,</p>\r\n<p class=\"Liste1\">\r\n   <span class=\"Liste1Nr\" id=\"idefb6cf67-15d3-4fcb-ab6e-8afa2769a71c\">5)</span> den ikke indeholder beskrivelser af de aktiviteter, der vil blive gennemført i opstartsperioden i Danmark, eller</p>\r\n<p class=\"Liste1\">\r\n   <span class=\"Liste1Nr\" id=\"id361c81e9-2a70-4d0a-8dc1-40ef39309f5f\">6)</span> den ikke er egnet til bedømmelse ved det uafhængige ekspertpanel, herunder at forretningsplanen ikke er væsentlig ændret fra tidligere indsendte forretningsplaner af samme ansøger, den baserer sig på en forretningsidé, der er ulovlig, eller den fremstår useriøs.</p>\r\n<p class=\"Kapitel\" id=\"idf6229cba-109a-414d-8798-54382ccbcca3\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Bedømmelseskriterier</p>\r\n<p class=\"Paragraf\" id=\"ida4263698-a168-4194-932f-2703292b8d9a\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hver forretningsplan vurderes af minimum tre medlemmer fra det uafhængige ekspertpanel, der er nedsat af Erhvervsstyrelsen. Ekspertpanelet vurderer forretningsplaner ud fra følgende bedømmelseskriterier:</p>\r\n<p class=\"Liste1\">\r\n   <span class=\"Liste1Nr\" id=\"id03993972-16a4-4235-b4d4-145f93e3ca38\">1)</span> hvor innovativ forretningsplanen er,</p>\r\n<p class=\"Liste1\">\r\n   <span class=\"Liste1Nr\" id=\"idb226ef0e-4a04-4b44-a583-3357a3530cac\">2)</span> hvor attraktivt markedet er,</p>\r\n<p class=\"Liste1\">\r\n   <span class=\"Liste1Nr\" id=\"ide47685f6-6d98-4d5c-b2fb-fd0059aa1feb\">3)</span> i hvilken grad virksomheden er skalerbar, og</p>\r\n<p class=\"Liste1\">\r\n   <span class=\"Liste1Nr\" id=\"id9ee579ca-fe7b-4a7a-9688-866ec87fef01\">4)</span> ansøgers eller teamets kompetencer og ressourcer til at indfri forretningsplanen.</p>\r\n<p class=\"Kapitel\" id=\"idc2e81c2d-0851-4534-b4ad-ba0ef6c1c65f\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Karakterkrav</p>\r\n<p class=\"Paragraf\" id=\"id98aa0c53-2b75-4bd9-8ca7-3bad9bfabef0\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Medlemmerne af det uafhængige ekspertpanel giver forretningsplanerne en karakter på en skala fra 1 til 5 ud for hvert bedømmelseskriterium, hvor 1 er den lavest mulige karakter, og 5 er den højest mulige karakter. Forretningsplaner godkendes, hvis der opnås et tværgående gennemsnit på minimum 3,5 i de fire bedømmelseskriterier, jf. § 4.</p>\r\n<p class=\"Kapitel\" id=\"idaac8ab7c-acb3-4129-afad-0131779d0a07\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Sammensætning af ekspertpanel</p>\r\n<p class=\"Paragraf\" id=\"idc28cc54c-3c01-4d2d-874c-39c2f2b62330\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Erhvervsstyrelsen nedsætter et uafhængigt ekspertpanel bestående af virksomhedskonsulenter, der er udpeget af et erhvervshus.</p>\r\n<p class=\"Stk2\">\r\n   <span class=\"StkNr\" id=\"idc5f6507a-e362-4709-b194-8d8f9ac74cde\">Stk. 2.</span> Medlemmerne af det uafhængige ekspertpanel skal være ansat i et erhvervshus og besidde generel viden om iværksætteri med henblik på fagligt at kunne bedømme forskellige typer af forretningsplaner.</p>\r\n<p class=\"Stk2\">\r\n   <span class=\"StkNr\" id=\"id9ace78c3-9623-4660-a295-c1b15fd99001\">Stk. 3.</span> Antallet af medlemmer i ekspertpanelet fastsættes af Erhvervsstyrelsen og erhvervshusene i fællesskab.</p>\r\n<p class=\"Stk2\">\r\n   <span class=\"StkNr\" id=\"id3c8756a2-2922-4e98-800d-8ce8f76576bf\">Stk. 4.</span> Erhvervsstyrelsen kan bede et erhvervshus om at udskifte et medlem af ekspertpanelet, hvis Erhvervsstyrelsen vurderer, at det er nødvendigt i henhold til at sikre en høj faglighed og et ensartet bedømmelsesniveau.</p>\r\n<p class=\"Kapitel\" id=\"id8cff4b4c-ec21-4a57-bbb6-27ccdbf35512\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Hastebehandling</p>\r\n<p class=\"Paragraf\" id=\"idc15b3821-1460-4710-ab47-787aa745ac3e\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Sekretariatet for Startup Denmark kan i særlige tilfælde foretage en hastebehandling af en forretningsplan som følge af, at ansøger har fået en konkret nærtforestående forretningsmulighed i Danmark, og at denne kræver, at ansøger kan komme til Danmark hurtigt.</p>\r\n<p class=\"Stk2\">\r\n   <span class=\"StkNr\" id=\"idf6b2a8bb-018c-4e47-a271-157926edc8f0\">Stk. 2.</span> Det er sekretariatet for Startup Denmark, der foretager vurderingen af, hvorvidt en forretningsplan kan hastebehandles.</p>\r\n<p class=\"Stk2\">\r\n   <span class=\"StkNr\" id=\"id10cdc4ff-4013-4570-a0ee-4cac8709a9cc\">Stk. 3.</span> En forretningsplan kan hastebehandles, hvis forretningsplanen lever op til screeningskriterierne i § 3, stk. 3, og forretningsplanen ikke kan frascreenes efter screeningskriterierne i § 3, stk. 4. Hastebehandling indebærer, at forretningsplanen sendes til bedømmelse hos ekspertpanelet foran eventuelle andre forretningsplaner.</p>\r\n<p class=\"Stk2\">\r\n   <span class=\"StkNr\" id=\"id297aff0f-6fff-45fc-be18-e43d447a275b\">Stk. 4.</span> En ansøger, der ønsker hastebehandling, skal indsende en redegørelse om den nærtforestående forretningsmulighed, jf. stk. 1, til sekretariatet for Startup Denmark.</p>\r\n<p class=\"Kapitel\" id=\"id132f85d5-9b2a-4e87-8019-435fed9333f4\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Klage og ikrafttræden</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"id5432f3e6-d63b-44da-b324-3dfe82aab63e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Sekretariatet for Startup Denmarks afgørelse i henhold til denne bekendtgørelses kapitel 3 og 7 kan ikke påklages til anden administrativ myndighed, jf. udlændingelovens § 48 h, stk. 1, 3. pkt.</p>\r\n<p class=\"Paragraf\" id=\"id46808afe-705f-43b8-a68b-048557231a59\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Det uafhængige ekspertpanels vurdering af en forretningsplan kan påklages til et nyt uafhængigt ekspertpanel nedsat af Erhvervsstyrelsen, jf. udlændingelovens § 48 h, stk. 2, 1. pkt. Den nye vurdering kan ikke påklages, jf. udlændingelovens § 48 h, stk. 2, 2. pkt.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id8dca2adc-1dbe-4299-9627-920d73061db6\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 1. juli 2022.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 15. juni 2022</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Torsten A. Andersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2022"
        },
        {
            "displayName": "Accession",
            "displayValue": "B20220096905"
        },
        {
            "displayName": "Entydig dokumentidentifikation",
            "displayValue": "CQ002263"
        },
        {
            "displayName": "Dato for førstegangsindlæggelse",
            "displayValue": "25/06/2022"
        },
        {
            "displayName": "Dato for indlæggelse",
            "displayValue": "25/06/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "969"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "15/06/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2022-7155"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}