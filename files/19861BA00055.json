{
    "id": 106169,
    "title": "1986 BSF 55   FORSLAG TIL FOLKETINGSBESLUTNING OM BIDRAG TIL POLITISKE PARTIER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 55 </P>  \r\n\r\n<P></P>  \r\n\r\n<P>Forslag til folketingsbeslutning om bidrag til politiske partier </P>  \r\n\r\n<P></P>  \r\n\r\n<P>Fremsat af Estrup (RV) Bernhard Baunsgaard (RV) Lone Dybkjær (RV) Aase  \r\n\r\n Olesen (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 19. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i efteråret 1987 at fremsætte </P>  \r\n\r\n<P>forslag til lov om bidrag til politiske partier. </P>  \r\n\r\n<P>Lovgivningen skal sikre, at ingen imod sin politiske overbevisning </P>  \r\n\r\n<P>kan tvinges til at yde bidrag til politiske partier, samt at der </P>  \r\n\r\n<P>er fuld offentlighed om ydede bidrag. Derfor må i hvert fald </P>  \r\n\r\n<P>følgende punkter indgå i lovforslaget: </P>  \r\n\r\n<P>1. Faglige organisationer eller erhvervssammenslutninger, der </P>  \r\n\r\n<P>varetager medlemmernes interesse med hensyn til erhvervsudøvelse, </P>  \r\n\r\n<P>løn og arbejdsvilkår, forpligtes til særskilt at administrere og </P>  \r\n\r\n<P>aflægge regnskab for midler, som anvendes eller ønskes anvendt til </P>  \r\n\r\n<P>støtte for partipolitiske formål. </P>  \r\n\r\n<P>2. De enkelte medlemmer af sådanne organisationer og sammenslutninger </P>  \r\n\r\n<P>sikres mulighed for løbende at beslutte, om de ønsker at bidrage </P>  \r\n\r\n<P>med økonomisk støtte til partipolitiske formål. </P>  \r\n\r\n<P>3. Tilsvarende regler gennemføres for aktieselskaber med henblik på </P>  \r\n\r\n<P>sikring af aktionærernes partipolitiske frihed. </P>  \r\n\r\n<P>4. Regnskab for sådanne partipolitiske midler offentliggøres med </P>  \r\n\r\n<P>specifikation af, hvilke politiske partier støtte er ydet til. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Det Radikale Venstre ønsker med dette beslutningsforslag at </P>  \r\n\r\n<P>forhindre, at organisationsmedlemmer og enkeltpersoner i det hele </P>  \r\n\r\n<P>taget kan forpligtes til at yde økonomisk bidrag til politiske </P>  \r\n\r\n<P>partier, som de ikke ønsker at støtte. </P>  \r\n\r\n<P>Beslutningsforslaget er i det væsentlige en genfremsættelse af Det </P>  \r\n\r\n<P>Radikale Venstres forslag til folketingsbeslutning om bidrag til </P>  \r\n\r\n<P>politiske partier fremsat den 27. marts 1984, jf. </P>  \r\n\r\n<P>Folketingstidende 1983-84 (2. samling), forhandlingerne sp. 3012 </P>  \r\n\r\n<P>og sp. 4734 samt tillæg A sp. 3483. </P>  \r\n\r\n<P>Lovgivningsinitiativer, såvel radikale som andre, er forsøgt </P>  \r\n\r\n<P>adskillige gange på dette område. Men de er alle strandet, enten </P>  \r\n\r\n<P>på grund af uklarheder og fortolkningsproblemer i de fremsatte </P>  \r\n\r\n<P>forslag, eller fordi den nødvendige politiske vilje manglede. </P>  \r\n\r\n<P>Heller ikke Det Radikale Venstres beslutningsforslag fra foråret </P>  \r\n\r\n<P>1984 kunne umiddelbart samle flertal. </P>  \r\n\r\n<P>Imidlertid har nødvendigheden af en sådan lovgivning vist sig stadig </P>  \r\n\r\n<P>tydeligere. Stridighederne inden for HK, Dansk </P>  \r\n\r\n<P>Kommunalarbejderforbund m.fl. har understreget, at selv et meget </P>  \r\n\r\n<P>stort antal utilfredse medlemmer ikke har mulighed for at presse </P>  \r\n\r\n<P>en uvillig ledelse til at tage spørgsmålet om partistøtte op til </P>  \r\n\r\n<P>demokratisk afgørelse. Også inden for Dansk Arbejdsgiverforenings </P>  \r\n\r\n<P>medlemskreds har der været udtrykt klare ønsker om frivillighed </P>  \r\n\r\n<P>med hensyn til partipolitiske bidrag, eksempelvis fra Dansk Shells </P>  \r\n\r\n<P>side. Senest har højesteretsdommen i HT-konflikten vist, at den </P>  \r\n\r\n<P>eksisterende lovgivning ikke kan beskytte offentligt ansatte mod </P>  \r\n\r\n<P>uberettiget afskedigelse, hvis de forsøger at fastholde deres </P>  \r\n\r\n<P>partipolitiske uafhængighed. </P>  \r\n\r\n<P>Men selv ikke det pres, som truslen om lovindgreb udgør, har vist sig </P>  \r\n\r\n<P>tilstrækkeligt. Således var der i forlængelse af Folketingets </P>  \r\n\r\n<P>debat om Det Radikale Venstres beslutningsforslag i sommeren 1984 </P>  \r\n\r\n<P>en vis opblødning i de faglige organisationers holdning til </P>  \r\n\r\n<P>tvangsbidrag. HK og Dansk Metal arbejdede med forslag om at stille </P>  \r\n\r\n<P>medlemmerne frit, og LOs forretningsudvalg antydede en positiv </P>  \r\n\r\n<P>holdning. Samtlige initiativer blev imidlertid gemt væk i </P>  \r\n\r\n<P>organisationernes interne udvalg og nåede aldrig frem til </P>  \r\n\r\n<P>afstemning i de kompetente forsamlinger. Efter mere end 2 år uden </P>  \r\n\r\n<P>antydning af resultat må det konstateres, at organisationerne ikke </P>  \r\n\r\n<P>har viljen til at følge Folketingets udtrykkelige opfordring om </P>  \r\n\r\n<P>&#187;selv at ordne sagen&#171;, som fremkom under 1. behandling den 25.  \r\n\r\n</P>  \r\n\r\n<P>april 1984 af ovennævnte beslutningsforslag. </P>  \r\n\r\n<P>Derfor må Folketinget nu gribe ind, så dette magtmisbrug kan stoppes. </P>  \r\n\r\n<P>Det er urimeligt, at organisationsmedlemmer for at bevare deres </P>  \r\n\r\n<P>grundlovssikrede politiske frihed kan blive tvunget til at bryde </P>  \r\n\r\n<P>med den faglige sammenslutning, som de selv opfatter som den </P>  \r\n\r\n<P>naturlige formidler af deres faglige interesser. I de tilfælde, </P>  \r\n\r\n<P>hvor medlemskab direkte er en forudsætning for at opnå </P>  \r\n\r\n<P>beskæftigelse eller udøve erhverv, jf. HT-konflikten, tvinges den </P>  \r\n\r\n<P>enkelte ligefrem til at vælge mellem opretholdelse af indkomst og </P>  \r\n\r\n<P>politisk frihed. </P>  \r\n\r\n<P>Det Radikale Venstre ønsker, at der gennemføres lovgivning, som </P>  \r\n\r\n<P>sikrer den enkelte borgers ret til for sit eget vedkommende frit </P>  \r\n\r\n<P>at afgøre, hvorvidt bestemte politiske partier skal støttes </P>  \r\n\r\n<P>økonomisk. Bortset herfra skal faglige organisationers, </P>  \r\n\r\n<P>erhvervssammenslutningers og andres hidtidige adgang til at træffe </P>  \r\n\r\n<P>beslutning om at yde bidrag til politiske partier fortsat </P>  \r\n\r\n<P>respekteres. </P>  \r\n\r\n<P>Lovgivning af denne karakter har allerede længe været gældende i </P>  \r\n\r\n<P>andre vesteuropæiske demokratier, bl.a. England og USA. Den må </P>  \r\n\r\n<P>omfatte arbejdsmarkedsorganisationer på såvel arbejdsgiver- som </P>  \r\n\r\n<P>arbejdstagerside, erhvervssammenslutninger i øvrigt, men derudover </P>  \r\n\r\n<P>må også aktionærernes politiske rettigheder i aktieselskaber </P>  \r\n\r\n<P>sikres. Der må fastsættes regler om særskilt administration og </P>  \r\n\r\n<P>regnskabsaflæggelse for bidrag til politiske partier samt om </P>  \r\n\r\n<P>offentliggørelse af regnskaber. Endelig må lovgivningen fastlægge, </P>  \r\n\r\n<P>hvorledes den enkelte borgers beslutning om at deltage eller ikke </P>  \r\n\r\n<P>deltage i partipolitisk støtte konstateres. </P>  \r\n\r\n<P>Ved at udforme forslaget som et beslutningsforslag ønsker Det </P>  \r\n\r\n<P>Radikale Venstre at undgå, at afgrænsnings- og </P>  \r\n\r\n<P>fortolkningsproblemer forhindrer en i øvrigt principiel </P>  \r\n\r\n<P>tilslutning til lovgivning på området. Da tidligere behandlinger i </P>  \r\n\r\n<P>Folketinget har vist, at lovgivning på området er kompliceret, har </P>  \r\n\r\n<P>forslagsstillerne fundet det rimeligt, at der gives frist helt </P>  \r\n\r\n<P>frem til efteråret 1987 med udarbejdelse af et lovforslag. </P>  \r\n\r\n<P>BEMÆRKNINGER TIL FORSLAGETS ENKELTE PUNKTER </P>  \r\n\r\n<P>Ad 1 </P>  \r\n\r\n<P>Pligten til særskilt administration af og regnskab for partipolitiske </P>  \r\n\r\n<P>midler er begrænset til organisationer og sammenslutninger, som </P>  \r\n\r\n<P>varetager medlemmernes interesser i relation til arbejdsmarked og </P>  \r\n\r\n<P>erhverv. Medlemskab sigter i disse tilfælde primært på at sikre </P>  \r\n\r\n<P>den enkelte lønmodtagers eller virksomheds indkomst. Men netop </P>  \r\n\r\n<P>fordi medlemskab har betydning for indkomsterhvervelsen, </P>  \r\n\r\n<P>foreligger der en tvangssituation. Denne kan udnyttes til at </P>  \r\n\r\n<P>påtvinge mindretal blandt medlemmerne bidragspligt til politiske </P>  \r\n\r\n<P>partier, som de ikke ønsker at støtte. En sådan tvangssituation </P>  \r\n\r\n<P>foreligger ikke ved andre typer af foreninger, og de er derfor </P>  \r\n\r\n<P>holdt uden for forslaget. </P>  \r\n\r\n<P>Støtte til partipolitiske formål omfatter alle former for direkte </P>  \r\n\r\n<P>økonomisk bistand til bestemte politiske partier og de kandidater </P>  \r\n\r\n<P>eller personer, som repræsenterer partierne. Der er således ikke </P>  \r\n\r\n<P>alene tale om ydelse i penge, men også i naturalier f.eks. i form </P>  \r\n\r\n<P>af annoncering. </P>  \r\n\r\n<P>Ad 2 </P>  \r\n\r\n<P>Lovgivningen skal sikre det enkelte medlems ret til at afvise at yde </P>  \r\n\r\n<P>økonomisk støtte til politiske partier. Der må fastlægges en </P>  \r\n\r\n<P>procedure, som på den ene side forpligter organisationer og </P>  \r\n\r\n<P>sammenslutninger til at orientere medlemmerne om denne ret og på </P>  \r\n\r\n<P>den anden side forudsætter medlemmernes aktive </P>  \r\n\r\n<P>meningstilkendegivelse for at kunne frigøre dem fra en </P>  \r\n\r\n<P>støtteforpligtelse. </P>  \r\n\r\n<P>Medlemmernes beslutning vedrørende bidrag til partipolitiske formål </P>  \r\n\r\n<P>må kunne omgøres inden for bestemte terminer, f.eks. en gang </P>  \r\n\r\n<P>årligt. </P>  \r\n\r\n<P>Beslutningen skal kunne træffes fuldstændig frit. Der må ikke kunne </P>  \r\n\r\n<P>knyttes nogen form for sanktioner til den. Der kan ikke stilles </P>  \r\n\r\n<P>krav om, at bidrag i stedet skal ydes til andre formål. </P>  \r\n\r\n<P>Oplysninger om medlemmernes bidrag til partipolitiske formål, skal </P>  \r\n\r\n<P>behandles fortroligt. </P>  \r\n\r\n<P>Ad 3 </P>  \r\n\r\n<P>For aktionærerne i aktieselskaber vil der ligeledes af økonomiske </P>  \r\n\r\n<P>årsager kunne foreligge en tvangssituation. Såfremt et flertal af </P>  \r\n\r\n<P>aktionærerne beslutter at støtte partipolitiske formål, kan </P>  \r\n\r\n<P>mindretallet kun holde sig udenfor gennem afhændelse af </P>  \r\n\r\n<P>aktieposten. Dette kan indebære økonomiske tab og er under alle </P>  \r\n\r\n<P>omstændigheder et urimeligt krav for at kunne opretholde </P>  \r\n\r\n<P>partipolitisk frihed. Derfor er det nødvendigt at gennemføre et </P>  \r\n\r\n<P>tilsvarende regelsæt for aktieselskaber. </P>  \r\n\r\n<P>Ad 4 </P>  \r\n\r\n<P>For at skabe fuld offentlighed om økonomisk støtte til partipolitiske </P>  \r\n\r\n<P>formål må det pålægges såvel faglige organisationer og </P>  \r\n\r\n<P>erhvervssammenslutninger som aktieselskaber at offentliggøre de </P>  \r\n\r\n<P>udarbejdede regnskaber med specifikation af, hvilke politiske </P>  \r\n\r\n<P>partier støtte er ydet til. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00055"
        },
        {
            "displayName": "Entydig dokumentidentifikation",
            "displayValue": "CL004993"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}