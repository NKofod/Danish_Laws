{
    "id": 123871,
    "title": "Bekendtgørelse om Udvalgene vedrørende Videnskabelig Uredelighed",
    "documentTypeId": "60",
    "isSagsforlobPeriodValid": true,
    "shortName": "BEK nr 306 af 20/04/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Formål, anvendelsesområde m.v.</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Kompetenceområder</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Optagelse af sager til behandling</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Struktur</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Sagernes fordeling, beslutningsdygtighed og stemmeafgivelse</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Sagernes behandling</p>\r\n      <p class=\"Indholdsfortegnelse\"><a href=\"#K7\">Kapitel 7</a>   Sagernes afslutning og mulighed for genoptagelse</p>\r\n      <p class=\"Indholdsfortegnelse\"><a href=\"#K8\">Kapitel 8</a>   Sanktionsmuligheder</p>\r\n      <p class=\"Indholdsfortegnelse\"><a href=\"#K9\">Kapitel 9</a>   Årsberetning</p>\r\n      <p class=\"Indholdsfortegnelse\"><a href=\"#K10\">Kapitel 10</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om Udvalgene vedrørende Videnskabelig Uredelighed</p>\r\n      <p class=\"Indledning2\">I medfør af § 32, stk. 3, og § 33 i lov om forskningsrådgivning m.v., jf. lovbekendtgørelse nr. 1348 af 11. december 2008, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Formål, anvendelsesområde m.v.</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Til styrkelse af dansk forsknings troværdighed nedsætter ministeren for videnskab, teknologi og udvikling Udvalgene vedrørende Videnskabelig Uredelighed. Udvalgene kan kun behandle sager vedrørende videnskabelig uredelighed, der har betydning for dansk forskning.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Udvalgene består af tre udvalg, der tilsammen dækker alle videnskabelige forskningsområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> Udvalget vedrørende videnskabelig uredelighed for sundhedsvidenskabelig forskning.</p>\r\n          <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> Udvalget vedrørende videnskabelig uredelighed for natur-, teknologi- og produktionsvidenskabelig forskning.</p>\r\n          <p class=\"Liste1\"><span class=\"Liste1Nr\" id=\"Par1_Stk2_Num3\">3)</span> Udvalget vedrørende videnskabelig uredelighed for kultur- og samfundsvidenskabelig forskning.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Udvalgene afgør i forening den nærmere afgrænsning mellem de tre udvalg efter stk. 2. Afgrænsningen skal fremgå af forretningsordenen, jf. § 32, stk. 5, i lov om forskningsrådgivning m.v.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Udvalgene kan behandle sager, hvor den indklagede er videnskabeligt uddannet inden for det forskningsområde, som det videnskabelige produkt, der klages over, vedrører, og som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk4_Num1\">1)</span> har fået offentliggjort det videnskabelige produkt, der klages over, i Danmark,</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num2\">2)</span> har udarbejdet det videnskabelige produkt, der klages over, som led i sin ansættelse eller erhvervsvirksomhed i Danmark,</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num3\">3)</span> har fået eller har søgt tilskud fra danske offentlige myndigheder til udarbejdelsen af det videnskabelige produkt, der klages over, eller</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num4\">4)</span> har sin nærmeste tilknytning til Danmark i øvrigt.</p>\r\n        </div>\r\n      </p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Kompetenceområder</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved videnskabelig uredelighed forstås: Forfalskning, fabrikering, plagiering og andre alvorlige brud på god videnskabelig praksis, som er begået forsætligt eller groft uagtsomt ved planlægning, gennemførelse eller rapportering af forskningsmæssige resultater. Omfattet af videnskabelig uredelighed er bl.a.:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Uoplyst konstruktion af data eller substitution med fiktive data.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Uoplyst selektiv eller skjult kassation af egne uønskede resultater.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> Uoplyst usædvanlig og vildledende anvendelse af statistiske metoder.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> Uoplyst ensidig eller forvredet fortolkning af egne resultater og konklusioner.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> Plagiering af andres resultater eller publikationer.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> Uretmæssig angivelse af forfatterrolle, titel eller arbejdssted.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> Afgivelse af urigtige oplysninger om videnskabelige kvalifikationer.</p>\r\n        </div>\r\n      </p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Udvalgene kan ikke behandle sager, der vedrører videnskabelige teoriers holdbarhed eller sandhed eller sager, der vedrører forskningskvaliteten af et videnskabeligt produkt.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Optagelse af sager til behandling</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Udvalgene vedrørende Videnskabelig Uredelighed skal behandle sager, der rejses ved anmeldelse, jf. dog stk. 2. Udvalgene kan også behandle sager, der rejses af en person, der ønsker at blive renset for navngivne, anonyme eller kildebeskyttede påstande om videnskabelig uredelighed, under forudsætning af, at personen er videnskabeligt uddannet, jf. § 1, stk. 4, og at personen giver alle nødvendige oplysninger til brug for udvalgenes behandling af sagen, jf. § 12, stk. 3.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Udvalgene kan afvise at behandle sager, hvor det på forhånd vurderes, at:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> Sagen falder uden for udvalgenes kompetence.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> Sagen må anses for åbenbart grundløs.</p>\r\n          <p class=\"Liste1\"><span class=\"Liste1Nr\" id=\"Par4_Stk2_Num3\">3)</span> Omkostningerne ved sagens behandling ikke står i rimeligt forhold til dens betydning.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Sager, der ikke optages til behandling af udvalgene, skal afvises senest 3 måneder efter udvalgenes modtagelse af sagen. I sager, der optages til behandling, skal udvalgene senest 3 måneder efter modtagelsen af sagen oplyse sagens parter om sagens forventede faser og forventet tidspunkt for afgivelse af en udtalelse, jf. § 13, stk. 1.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Udvalgene vedrørende Videnskabelig Uredelighed kan behandle sager, hvor der klages over enkeltpersoner eller grupper af personer.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> I sager, hvor der klages over grupper af personer, kan udvalgene dog kun benytte sig af sine sanktionsbeføjelser, jf. § 15, stk. 1, hvis sagens opklaring fører til en afklaring af, til hvem adfærden efter § 2 kan henføres.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Udvalgene vedrørende Videnskabelig Uredelighed kan behandle sager, hvor der klages over et skriftligt videnskabeligt produkt efter den indklagedes frivillige afgivelse deraf, jf. § 1, stk. 4.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Udvalgene kan også behandle sager, hvor der klages over en ansøgning, der er indgivet med henblik på at søge tilskud fra offentlige forskningsbevillinger.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Struktur</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Hvert udvalg består ud over formanden, jf. § 32, stk. 2, i lov om forskningsrådgivning m.v., af 6 medlemmer samt et tilsvarende antal suppleanter, der kun kan indtræde ved medlemmernes forfald og for hele behandlingen af en sag. Medlemmer og suppleanter skal alle være anerkendte forskere, der tilsammen dækker alle videnskabelige forskningsområder, jf. § 32, stk. 3, i lov om forskningsrådgivning m.v.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Sagernes fordeling, beslutningsdygtighed og stemmeafgivelse</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Formanden fordeler sagerne til behandling i de tre udvalg, jf. § 1, stk. 2.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> De enkelte udvalg træffer selv beslutning om, hvorvidt en sag skal optages til behandling eller på forhånd afvises, jf. § 4, stk. 2 og 3.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Hvis det skønnes, at en sag vedrører mere end ét udvalgs kompetenceområde, kan det udvalg, hvortil det videnskabelige produkt, der klages over, primært vedrører, beslutte, at udvalgene skal træffe beslutning om sagen, herunder afgive udtalelse, i forening, jf. § 6.</p>\r\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Er den indklagede en gruppe af personer, jf. § 5, stk. 1, kan beslutningen efter stk. 2 træffes af det udvalg, hvortil det videnskabelige produkt, der klages over, primært vedrører. Er henførelse ikke mulig, træffer formanden beslutning.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Et udvalg er beslutningsdygtigt, når formanden og 4 medlemmer eller et tilsvarende antal suppleanter er til stede, jf. § 7.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> I sager, hvor flere udvalg træffer beslutning i forening, jf. § 8, stk. 3, er udvalgene kun beslutningsdygtige, hvis hvert udvalg selvstændigt opfylder kravet i stk. 1.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Udvalgene skal i videst muligt omfang træffe beslutning i enighed. Kan enighed ikke opnås, træffes beslutning ved almindelig stemmeflerhed.</p>\r\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> Formanden træffer afgørelse i retlige spørgsmål og om udformningen af en konklusion.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Sagernes behandling</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Parterne i en sag, der er under behandling i Udvalgene vedrørende Videnskabelig Uredelighed, kan lade sig bistå af bisiddere.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Udvalgene vedrørende Videnskabelig Uredelighed kan nedsætte ad hoc-udvalg uden beslutningskompetence til at bistå sig med forberedelsen af en sag. Et ad hoc-udvalg kan sammensættes med nogle af udvalgenes medlemmer, deres suppleanter og eksterne sagkyndige, der udpeges af udvalgene, idet der forinden skal foretages en selvstændig partshøring over den påtænkte sammensætning.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Som led i sagsforberedelsen, jf. stk. 1, udarbejder ad hoc-udvalgene en redegørelse om sagens faktiske omstændigheder. Hvis der er udpeget eksterne sagkyndige til ad hoc-udvalgene, skal der foretages selvstændig partshøring over redegørelsen.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Ad hoc-udvalgene sekretariatsbetjenes af udvalgenes sekretariat efter § 35, stk. 2, i lov om forskningsrådgivning m.v.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Udvalgene vedrørende Videnskabelig Uredelighed skal som led i sagsbehandlingen fremskaffe alle nødvendige oplysninger for at kunne træffe beslutning på et tilstrækkelig oplyst grundlag.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Udvalgene kan til brug for sagens oplysning indhente oplysninger fra den indklagede om den videnskabelige metode, der er anvendt ved udarbejdelsen af det videnskabelige produkt, der klages over, jf. § 6, stk. 1, hvis sådanne oplysninger ikke allerede er tilgængelige for udvalgene.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Udvalgene skal i sager, der rejses af en person med henblik på renselse, jf. § 4, stk. 1, indhente en skriftlig redegørelse fra personen, med mindre udvalgene vurderer, at den fremsatte påstand om personens videnskabelige uredelighed er åbenbart grundløs.</p>\r\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> I sager, hvor der klages over grupper af personer, jf. § 5, stk. 2, kan udvalgene til brug for sagens oplysning indhente oplysninger fra de indklagede om de enkelte medlemmers bidrag til det samlede videnskabelige produkt, hvis sådanne oplysninger ikke allerede er tilgængelige for udvalgene.</p>\r\n      <p class=\"Kapitel\" id=\"K7\"><span id=\"Kap7\">Kapitel 7</span></p>\r\n      <p class=\"KapitelOverskrift2\">Sagernes afslutning og mulighed for genoptagelse</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Udvalgene vedrørende Videnskabelig Uredelighed afslutter behandlingen af en sag ved at afgive en udtalelse. Udtalelsen skal bl.a. redegøre for:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> En sagsfremstilling.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> Udtalelser fra sagens parter.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> Udvalgenes overvejelser.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> Udvalgenes konklusion og i tilfælde af dissens, jf. stk. 2, hvor mange medlemmer eller deres suppleanter, der kan tilslutte sig konklusionen.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> I sager, hvor udvalgene træffer beslutning ved almindelig stemmeflerhed, jf. § 9, stk. 3, kan ethvert dissentierende medlem eller dennes suppleant kræve, at vedkommendes dissens fremgår af udtalelsen.</p>\r\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> I sager, hvor udvalgene forventer at udtrykke kritik af den indklagedes adfærd, jf. § 15, skal udvalgene høre denne over et udkast til udtalelse.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Udvalgene vedrørende Videnskabelig Uredelighed kan efter begæring genoptage en afsluttet sag, hvis der fremkommer væsentlige nye oplysninger, som hvis de havde foreligget under sagens behandling, må antages at kunne have ført til et andet udfald.</p>\r\n      <p class=\"Kapitel\" id=\"K8\"><span id=\"Kap8\">Kapitel 8</span></p>\r\n      <p class=\"KapitelOverskrift2\">Sanktionsmuligheder</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> I sager, hvor Udvalgene vedrørende Videnskabelig Uredelighed konstaterer, at der foreligger videnskabelig uredelighed, afgiver udvalgene en udtalelse, hvori der udtrykkes kritik. Udvalgene kan samtidig:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> Orientere den indklagedes arbejdsgiver, hvis vedkommende er ansat som forsker.</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> Henstille, at det pågældende videnskabelige arbejde skal trækkes tilbage.</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> Orientere vedkommende offentlige myndighed, som fører tilsyn med området.</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num4\">4)</span> Underrette tilskudsgiver, hvis der er tale om, at udvalgene har konstateret, at der foreligger videnskabelig uredelighed i en ansøgning om tilskud fra offentlige forskningsbevillinger, jf. § 6, stk. 2.</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num5\">5)</span> Foretage politianmeldelse, hvis der er tale om en strafbar lovovertrædelse.</p>\r\n          <p class=\"Liste1\"><span class=\"Liste1Nr\" id=\"Par15_Stk1_Num6\">6)</span> Efter særlig anmodning fra en ansættelsesmyndighed udtale sig om graden af videnskabelig uredelighed.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Udvalgene skal i sager efter stk. 1 udtale sig om graden af den konstaterede videnskabelige uredelighed og om dennes betydning for det videnskabelige budskab i det pågældende videnskabelige produkt.</p>\r\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Udvalgene kan henlægge sager efter stk. 1, hvis udvalgene finder, at den konstaterede videnskabelige uredelighed kun har haft ringe betydning for det videnskabelige budskab i produktet.</p>\r\n      <p class=\"Kapitel\" id=\"K9\"><span id=\"Kap9\">Kapitel 9</span></p>\r\n      <p class=\"KapitelOverskrift2\">Årsberetning</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Udvalgene offentliggør en årlig beretning om deres virksomhed. Beretningen skal bl.a. beskrive samtlige behandlede sager vedrørende videnskabelig uredelighed i ikkepersonhenførbar form.</p>\r\n      <p class=\"Kapitel\" id=\"K10\"><span id=\"Kap10\">Kapitel 10</span></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Bekendtgørelsen træder i kraft den 1. maj 2009. Samtidig ophæves bekendtgørelse nr. 1122 af 24. november 2008 om Udvalgene vedrørende Videnskabelig Uredelighed.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Sager, der er indbragt for udvalgene inden den 1. december 2008 behandles efter bekendtgørelse nr. 668 af 28. juni 2005 om Udvalgene vedrørende Videnskabelig Uredelighed.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Videnskab, Teknologi og Udvikling, den 20. april 2009</I></P><P CLASS=SIGN1 ALIGN=\"CENTER\">Helge Sander</P><P CLASS=SIGN2 ALIGN=\"RIGHT\">/ Frej Sorento Dichmann</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/04/2009"
        },
        {
            "displayName": "Accession",
            "displayValue": "B20090030605"
        },
        {
            "displayName": "Entydig dokumentidentifikation",
            "displayValue": "BD000490"
        },
        {
            "displayName": "Dato for førstegangsindlæggelse",
            "displayValue": "28/04/2009"
        },
        {
            "displayName": "Dato for indlæggelse",
            "displayValue": "28/04/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "306"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "20/04/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling, sagsnr. 09-050927"
        },
        {
            "displayName": "Stikord",
            "displayValue": "Snyd, UKSF, UNTPF, USF, UVVU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}