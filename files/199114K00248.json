{
    "id": 109495,
    "title": "1991 BTL 248   BETÆNKNING OVER FORSLAG TIL LOV OM ÆNDRING AF LOV OM AFGIFT AF VISSE   OLIEPRODUKTER OG LOV OM AFGIFT AF GAS    NR L 248 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 248",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 248 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af visse  \r\n\r\n olieprodukter og lov om afgift af gas <BR>  \r\n\r\n Nr L 248 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19920514 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Erhvervsgartnerforening, </P>  \r\n\r\n<P>Danske Vognmænd, </P>  \r\n\r\n<P>Erhvervenes Transportudvalg, </P>  \r\n\r\n<P>Faxe Kalk, </P>  \r\n\r\n<P>Foreningen af Danske Eksportvognmænd, </P>  \r\n\r\n<P>Landsforeningen Danmarks Bilruter, </P>  \r\n\r\n<P>Oliebranchens Fællesrepræsentation og </P>  \r\n\r\n<P>Turistvognmændene. </P>  \r\n\r\n<P>Der er af skatteministeren stillet et ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Centrum-Demokraternes og Det Radikale Venstres  \r\n\r\n medlemmer af udvalget) lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) understreger, at det er regeringens ansvar at fremsætte forslag til  \r\n\r\n undtagelser fra dieselafgiften, herunder i forhold til forhandlingerne  \r\n\r\n vedrørende strukturforslaget om anvendelsesområdet for dieselolieafgiften i  \r\n\r\n EF, der ifølge regeringens oplysninger formentlig er færdige i juni eller  \r\n\r\n juli måned 1992. </P>  \r\n\r\n<P>Et <I>mindretal</I> (Fremskridtspartiets og Kristeligt Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. Mindretallet kan ikke stemme for det stillede ændringsforslag.  \r\n\r\n</P>  \r\n\r\n<P>Et flertal inden for mindretallet (Fremskridtspartiets medlem af udvalget)  \r\n\r\n udtaler, at Fremskridtspartiet ikke kan støtte regeringens forslag om på  \r\n\r\n nuværende tidspunkt at forhøje diesel- og olieafgifter. Partiet mener, at en  \r\n\r\n sådan beslutning burde udsættes så længe som muligt. </P>  \r\n\r\n<P>Et mindretal inden for mindretallet (Kristeligt Folkepartis medlem af  \r\n\r\n udvalget) mener, at hele provenuet ved afgiftstilpasningen til EF-niveauet  \r\n\r\n burde tilfalde erhvervslivet som kompensation. Erhvervslivet skal ikke betale  \r\n\r\n for billigere øl og vin. </P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n vil redegøre for sin stilling til lovforslaget og det stillede  \r\n\r\n ændringsforslag ved 2. behandling. </P>  \r\n\r\n<P>ÆndringsforslagAf <I>skatteministeren</I> , tiltrådt af et <I>flertal</I>  \r\n\r\n (S, V, KF, CD og RV): </P>  \r\n\r\n<P>Til § 3 <B>1)</B> Paragraffen affattes således: </P>  \r\n\r\n<P> <B>&#187;§ 3</B>  <I>Stk. 1.</I> Loven træder i kraft den 1. oktober  \r\n\r\n 1992, jf. dog stk. 2. </P>  \r\n\r\n<P> <I>Stk. 2.</I> § 1, nr. 2-4, træder i kraft den 1. juli 1992. </P>  \r\n\r\n<P> <I>Stk. 3.</I> I perioden fra den 1. juli 1992 til og med den 30.  \r\n\r\n september 1992 svares afgift af forbrug af olieprodukter her i landet efter  \r\n\r\n følgende satser: </P>  \r\n\r\n<P>1) Gas- og dieselolie, der anvendes som motorbrændstof: 159 øre pr. l.  \r\n\r\n</P>  \r\n\r\n<P>2) Anden gas- og dieselolie: 149 øre pr. l. </P>  \r\n\r\n<P>3) Let dieselolie: 149 øre pr. l. </P>  \r\n\r\n<P>4) Fuelolie: 166 øre pr. kg. </P>  \r\n\r\n<P>5) Fyringstjære: 150 øre pr. kg. </P>  \r\n\r\n<P>6) Petroleum, der anvendes som motorbrændstof: 159 øre pr. l. </P>  \r\n\r\n<P>7) Anden petroleum: 149 øre pr. l. </P>  \r\n\r\n<P> <I>Stk. 4.</I> I perioden fra den 1. juli 1992 til og med den 30.  \r\n\r\n september 1992 udgør det ikketilbagebetalingsberettigede beløb i § 10, stk.  \r\n\r\n 2, 3. pkt., i lov om afgift af visse olieprodukter 93 øre pr. liter for  \r\n\r\n olieprodukter, der anvendes som drivmiddel i registrerede motorkøretøjer, dog  \r\n\r\n 83 øre pr. liter for let dieselolie.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Det foreslås, at de foreslåede afgiftsforhøjelser pr. 1. juli  \r\n\r\n 1992 og 1. januar 1993 træder i kraft den 1. oktober 1992. </P>  \r\n\r\n<P>Det foreslås dog, at afgiftsdifferentieringen mellem let dieselolie og  \r\n\r\n almindelig dieselolie gennemføres allerede fra 1. juli 1992, således at  \r\n\r\n afgiften af almindelig dieselolie bliver 10 øre højere pr. liter end afgiften  \r\n\r\n af let dieselolie. Det samme er tilfældet for petroleum til motordrift. </P>  \r\n\r\n<P>Det foreslås endvidere, at den forhøjede afgiftsgodtgørelse for ultralet  \r\n\r\n dieselolie til rutebiler ligeledes indføres pr. 1. juli 1992. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Ændringsforslaget medfører en reduktion af provenugevinsten i 1992 med  \r\n\r\n netto ca. 15 mio. kr. og en forøgelse af provenugevinsten i 1993 med netto  \r\n\r\n ca. 150 mio. kr. </P>  \r\n\r\n<P>Provenutabet i 1992 på netto ca. 15 mio. kr. fremkommer som forskellen  \r\n\r\n mellem et bruttoprovenutab på ca. 40 mio. kr. og en bruttoprovenugevinst på  \r\n\r\n ca. 25 mio. kr. Af bruttoprovenutabet vedrører ca. 25 mio. kr. lastbiler  \r\n\r\n m.v., ca. 10 mio. kr. personbiler og ca. 5 mio. kr. en mindre stigning i  \r\n\r\n engangsindtægten for de dele af olieforbruget, hvor afgiften godtgøres helt,  \r\n\r\n men med forsinkelse. Modsat opnås en provenugevinst på ca. 25 mio. kr. i 1992  \r\n\r\n ved at fremskynde udvidelsen af anvendelsesområdet for dieselafgiften. </P>  \r\n\r\n<P>Af provenugevinsten i 1993 på ca. 150 mio. kr. vedrører ca. 100 mio. kr.  \r\n\r\n lastbiler m.v. og ca. 45 mio. kr. udvidelsen af anvendelsesområdet for  \r\n\r\n dieselafgiften, mens de ca. 5 mio. kr., der tabes i 1992 vedrørende  \r\n\r\n engangsindtægten, vindes i 1993. </P>  \r\n\r\n<P>Provenuet af energiafgifterne ændres ikke på helårsbasis ved  \r\n\r\n ændringsforslaget. </P>  \r\n\r\n<P> <I>Administrative konsekvenser</I>  </P>  \r\n\r\n<P>Ændringsforslaget skønnes ikke at medføre nævneværdige administrative  \r\n\r\n konsekvenser for de statslige told- og skattemyndigheder. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/06/1992"
        },
        {
            "displayName": "Accession",
            "displayValue": "199114K00248"
        },
        {
            "displayName": "Entydig dokumentidentifikation",
            "displayValue": "CL002294"
        },
        {
            "displayName": "Dato for førstegangsindlæggelse",
            "displayValue": "01/06/1992"
        },
        {
            "displayName": "Dato for indlæggelse",
            "displayValue": "01/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "248"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}