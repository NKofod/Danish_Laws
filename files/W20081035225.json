{
    "id": 126827,
    "title": "Klage over manglende undersøgelse af subakut henvisning af patient med blæreproblem",
    "documentTypeId": "240",
    "isSagsforlobPeriodValid": true,
    "shortName": "KEN nr 10352 af 20/02/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over manglende undersøgelse af subakut henvisning af patient med blæreproblem</p>\r\n      <p class=\"TekstV\">Patientklagenævnet finder ikke grundlag for at kritisere lægerne ved gynækologisk/obstetrisk afdeling, &lt;****&gt;, der var involveret i behandling af &lt;****&gt; i perioden fra den 22. juni til den 14. august 2006, jf. lægelovens § 6.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">&lt;****&gt; var en 81 år gammel kvinde, der i 1999 havde et kompliceret forløb med knæprotese, der førte til amputation af højre ben over knæet, hvorefter hun blev kørestolsbruger. I 2005 blev hun indlagt på &lt;****&gt; for blærebetændelse og væskeunderskud.</p>\r\n      <p class=\"TekstV\">&lt;****&gt; blev ifølge klagen behandlet af egen læge for gentagne blærebetændelser i begyndelse af juni 2006. Trods behandlingen havde &lt;****&gt; fortsat svie ved vandladning og inkontinens, hvorfor hun anvendte bleer. Egen læge sendte henvisning til gynækologisk/obstetrisk afdeling, &lt;****&gt;, til nærmere undersøgelse.</p>\r\n      <p class=\"TekstV\">Ifølge udtalelse fra ledende overlæge &lt;****&gt;, gynækologisk/obstetrisk afdeling, &lt;****&gt;, blev henvisningen visiteret i afdelingen den 26. juni 2006, og &lt;****&gt; fik tid til den 30. juni 2006, idet egen læge havde anført, at han ønskede en fremskyndet undersøgelse.</p>\r\n      <p class=\"TekstV\">&lt;****&gt; var ikke i stand til at tømme sin postkasse i opgangen, hvorfor hun først blev opmærksom på datoen den 30. juni 2006, da hun blev afhentet til undersøgelsen. &lt;****&gt; var således uforberedt og valgte ikke at tage med til undersøgelsen. Derfor fik hun en ny tid til den 24. juli 2006. Imidlertid blev det på grund af ferieplaner i afdelingen nødvendigt at udsætte denne undersøgelse til den 14. august 2006.</p>\r\n      <p class=\"TekstV\">Den 28. juli 2006 blev &lt;****&gt; indlagt akut på &lt;****&gt; af egen læge på mistanke om tarmslyng. Undersøgelser viste, at &lt;****&gt; havde blodforgiftning forårsaget af bakterier formentlig udgået fra urinvejene.</p>\r\n      <p class=\"TekstV\">Tilstanden var kompliceret med svigt af lunger og nyrer samt syreforgiftning, og &lt;****&gt; blev behandlet med antibiotika, respirator og dialyse. Efter forbigående bedring af de forskellige organers funktion blev &lt;****&gt; fra medio august 2006 tiltagende dårlig og døde den 22. august 2006.</p>\r\n      <p class=\"TekstV\">Pårørende ønskede ikke obduktion.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">At det blev vurderet at være sundhedsmæssigt forsvarligt at aflyse planlagt undersøgelse den 24. juli 2006.</p>\r\n      <p class=\"Tekstoverskrift\">Nævnets afgørelse af klagen</p>\r\n      <p class=\"TekstV\">Lægerne ved gynækologisk/obstetrisk afdeling, &lt;****&gt;, der var involveret i behandlingen af &lt;****&gt; har ikke overtrådt lægelovens § 6.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">Det fremgår af henvisningssedlen, at &lt;****&gt;s egen læge vurderede, at indkaldelsen af &lt;****&gt; skulle ske fremskyndet på grund af væsentlige gener bestående i ufrivillig vandladning, smerter ved vandladning og hormonmangel.</p>\r\n      <p class=\"TekstV\">Det fremgår videre af henvisningssedlen, at henvisningen blev set af en overlæge den 26. juni 2006, hvorefter der blev aftalt en tid til den 30. juni 2006.</p>\r\n      <p class=\"TekstV\">Af klagen fremgår det, at &lt;****&gt; ikke selv var i stand til at tømme sin postkasse, hvorfor hun først blev opmærksom på indkaldelsen, da hun blev forsøgt afhentet den 30. juni 2006. &lt;****&gt; kunne på dette tidspunkt ikke overskue at skulle på hospitalet uden varsel, idet hun tidligere havde haft en dårlig oplevelse.</p>\r\n      <p class=\"TekstV\">Det fremgår herefter af henvisningssedlen, at der blev planlagt en ny tid til den 24. juli 2006.</p>\r\n      <p class=\"TekstV\">Af ledende overlæge &lt;****&gt; udtalelse til sagen fremgår det, at det på grund af ferie blev nødvendigt at udsætte den planlagte tid, hvorfor der blev aftalt en ny tid til den 14. august 2006.</p>\r\n      <p class=\"TekstV\">Nævnet kan oplyse, at hverken ufrivillig vandladning, smerter ved vandladning eller hormonmangel er diagnoser, der medfører akut henvisning, undersøgelse eller behandling. Nævnet kan endvidere oplyse, at vandladningsproblemer i form af tilbagevendende blærebetændelser og ufrivillig vandladning, der nødvendiggør ble, er faktorer, der øger risikoen for blærebetændelse med udsendelse af bakterier i blodet (urosepsis) - den sygdom, der var årsag til &lt;****&gt;s fatalt forløbende sygdom.</p>\r\n      <p class=\"TekstV\">Nævnet skal i den forbindelse bemærke, at det af henvisningssedlen fremgik, at undersøgelse for bakterier i urinen på henvisningstidspunktet var negativ.</p>\r\n      <p class=\"TekstV\">Det er således nævnets vurdering, at de visiterende læger på &lt;****&gt; handlede hurtigt og i overensstemmelse med den almindelige anerkendte faglige standard, da de visiterede &lt;****&gt; til undersøgelse få dage efter henvisningen var modtaget.</p>\r\n      <p class=\"TekstV\">Det er endvidere nævnets vurdering, at det må betegnes som uheldige omstændigheder, at brevet med indkaldelse ikke blev hentet i postkassen, og at &lt;****&gt; ikke magtede at komme uforberedt til undersøgelse på &lt;****&gt;. Undersøgelsen blev derefter udskudt først 24, siden 21 dage.</p>\r\n      <p class=\"TekstV\">Det er endelig nævnets vurdering, at lægerne på &lt;****&gt; ikke havde nogen chance for at vide, at &lt;****&gt; i den mellemliggende periode ville pådrage sig en urosepsis, en tilstand, der lige så godt kunne være opstået, selvom udredningen for ufrivillig vandladning, smerter ved vandladning og hormonmangel var startet.</p>\r\n      <p class=\"TekstV\">På den baggrund finder nævnet, at de læger ved gynækologisk/obstetrisk afdeling, &lt;****&gt; der var involveret i behandlingen af &lt;****&gt; ikke handlede under normen for almindelig anerkendt faglig standard.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2009"
        },
        {
            "displayName": "Accession",
            "displayValue": "W20081035225"
        },
        {
            "displayName": "Entydig dokumentidentifikation",
            "displayValue": "BK000745"
        },
        {
            "displayName": "Dato for indlæggelse",
            "displayValue": "10/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10352"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/02/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0866824"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}