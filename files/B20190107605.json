{
    "id": 210816,
    "title": "Bekendtgørelse om forretningsorden for Det Psykiatriske Ankenævn",
    "documentTypeId": "60",
    "isSagsforlobPeriodValid": true,
    "shortName": "BEK nr 1076 af 27/10/2019",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id4ba1877f-5134-4583-8749-8d791588ff6c\">Kapitel 1</a>\r\n      </td>\r\n      <td class=\"IndholdsfortegnelseTekst\">Det Psykiatriske Ankenævns opgaver og sammensætning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id67d7e786-ee4b-4a8f-bb2f-dd2332761b59\">Kapitel 2</a>\r\n      </td>\r\n      <td class=\"IndholdsfortegnelseTekst\">Forberedelse af sagerne</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idef3a0dd4-2ec0-48d9-9e87-bbc06e06918f\">Kapitel 3</a>\r\n      </td>\r\n      <td class=\"IndholdsfortegnelseTekst\">Afholdelse af møde m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc47b380a-5844-4274-931d-d1306fea0633\">Kapitel 4</a>\r\n      </td>\r\n      <td class=\"IndholdsfortegnelseTekst\">Afgørelser m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ideae6cd00-8426-4e27-aa2c-841764e7109c\">Kapitel 5</a>\r\n      </td>\r\n      <td class=\"IndholdsfortegnelseTekst\">Forskellige bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id862986df-2a75-4987-b326-debf71b97a71\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Det Psykiatriske Ankenævn</p>\r\n<p class=\"Indledning2\">I medfør af § 38 a, stk. 4, i lov om anvendelse af tvang i psykiatrien m.v., jf. lovbekendtgørelse nr. 936 af 2. september 2019, og efter forhandling med Det Psykiatriske Ankenævn fastsættes:</p>\r\n<p class=\"Kapitel\" id=\"id4ba1877f-5134-4583-8749-8d791588ff6c\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Det Psykiatriske Ankenævns opgaver og sammensætning</p>\r\n<p class=\"Paragraf\" id=\"idbe62fbb7-cc24-4c0f-9271-363095b5528b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Det Psykiatriske Ankenævn behandler klager over Det Psykiatriske Patientklagenævns afgørelser vedrørende tvangsbehandling, anvendelse af fysisk magt, indgivelse af et beroligende middel med magt, personlige alarm- og pejlesystemer og særlige dørlåse, personlig skærmning, der uafbrudt varer mere end 24 timer, samt aflåsning af patientstue på Sikringsafdelingen under Retspsykiatrisk afdeling, Region Sjælland, jf. § 38, stk. 1, i lov om anvendelse af tvang i psykiatrien m.v.</p>\r\n<p class=\"Paragraf\" id=\"idb4eb36fe-72f0-431c-87e1-90bf2b8c15ae\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Det Psykiatriske Ankenævn består af en dommer som formand, to medlemmer, der skal være psykiatere, beskikket efter indstilling fra Lægeforeningen og to medlemmer beskikket efter indstilling fra Danske Handicaporganisationer, jf. § 38 a, stk. 1, i lov om anvendelse af tvang i psykiatrien m.v.</p>\r\n<p class=\"Kapitel\" id=\"id67d7e786-ee4b-4a8f-bb2f-dd2332761b59\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Forberedelse af sagerne</p>\r\n<p class=\"Paragraf\" id=\"id62e8dcfb-10e6-4d45-ae4e-af102b155beb\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Formanden afgør, om en klage falder inden for ankenævnets kompetence, om klageren har tilstrækkelig retlig interesse i sagen, og om en klage skal afvises på grund af en overskridelse af klagefristen, jf. § 38, stk. 2, i lov om anvendelse af tvang i psykiatrien m.v.</p>\r\n<p class=\"Stk2\">\r\n   <span class=\"StkNr\" id=\"id8d37f3eb-c61c-4f75-9b54-3c6fb6c50245\">Stk. 2.</span> Formanden kan bemyndige sekretariatet, jf. § 4, stk. 1, til at træffe beslutninger efter stk. 1.</p>\r\n<p class=\"Paragraf\" id=\"idf60d186a-949d-4ff9-b39c-364056efa2c0\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Det Psykiatriske Ankenævn sekretariatsbetjenes af Patientombuddet, jf. § 38 a, stk. 3, i lov om anvendelse af tvang i psykiatrien m.v.</p>\r\n<p class=\"Stk2\">\r\n   <span class=\"StkNr\" id=\"id52a78af1-fba1-4a66-a101-12344ea7a2cd\">Stk. 2.</span> Sekretariatet bestemmer rækkefølgen for behandling af de indkomne klager, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"idf7c0d785-66b0-4885-82a0-a0f8210f1bb0\">Stk. 3.</span> Sekretariatet er ansvarligt for oplysning af sagen, indhentelse af fornøden sagkyndig vurdering og udarbejdelse af forslag til afgørelse.</p>\r\n<p class=\"Stk2\">\r\n   <span class=\"StkNr\" id=\"id4d8c771d-aa39-4d36-87e4-6ea1022aa404\">Stk. 4.</span> Sekretariatet kan under sagsforberedelsen forelægge en sag for Retslægerådet og Sundhedsstyrelsen.</p>\r\n<p class=\"Stk2\">\r\n   <span class=\"StkNr\" id=\"id04e51aca-bbf5-4d87-9a7d-e5b5279ba885\">Stk. 5.</span> Ankenævnets formand kan fastlægge generelle eller konkrete retningslinjer for sekretariatets virksomhed.</p>\r\n<p class=\"Kapitel\" id=\"idef3a0dd4-2ec0-48d9-9e87-bbc06e06918f\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Afholdelse af møde m.v.</p>\r\n<p class=\"Paragraf\" id=\"id7481d779-6abc-40bd-b13d-9a374019e563\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ankenævnet udøver sin virksomhed i møder, herunder telefonmøder eller lignende, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"idec805e17-26e5-48d2-8853-b02a0452ccdd\">Stk. 2.</span> Formanden kan træffe afgørelser i sager, som efter den af ankenævnet fulgte praksis ikke skønnes at give anledning til tvivl, herunder afvise anmodninger om genoptagelse af sager, jf. dog § 14, stk. 3. Dette gælder dog ikke sager, som skønnes at give anledning at ændre, hjemvise eller ophæve Det Psykiatriske Patientklagenævns afgørelse.</p>\r\n<p class=\"Stk2\">\r\n   <span class=\"StkNr\" id=\"idf3c86851-085d-45ff-a230-4bb9afef1661\">Stk. 3.</span> Sager, som formanden skønner egnet til skriftlig votering, kan sendes til medlemmerne med indstilling om afgørelse.</p>\r\n<p class=\"Paragraf\" id=\"idab4dbc73-7126-47b2-af47-fb3f271bef28\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved afgørelsen af en sag sammensættes ankenævnet som angivet i § 2.</p>\r\n<p class=\"Paragraf\" id=\"id16564c59-82f5-4fc8-bae8-84776c4c0e6b\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Formanden indkalder medlemmer eller disses suppleanter til et nævnsmøde.</p>\r\n<p class=\"Stk2\">\r\n   <span class=\"StkNr\" id=\"idb9b2142a-a940-402c-99d8-3b8fa06a9078\">Stk. 2.</span> Formanden fastsætter tid, sted og dagsorden for nævnsmøderne.</p>\r\n<p class=\"Stk2\">\r\n   <span class=\"StkNr\" id=\"ide4e9fb20-f1bf-46b0-ba88-c3a973818745\">Stk. 3.</span> Nævnsmøderne indkaldes med mindst 14 dages varsel. Indkaldelsen vedlægges en dagsorden over de sager, der skal behandles på mødet, et forslag til ankenævnets afgørelse af hver af sagerne, og det sagsmateriale, der er nødvendigt for, at ankenævnet kan træffe afgørelse i hver enkelt sag.</p>\r\n<p class=\"Stk2\">\r\n   <span class=\"StkNr\" id=\"idb00a6409-8a7c-4aaa-bf42-c4222fc33a68\">Stk. 4.</span> Formanden kan bemyndige sekretariatet til at varetage formandens opgaver efter stk. 1-3.</p>\r\n<p class=\"Paragraf\" id=\"idca6a6815-600e-46aa-94b2-bfd24e18dd3a\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Formanden leder og tilrettelægger mødet.</p>\r\n<p class=\"Stk2\">\r\n   <span class=\"StkNr\" id=\"id72f7a0ac-f451-4084-aa35-fc82fdd531df\">Stk. 2.</span> Ankenævnet er ved afgørelsen af sager beslutningsdygtigt, når formanden samt et medlem beskikket efter indstilling fra Danske Handicaporganisationer og et medlem beskikket efter indstilling fra Lægeforeningen, er til stede.</p>\r\n<p class=\"Paragraf\" id=\"id81874054-b70c-4647-a023-8fdf371331a6\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ankenævnets møder er ikke offentlige.</p>\r\n<p class=\"Stk2\">\r\n   <span class=\"StkNr\" id=\"id9dd95afe-b981-4607-be24-02c83c5b0815\">Stk. 2.</span> Ankenævnets formand kan bestemme, at særligt sagkyndige eller andre kan deltage uden stemmeret ved ankenævnets behandling af en sag.</p>\r\n<p class=\"Kapitel\" id=\"idc47b380a-5844-4274-931d-d1306fea0633\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Afgørelser m.v.</p>\r\n<p class=\"Paragraf\" id=\"idbee550e7-a816-40f6-b82a-4dd25baea4df\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ankenævnets afgørelser træffes ved stemmetal. I tilfælde af stemmelighed er formandens stemme udslagsgivende.</p>\r\n<p class=\"Stk2\">\r\n   <span class=\"StkNr\" id=\"id5173002a-2da8-4bbb-8a24-c03caa8b321a\">Stk. 2.</span> Ankenævnets afgørelser indføres i en beslutningsprotokol, som underskrives af formanden. Et medlem kan kræve en kort begrundelse for sit standpunkt tilført protokollen.</p>\r\n<p class=\"Stk2\">\r\n   <span class=\"StkNr\" id=\"idad591862-f379-4084-9b89-32b88070c80e\">Stk. 3.</span> Afgørelser udfærdiges skriftligt, med begrundelse og med angivelse af, om det er et enigt ankenævn eller et flertal af ankenævnets medlemmer, der har truffet afgørelse. I afgørelsen angives navnene på de medlemmer, der har deltaget i afgørelsen. Et medlems eventuelle særstandpunkt anføres kort i afgørelsen med angivelse af medlemmets navn.</p>\r\n<p class=\"Paragraf\" id=\"id028ddbb8-e26d-47ba-8782-ecd60d6fe3ac\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ankenævnets afgørelse sendes til klageren, Det Psykiatriske Patientklagenævn og den psykiatriske afdeling, afgørelsen vedrører. Afgørelsen sendes endvidere til regionsrådet.</p>\r\n<p class=\"Stk2\">\r\n   <span class=\"StkNr\" id=\"id16ff2afb-f460-4494-aa4a-61743c4e2825\">Stk. 2.</span> Afgørelsen kan endvidere sendes til Styrelsen for Patientsikkerhed og andre med berettiget interesse.</p>\r\n<p class=\"Paragraf\" id=\"id0ee75200-9830-4d8d-a7d6-c694e9eb838d\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Ankenævnets afgørelser offentliggøres i anonymiseret form, hvis de er af principiel betydning eller har almen interesse og er egnede som vejledning om ankenævnets praksis.</p>\r\n<p class=\"Paragraf\" id=\"idb1334086-a71f-4d81-a416-466a88ef0c6b\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ankenævnet kan tiltræde, ændre, hjemvise eller ophæve Det Psykiatriske Patientklagenævns afgørelse.</p>\r\n<p class=\"Paragraf\" id=\"id538d4f83-09d7-4db7-9f8d-9ecc8d20cf7c\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ankenævnet er i sin virksomhed uafhængigt af instruktioner om den enkelte sags behandling og afgørelse, jf. § 38 a, stk. 1, 2. pkt., i lov om anvendelse af tvang i psykiatrien m.v.</p>\r\n<p class=\"Stk2\">\r\n   <span class=\"StkNr\" id=\"idf9ad7b85-359a-48e3-bd93-430b0f75f9fb\">Stk. 2.</span> Ankenævnets afgørelser kan ikke indbringes for anden administrativ myndighed, jf. § 38, stk. 3, i lov om anvendelse af tvang i psykiatrien m.v.</p>\r\n<p class=\"Stk2\">\r\n   <span class=\"StkNr\" id=\"id17a5e976-7f18-48c1-95c9-a4dad3b5851d\">Stk. 3.</span> Fremkommer der i en sag, som er afgjort af ankenævnet, nye og for sagens afgørelse væsentlige oplysninger, tager ankenævnet sagen op til fornyet behandling og afgørelse. Det samme gælder, hvis der er begået væsentlige fejl i sagsbehandlingen.</p>\r\n<p class=\"Kapitel\" id=\"ideae6cd00-8426-4e27-aa2c-841764e7109c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Forskellige bestemmelser</p>\r\n<p class=\"Paragraf\" id=\"idc986f62d-61af-4b21-9fb5-9e4251f44121\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Ankenævnets medlemmer er ved udøvelsen af deres virksomhed for ankenævnet underlagt tavshedspligt, jf. forvaltningslovens § 27.</p>\r\n<p class=\"Paragraf\" id=\"id3553807c-27c3-47c6-acc5-c95eed926451\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Ankenævnets medlemmer er ved udøvelsen af deres virksomhed for ankenævnet omfattet af forvaltningslovens regler om inhabilitet.</p>\r\n<p class=\"Stk2\">\r\n   <span class=\"StkNr\" id=\"ideded85cd-2bb7-42f7-bf95-814dcfaa3c25\">Stk. 2.</span> Et nævnsmedlem har pligt til at underrette ankenævnet om forhold, som kan medføre vedkommendes inhabilitet, ligesom ethvert af ankenævnets andre medlemmer, der er bekendt med sådanne forhold, har pligt til at oplyse ankenævnet herom.</p>\r\n<p class=\"Stk2\">\r\n   <span class=\"StkNr\" id=\"id0e200577-ca41-4e9c-baa4-248354c45e7d\">Stk. 3.</span> Et nævnsmedlem må ikke medvirke ved behandlingen af en konkret sag i blandt andre følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"id53021f8e-7851-4682-81fa-a4c6397f30c0\">1)</span> hvis nævnsmedlemmet har nære personlige relationer til en af sagens parter,</p>\r\n<p class=\"Liste1\">\r\n   <span class=\"Liste1Nr\" id=\"idbc51288d-efd7-4c2d-9366-e408d711531d\">2)</span> hvis nævnsmedlemmet har deltaget i behandlingen af samme sag i en anden institution, eksempelvis Retslægerådet eller Patienterstatningen,</p>\r\n<p class=\"Liste1\">\r\n   <span class=\"Liste1Nr\" id=\"id0692990a-485a-4f6a-b988-d60813b95caf\">3)</span> hvis klager på noget tidspunkt er blevet undersøgt eller behandlet af nævnsmedlemmet,</p>\r\n<p class=\"Liste1\">\r\n   <span class=\"Liste1Nr\" id=\"id40d82223-7663-4559-a22d-6415087384e9\">4)</span> hvis klager i forbindelse med det påklagede forhold er blevet undersøgt eller behandlet på den psykiatriske afdeling, hvor nævnsmedlemmet er beskæftiget,</p>\r\n<p class=\"Liste1\">\r\n   <span class=\"Liste1Nr\" id=\"id93c22916-3288-49f2-95e0-914f0b2dd7b1\">5)</span> hvis nævnsmedlemmet er ansat på den psykiatriske afdeling, hvor anvendelsen af tvang fandt sted, eller var ansat på afdelingen på tidspunktet for anvendelsen af tvang i det påklagede forhold, eller</p>\r\n<p class=\"Liste1\">\r\n   <span class=\"Liste1Nr\" id=\"id4fcd25a7-6a2a-4c5b-b41c-06ac376ad536\">6)</span> hvis der i øvrigt foreligger konkrete omstændigheder, som kan være egnede til at vække tvivl om den pågældendes uvildighed.</p>\r\n<p class=\"Stk2\">\r\n   <span class=\"StkNr\" id=\"id6aa7412d-7785-4792-8e60-846182a10d75\">Stk. 4.</span> Hvis et nævnsmedlem er i tvivl om sin habilitet, kan spørgsmålet drøftes med sekretariatet.</p>\r\n<p class=\"Stk2\">\r\n   <span class=\"StkNr\" id=\"id440ad191-a996-452a-8d53-36cbf65d3594\">Stk. 5.</span> Ankenævnet afgør, om et nævnsmedlem kan deltage i behandlingen af en sag. Nævnsmedlemmet må ikke deltage i behandlingen og afgørelsen af spørgsmålet om vedkommendes inhabilitet. I tilfælde af stemmelighed er formandens stemme afgørende.</p>\r\n<p class=\"Paragraf\" id=\"id61303b8a-7949-4428-a3ce-2ce72b9884b6\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Det Psykiatriske Ankenævn afgiver en årsberetning om sin virksomhed, som sendes til sundheds- og ældreministeren, Sundhedsstyrelsen, Styrelsen for Patientsikkerhed og regionerne. Årsberetningen forberedes af sekretariatet.</p>\r\n<p class=\"Kapitel\" id=\"id862986df-2a75-4987-b326-debf71b97a71\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id757757db-8f1e-428a-9c35-4756a48630ed\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. november 2019.</p>\r\n<p class=\"Stk2\">\r\n   <span class=\"StkNr\" id=\"id35557e1d-38d5-41ff-a1a6-7de7003fe267\">Stk. 2.</span> Bekendtgørelse nr. 1574 af 15. december 2010 om forretningsorden for Det Psykiatriske Ankenævn ophæves.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 27. oktober 2019</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Sabine Godsvig Laursen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/2019"
        },
        {
            "displayName": "Accession",
            "displayValue": "B20190107605"
        },
        {
            "displayName": "Entydig dokumentidentifikation",
            "displayValue": "CN001071"
        },
        {
            "displayName": "Dato for førstegangsindlæggelse",
            "displayValue": "31/10/2019"
        },
        {
            "displayName": "Dato for indlæggelse",
            "displayValue": "31/10/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1076"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "27/10/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1905281"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}