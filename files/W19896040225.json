{
    "id": 39411,
    "title": "Uddannelsesstøtte. Ændringsansøgning i form af 2 breve ikke modtaget hos Styrelsen for Statens Uddannelsesstøtte. Stilles som om ændringsansøgning ikke var rettidig ",
    "documentTypeId": "240",
    "isSagsforlobPeriodValid": false,
    "shortName": "KEN nr 60402 af 08/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klager søgte ved 2 breve om ændring af støttetildelingen til satsen  \r\n\r\n for udeboende. Styrelsen for Statens Uddannelsesstøtte kunne ikke se, at den  \r\n\r\n havde modtaget brevene. Da klager ikke kunne bevise, at han havde indsendt de  \r\n\r\n 2 breve, kunne han ikke stilles, som om han rettidigt havde indsendt en  \r\n\r\n ændringsansøgning </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelsesstøtte. Ændringsansøgning i form af 2  \r\n\r\n breve ikke modtaget hos Styrelsen for Statens Uddannelsesstøtte. Stilles som  \r\n\r\n om ændringsansøgning ikke var rettidig </H1>  \r\n\r\n<P></P>  \r\n\r\n<P>Ankenævnets brev af 8. september 1989: </P>  \r\n\r\n<P>I et brev af 21. marts 1989 har De klaget over, at Styrelsen for Statens  \r\n\r\n Uddannelsesstøtte i brev af 23. februar 1989 har meddelt Dem, at man ikke kan  \r\n\r\n se, at man har modtaget Deres brev fra april 1988, hvor De anførte, at De i  \r\n\r\n støtteåret 1987/88 er berettiget til at modtage støtte som udeboende.  \r\n\r\n Styrelsen kan heller ikke se at have modtaget kopi af skøde mv., som De  \r\n\r\n indsendte i august 1988. Styrelsen kan på denne baggrund ikke behandle Deres  \r\n\r\n anmodning om en regulering af tildelingen for støtteåret 1987/88. Styrelsen  \r\n\r\n oplyser, at en ansøgning om ændring af tildelt støtte for støtteåret 1987/88  \r\n\r\n skulle have været indleveret til uddannelsesinstitutionen senest den 1. juni  \r\n\r\n 1988 for at kunne behandles. </P>  \r\n\r\n<P>De anfører i Deres klage, at De siden den 15. marts 1987 har haft halvpart  \r\n\r\n i ejerlejlighed med en månedlig udgift på 2.900 kr. I begyndelsen af april  \r\n\r\n 1988 fremsendte De til styrelsen dokumentation for dette ejerforhold i form  \r\n\r\n af kopi af skøde samt kopi af udgiftskvitteringer. De hørte intet fra  \r\n\r\n styrelsen. De henvendte Dem til styrelsen igen i august 1988 i forbindelse  \r\n\r\n med indtægtskontrollen, hvor De endnu engang vedlagde kopier af skøde og  \r\n\r\n udgiftskvitteringer. De har således til styrelsen fremsendt private papirer,  \r\n\r\n som ingen ved, hvor er. De har af styrelsens sagsbehandler fået at vide, at  \r\n\r\n sagen kan beskrives som påstand mod påstand. De opgør det beløb, De har til  \r\n\r\n gode, til 9.220 kr. </P>  \r\n\r\n<P>SU-styrelsen har i brev af 6. juni 1989 i anledning af Deres klage afgivet  \r\n\r\n en udtalelse, som De har fået tilsendt i kopi. Styrelsen udtaler, at den, som  \r\n\r\n anført i brevet til Dem den 23. februar 1989, ikke kan se at have modtaget en  \r\n\r\n ændringsansøgning og derfor heller ikke har haft mulighed for at vurdere, om  \r\n\r\n De i støtteåret 1987/88 var berettiget til at modtage støtte som udeboende.  \r\n\r\n Styrelsen fastholder på denne baggrund, at den ikke kan ændre  \r\n\r\n støttetildelingen. </P>  \r\n\r\n<P>De har i et brev modtaget 16. juni 1989 kommenteret styrelsens udtalelse  \r\n\r\n og henholdt Dem til afsnit 1 i brevet af 21. marts 1989. </P>  \r\n\r\n<P>Ankenævnet kan henvise til § 22, stk. 1, i Undervisningsministeriets  \r\n\r\n bekendtgørelse nr. 159 af 31. marts 1987 om uddannelsesstøtte, hvoraf det  \r\n\r\n fremgår, at en uddannelsessøgende i løbet af støtteåret kan søge om ændring  \r\n\r\n af tildelt støtte. Ansøgning afleveres på særligt skema til  \r\n\r\n uddannelsesinstitutionen senest den 1. juni i støtteåret. </P>  \r\n\r\n<P>Nævnet finder, at da De ikke kan bevise, at De har indsendt de 2 breve,  \r\n\r\n som styrelsen angiver ikke at have modtaget, kan De ikke stilles, som om De  \r\n\r\n rettidigt havde indsendt en ændringsansøgning. </P>  \r\n\r\n<P>Nævnet bemærker i øvrigt, at det fremgår af bekendtgørelsens § 14, stk. 1,  \r\n\r\n at en uddannelsessøgende er hjemmeboende, når vedkommende i folkeregistret  \r\n\r\n står tilmeldt den ene eller begge forældres adresse. Det kan derfor ikke ud  \r\n\r\n fra de foreliggende oplysninger afgøres, om De ville have været berettiget  \r\n\r\n til støtte som udeboende. </P>  \r\n\r\n<P>Nævnet finder således, at der ikke er tilstrækkeligt grundlag for at ændre  \r\n\r\n støttetildelingen for 1987/88, og nævnet kan tiltræde styrelsens afgørelse af  \r\n\r\n 23. februar 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19896040225"
        },
        {
            "displayName": "Entydig dokumentidentifikation",
            "displayValue": "CA007346"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60402"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/09/1989"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "131/89"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}