{
    "id": 127229,
    "title": "Bekendtgørelse om registrering af aktiver i direkte tegnende forsikringsselskaber, tværgående pensionskasser, firmapensionskasser og filialer i Danmark af udenlandske direkte tegnende forsikringsselskaber",
    "documentTypeId": "60",
    "isSagsforlobPeriodValid": true,
    "shortName": "BEK nr 922 af 28/09/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om registrering af aktiver i direkte tegnende forsikringsselskaber, tværgående pensionskasser, firmapensionskasser og filialer i Danmark af udenlandske direkte tegnende forsikringsselskaber</p>\r\n      <p class=\"Indledning2\">I medfør af § 3, § 169, nr. 4, § 199, stk. 6 og § 373, stk. 4 og 5, i lov om finansiel virksomhed, jf. lovbekendtgørelse nr. 793 af 20. august 2009, og § 51, stk.1, nr. 3, § 52, stk. 1 og § 71, stk. 4 og 5, i lov om tilsyn med firmapensionskasser, jf. lovbekendtgørelse nr. 1561 af 19. december 2007, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Livsforsikringsselskaber og tværgående pensionskasser skal føre et register over aktiver til en værdi, der til enhver tid mindst skal modsvare værdien af de af selskabernes og de tværgående pensionskassers ansvarshavende aktuarer opgjorte samlede forsikringsmæssige hensættelser. Tilsvarende skal firmapensionskasser registrere aktiver til en værdi, der til enhver tid mindst skal modsvare de af firmapensionskassernes ansvarshavende aktuarer opgjorte samlede pensionsmæssige hensættelser.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Udenlandske forsikringsselskaber med vedtægtsmæssigt hjemsted uden for Den Europæiske Union eller uden for lande, som Fællesskabet har indgået aftale med, og som driver direkte livsforsikringsvirksomhed her i landet gennem en filial, skal registrere aktiver til en værdi, der til enhver tid mindst skal modsvare de af de ansvarshavende aktuarer for selskabernes filialer opgjorte forsikringsmæssige hensættelser vedrørende filialerne.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Skadeforsikringsselskaber skal føre et register over aktiver til en værdi, der til enhver tid mindst skal modsvare værdien af de af selskaberne opgjorte samlede forsikringsmæssige hensættelser samt aktiver til en værdi, der skal modsvare indgåede præmier, hvor forsikringsperioden først påbegyndes på et senere tidspunkt.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Udenlandske forsikringsselskaber med vedtægtsmæssigt hjemsted uden for Den Europæiske Union eller uden for lande, som Fællesskabet har indgået aftale med, og som driver direkte skadesforsikringsvirksomhed her i landet gennem en filial, skal registrere aktiver til en værdi, der til enhver tid mindst skal modsvare de opgjorte forsikringsmæssige hensættelser vedrørende filialerne samt aktiver til en værdi, der skal modsvare de i filialen indgåede præmier, hvor forsikringsperioden først påbegyndes på et senere tidspunkt.</p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Denne bekendtgørelse finder ikke anvendelse på genforsikringsvirksomhed i de i stk. 1-4 nævnte selskaber m.v.</p>\r\n      <p class=\"ParagrafGruppeOverskrift\"><span id=\"Kap0_X2\">Registerets indhold og indretning</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Registeret skal til enhver tid udvise samtlige aktiver, der omfattes af registreringen. For forsikringsselskaber, tværgående pensionskasser og filialer skal de registrerede aktiver opfylde bestemmelserne i §§ 159-161, § 162, stk. 1, §§ 163 og 164 i lov om finansiel virksomhed. For firmapensionskasser skal de registrerede aktiver opfylde bestemmelserne i §§ 46 a-c, 46 d, stk. 1 og §§ 46 e og 46 f i lov om tilsyn med firmapensionskasser.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Anvendes § 162, stk. 2, 3 eller 4, i lov om finansiel virksomhed eller § 46 d, stk. 2, i lov om tilsyn med firmapensionskasser, registreres kapitalandele i samt eventuelle lån til det pågældende datterselskab, jf. lov om finansiel virksomhed § 167, stk. 4, og lov om tilsyn med firmapensionskasser § 49, stk. 3.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> I de i stk. 2 nævnte tilfælde skal datterselskabets aktiver inden for de begrænsninger, der fremgår af § 162, stk. 2, 3 eller 4, i lov om finansiel virksomhed eller af § 46 d, stk. 2, i lov om tilsyn med firmapensionskasser tilsammen med de aktiver, der i øvrigt indgår i moderselskabets register, opfylde de i stk. 1 nævnte bestemmelser.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Registeret kan omfatte aktiver der, som kategori eller enkeltaktiv overskrider begrænsningerne i §§ 163 og 164 i lov om finansiel virksomhed. Når alle enkeltaktiver og aktivkategorier medregnes til de begrænsede værdier, skal mindstekravet til de registrerede aktivers samlede værdi dog fortsat være opfyldt. Tilsvarende gælder for aktiver, der overskrider begrænsningerne i §§ 46 e-f i lov om tilsyn med firmapensionskasser.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Samtlige aktiver som nævnt i § 2, stk. 1, skal entydigt individualiseres og anføres i registeret med den senest opgjorte regnskabsmæssige værdi opgjort i overensstemmelse med reglerne for forsikringsselskabers, pensionskassers eller filialers regnskabsaflæggelse.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> For indskud i pengeinstitutter anføres tillige pengeinstituttets navn og kontonummer.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> For hvert fondsaktiv registreret i en værdipapircentral skal det kontoførende institut og depotkontonummer tillige anføres.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> For aktiver, der er indlagt i et pengeinstitut, anføres tillige pengeinstituttets navn og det depotkontonummer, hvorunder aktivet er indlagt i pengeinstituttet.</p>\r\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> For værdipapirer indlagt i samledepot angives hvilke værdipapirer, der tilhører det enkelte forsikringsselskab, pensionskasse eller filial.</p>\r\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> For indskud på fælleskonti angives den andel, som tilhører det enkelte forsikringsselskab, pensionskasse eller filial.</p>\r\n      <p class=\"Stk2\"><span class=\"StkNr\" id=\"Par3_Stk7\">Stk. 7.</span> For andre aktiver anføres tillige opbevaringssted.</p>\r\n      <p class=\"Stk2\"><span class=\"StkNr\" id=\"Par3_Stk8\">Stk. 8.</span> Indgår der fast ejendom blandt aktiverne, registreres et tinglyst ejerpantebrev, jf. § 167, stk. 3, i lov om finansiel virksomhed og § 49, stk. 2, i lov om tilsyn med firmapensionskasser. Indgår der andele i ejendomsinteressentskaber blandt aktiverne, registreres interessentskabsandelen.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Det skal af registeret samt udtræk herfra udtrykkeligt fremgå, at registeret er ført i henhold til § 167, stk. 1, i lov om finansiel virksomhed eller § 49, stk. 1, i lov om tilsyn med firmapensionskasser.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Registeret skal være opbygget således, at der til enhver tid i løbet af 24 timer kan fremdrages en oversigt over samtlige registrerede aktiver, herunder de i § 3 nævnte oplysninger.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Består registeret af flere delsystemer, skal registeret indeholde en udførlig beskrivelse af sammenhængen mellem delsystemerne, samt hvorledes registeret fremkommer på en given opgørelsesdag.</p>\r\n      <p class=\"ParagrafGruppeOverskrift\"><span id=\"Kap0_X3\">Retningslinjer og forretningsgang</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Bestyrelsen for forsikringsselskabet eller pensionskassen skal fastsætte retningslinjer for registerets indretning, og for hvordan registeret føres. For filialer fastsættes retningslinjerne af generalagenten. Bestyrelsen skal foretage et begrundet skøn over, andelen af aktiver og hvilke aktivtyper der skal dække de forsikrings- eller pensionsmæssige hensættelser og i forlængelse heraf, hvor stor overdækningen skal være. Bestyrelsen i skadesforsikringsselskaber skal tillige tage udsving i de forsikringsmæssige hensættelser i betragtning. For filialer skal det begrundede skøn foretages af generalagenten.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Retningslinjerne skal blandt andet angive, hvorledes:</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> der tages højde for udsving i de registrerede aktivers værdi, således at det sikres, at de registrerede aktivers værdi til enhver tid mindst svarer til de forsikrings- eller pensionsmæssige hensættelser,</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> der tages højde for udsving i både præmiehensættelser og erstatningshensættelser, således at der er taget stilling til eventuelle ændringer i gennemsnits- eller frekvensskader samt mulige storskader,</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num3\">3)</span> forfaldne renter og provenu ved salg eller udtrækning behandles, herunder om renter og provenu omfattes af registeret,</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num4\">4)</span> registeret eventuelt er opdelt i delsystemer.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Retningslinjerne skal endvidere angive, hvem der er ansvarlig for at føre registeret, samt hvem der er ansvarlig for at kontrollere registeret.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Forsikringsselskabets eller pensionskassens direktion skal fastsætte en forretningsgang for registerets løbende overvågning ogajourføring. For filialer skal forretningsgangen fastsættes af generalagenten.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Forretningsgangen skal sikre, at registeret til stadighed indeholder registrerede aktiver til en værdi, der mindst modsvarer de forsikrings- eller pensionsmæssige hensættelser, samt at de i medfør af § 5 udstedte retningslinjer følges.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Forretningsgangen skal blandt andet angive, hvorledes</p>\r\n      <p class=\"Liste1\"><span class=\"Liste1Nr\" id=\"Par6_Stk3_Num1\">1)</span> de registrerede aktiver entydigt individualiseres, jf. § 3, stk. 2-6,</p>\r\n      <p class=\"Liste1\"><span class=\"Liste1Nr\" id=\"Par6_Stk3_Num2\">2)</span> opbevaringssted for tinglyst ejerpantebrev samt andre aktiver angives, jf. § 3, stk. 7 og 8,</p>\r\n      <p class=\"Liste1\"><span class=\"Liste1Nr\" id=\"Par6_Stk3_Num3\">3)</span> den i registeret anførte værdi af aktiverne opgøres, samt</p>\r\n      <p class=\"Liste1\"><span class=\"Liste1Nr\" id=\"Par6_Stk3_Num4\">4)</span> registeret fremkommer på en given opgørelsesdag.</p>\r\n      <p class=\"ParagrafGruppeOverskrift\"><span id=\"Kap0_X4\">Deponering</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Finanstilsynet kan i henhold til § 167, stk. 6, i lov om finansiel virksomhed og i henhold til § 49, stk. 5, i lov om tilsyn med firmapensionskasser kræve registeret deponeret.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ved den i stk. 1 nævnte deponering skal Finanstilsynet registreres som berettiget til fondsaktiver i en værdipapircentral. Øvrige aktiver, der tjener til dækning af hensættelserne, skal håndpantsættes til fordel for Finanstilsynet.</p>\r\n      <p class=\"ParagrafGruppeOverskrift\"><span id=\"Kap0_X5\">Indberetning</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Senest en måned efter hvert kvartal skal forsikringsselskabet, pensionskassen eller filialen indsende en opgørelse over de samlede forsikringsmæssige hensættelser ved kvartalets udgang og en opgørelse over de registrerede aktiver, der skal dække hensættelserne.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Indberetning sker ved benyttelse af de af Finanstilsynet hertil udarbejdede skemaer.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Opgørelsen over hensættelserne underskrives i livsforsikringsselskaber, tværgående pensionskasser, firmapensionskasser og de i § 1, stk. 2, nævnte filialer af den ansvarshavende aktuar. Opgørelsen over hensættelserne og indgåede præmier, hvor forsikringsperioden først påbegyndes på et senere tidspunkt, underskrives i øvrige forsikringsselskaber og de i § 1, stk. 4, nævnte filialer af direktøren eller generalagenten. Opgørelsen af de registrerede aktiver underskrives af forsikringsselskabets, pensionskassens eller filialens direktør, forretningsfører eller generalagent samt den valgte revision, der erklærer sig om, henholdsvis den regnskabsmæssige værdi og værdierne opgjort efter § 2, stk. 4, og om, at aktiverne, der er registreret, opfylder bestemmelserne i §§ 159-161, § 162, stk. 1, §§ 163 og 164 samt § 166 i lov om finansiel virksomhed, alternativt bestemmelserne i §§ 46 a-c, 46 d, stk. 1 og §§ 46 e og 46 f i lov om tilsyn med firmapensionskasser. Direktør eller forretningsfører er den direktion, der er anmeldt til Erhvervs- og Selskabsstyrelsen.</p>\r\n      <p class=\"ParagrafGruppeOverskrift\"><span id=\"Kap0_X6\">Revision</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Den valgte revision skal påse, at der foreligger de i § 5 nævnte retningslinjer, den i § 6 nævnte forretningsgang og at retningslinjer og forretningsgang overholder kravene i §§ 2-6, samt at bestyrelsen har foretaget et begrundet skøn i overensstemmelse med § 5</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Ud over at afgive den i § 8, stk. 3, omhandlede erklæring, skal den valgte revision mindst to gange om året foretage uanmeldt revision og i denne forbindelse kontrollere, at de registrerede aktiver er til stede og har en værdi opgjort i overensstemmelse med § 2, stk. 4, der mindst modsvarer de forsikrings- eller pensionsmæssige hensættelser. Såfremt en sådan uanmeldt revision giver anledning til særlige bemærkninger, skal den valgte revision straks underrette Finanstilsynet herom. Den valgte revision skal i revisionsprotokollatet vedrørende årsregnskabet redegøre for den foretagne kontrol.</p>\r\n      <p class=\"ParagrafGruppeOverskrift\"><span id=\"Kap0_X7\">Straffebestemmelser</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Overtrædelse af § 1, stk. 1-4, §§ 3-6, § 8, stk. 1, og § 9 straffes med bøde.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\"><span id=\"Kap0_X8\">Ikrafttræden</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. oktober 2009.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Samtidig ophæves bekendtgørelse nr. 835 af 21. juli 2006 om registrering af aktiver i forsikringsselskaber m.v.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bekendtgørelsen gælder ikke for Færøerne og Grønland.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Finanstilsynet, den 28. september 2009</P><P CLASS=SIGN1 ALIGN=\"CENTER\">Ulrik Nødgaard</P><P CLASS=SIGN2 ALIGN=\"RIGHT\">/ Per Plougmand Bærtelsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2009"
        },
        {
            "displayName": "Accession",
            "displayValue": "B20090092205"
        },
        {
            "displayName": "Entydig dokumentidentifikation",
            "displayValue": "AU003716"
        },
        {
            "displayName": "Dato for førstegangsindlæggelse",
            "displayValue": "30/09/2009"
        },
        {
            "displayName": "Dato for indlæggelse",
            "displayValue": "13/10/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "922"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/09/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 162-0013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}