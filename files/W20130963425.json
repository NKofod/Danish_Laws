{
    "id": 158543,
    "title": "Påbud om at virksomheden skal sikre, at ingen i virksomheden udsættes for støjbelastning over 85 dB(A) eller spidsværdier af impulser over 137 dB(C) samt rådgiverpåbud",
    "documentTypeId": "240",
    "isSagsforlobPeriodValid": true,
    "shortName": "KEN nr 9634 af 01/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at virksomheden skal sikre, at ingen i virksomheden udsættes for støjbelastning over 85 dB(A) eller spidsværdier af impulser over 137 dB(C) samt rådgiverpåbud</p>\r\n<div class=\"Resume\">\r\n   <p class=\"TekstGenerel\">Arbejdstilsynet afholdt tilsynsbesøg på virksomheden og konstaterede, at der slibes, pudses og bankes på betonelementer rundt omkring i produktionshallerne, og man kunne ikke tale sammen, f.eks. under en slibeproces, hvor Arbejdstilsynet stod ca. 10 meter fra den ansatte, der sleb. Man måtte hæve stemmerne markant for at kunne tale sammen.</p>\r\n   <p class=\"TekstGenerel\">Under pudsning på et betonelement med en ”Glitterpudsemaskine”, der kørte på luft, larmede det markant mere end da en ansat brugte en ”Glitterpudsemaskine”, der kørte på el. Forskellen var betydelig i forhold til støjniveauet.</p>\r\n   <p class=\"TekstGenerel\">Ved en klippemaskine i Jernbinderiet var der en del støj pga. stålemner, der faldt ned på betonunderlaget eller ned på andre stålemner.</p>\r\n   <p class=\"TekstGenerel\">Virksomheden oplyste, at de har fået lavet støjmålinger ude i deres produktion, og at de efterfølgende har fået udleveret en målerapport.</p>\r\n   <p class=\"TekstGenerel\">Arbejdstilsynet afgav herefter påbud om, at virksomheden skal sikre, at ingen i virksomheden udsættes for støjbelastning over 85 dB(A) eller spidsværdier af impulser over 137 dB(C) samt rådgiverpåbud.</p>\r\n   <p class=\"TekstGenerel\">Arbejdsmiljøklagenævnet hjemviste det materielle påbud til Arbejdstilsynet og ophævede rådgiverpåbuddet.</p>\r\n   <p class=\"TekstGenerel\">I forhold til det materielle påbud lagde nævnet vægt på, at Arbejdstilsynet ikke i tilstrækkelig grad havde dokumenteret, at de ansatte udsættes for støjbelastning over 85 dB(A) eller spidsværdier over 137 dB(C) i virksomhedens produktionslokaler.</p>\r\n   <p class=\"TekstGenerel\">Nævnet lagde herved vægt på, at Arbejdstilsynet ved tilsynsbesøget alene konstaterede, at der slibes, pudses og bankes på betonelementer rundt omkring i hallerne, og at man ikke kunne tale sammen, f.eks. under en slibeproces, hvor Arbejdstilsynet stod cirka 10 meter fra den ansatte, og at man måtte hæve stemmen markant for at kunne tale sammen.</p>\r\n   <p class=\"TekstGenerel\">Nævnet lagde desuden vægt på, at Arbejdstilsynets påbud er begrundet i en støjrapport, der er udarbejdet før tilsynsbesøget og som virksomheden har oplyst til Arbejdstilsynet, er behæftet med fejl.</p>\r\n   <p class=\"TekstGenerel\">I forhold til rådgiverpåbuddet bemærkede nævnet, at det er en forudsætning for at kunne give en arbejdsgiver et rådgiverpåbud, at der er konstateret en overtrædelse af arbejdsmiljølovgivningen, hvorved der efter nævnets hjemvisning af det materielle påbud ikke var grundlag for rådgiverpåbuddet.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 25. juni 2013 behandlet [navn udeladt]s klage over Arbejdstilsynets afgørelse af 13. februar 2013.</p>\r\n<p class=\"NormalInd\">Ved afgørelsen blev der afgivet påbud om, at virksomheden skal sikre, at ingen i virksomheden udsættes for støjbelastning over 85 dB(A) eller spidsværdier af impulser over 137 dB(C).</p>\r\n<p class=\"NormalInd\">Ved afgørelsen blev der desuden afgivet påbud om, at virksomheden skal anvende autoriseret arbejdsmiljørådgiver til at bistå med at efterkomme overtrædelsen og forebygge lignende arbejdsmiljøproblemer.</p>\r\n<p class=\"NormalInd\">Nævnet traf følgende</p>\r\n<p style=\"text-align: center;\">A F G Ø R E L S E R</p>\r\n<p class=\"NormalInd\">Arbejdsmiljøklagenævnet hjemviser Arbejdstilsynets afgørelse om, at [navn udeladt] skal sikre, at ingen i virksomheden udsættes for støjbelastning over 85 dB(A) eller spidsværdier af impulser over 137 dB(C).</p>\r\n<p class=\"NormalInd\">Det betyder, at Arbejdstilsynet skal vurdere sagen på ny.</p>\r\n<p class=\"NormalInd\">[navn udeladt] vil høre nærmere fra Arbejdstilsynet.</p>\r\n<p class=\"NormalInd\">Arbejdsmiljøklagenævnet ophæver Arbejdstilsynets afgørelse om, at [navn udeladt] skal anvende autoriseret arbejdsmiljørådgiver til at bistå med at efterkomme overtrædelsen og forebygge lignende arbejdsmiljøproblemer.</p>\r\n<p style=\"text-align: center;\">B E G R U N D E L S E</p>\r\n<p>\r\n   <span class=\"Bold\">Påbuddet:</span>\r\n</p>\r\n<p class=\"NormalInd\">Nævnet lægger vægt på, at Arbejdstilsynet ved tilsynsbesøget den 29. oktober 2012 ikke i tilstrækkelig grad har dokumenteret, at de ansatte udsættes for støjbelastning over 85 dB(A) eller spidsværdier over 137 dB(C) i virksomhedens produktionslokaler.</p>\r\n<p class=\"NormalInd\">Nævnet lægger herved vægt på, at Arbejdstilsynet ved tilsynsbesøget den 29. oktober 2012 ved rundgang i produktionen alene konstaterede, at der slibes, pudses og bankes på betonelementer rundt omkring i hallerne, og at man ikke kunne tale sammen, f.eks. under en slibeproces, hvor Arbejdstilsynet stod cirka 10 meter fra den ansatte, og at man måtte hæve stemmen markant for at kunne tale sammen.</p>\r\n<p class=\"NormalInd\">Arbejdstilsynet konstaterede desuden ved tilsynsbesøget, at det larmede markant mere, da en ansat under pudsning på et betonelement brugte en pudsemaskine, der kørte på luft, end da en ansat brugte en pudsemaskine, der kørte på el.</p>\r\n<p class=\"NormalInd\">Nævnet lægger desuden vægt på, at Arbejdstilsynets påbud er begrundet i en støjrapport af 23. januar 2012, som virksomheden har fået udarbejdet af firmaet [navn udeladt].</p>\r\n<p class=\"NormalInd\">Nævnet finder ikke, at støjrapporten fra [navn udeladt] kan tillægges afgørende vægt, idet rapporten bygger på målinger af støj og arbejdsforhold fra før den 23. januar 2012.</p>\r\n<p class=\"NormalInd\">Nævnet lægger i den forbindelse vægt på, at virksomheden allerede i høringssvar af 23. november 2012 oplyste Arbejdstilsynet om, at støjrapporten var behæftet med fejl, idet de samlede eksponeringstider ikke er korrekte, og at virksomheden efter støjrapporten har lavet nye tiltag i form af at gå over til flydebeton, elpudsemaskiner og brug af magneter i stedet for iboring af bolte osv.</p>\r\n<p class=\"NormalInd\">Arbejdsmiljøklagenævnets afgørelse om at hjemvise påbuddet om støjbelastning er truffet af et enigt nævn.</p>\r\n<p>\r\n   <span class=\"Bold\">Rådgiverpåbuddet:</span>\r\n</p>\r\n<p class=\"NormalInd\">Arbejdsmiljøklagenævnet lægger vægt på, at nævnet har hjemvist Arbejdstilsynets afgørelse med påbud om, at virksomheden skal sikre, at ingen i virksomheden udsættes for støjbelastning over 85 dB(A) eller spidsværdier af impulser over 137 dB(C).</p>\r\n<p class=\"NormalInd\">Det følger af reglerne om brug af autoriserede arbejdsmiljørådgivere, at arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed, og når overtrædelserne er konstateret ved et enkeltstående tilsyn.</p>\r\n<p class=\"NormalInd\">Det er således en forudsætning for at give en arbejdsgiver påbud om brug af autoriseret arbejdsmiljørådgiver, at der er konstateret en overtrædelse af arbejdsmiljølovgivningen.</p>\r\n<p class=\"NormalInd\">Der er således ikke grundlag for påbuddet om brug af autoriseret arbejdsmiljørådgiver til at bistå med at efterkomme overtrædelsen og forebygge lignende arbejdsmiljøproblemer.</p>\r\n<p class=\"NormalInd\">Arbejdsmiljøklagenævnets afgørelse om ophævelse af rådgiverpåbuddet er truffet af et enigt nævn.</p>\r\n<p style=\"text-align: center;\">R E G L E R</p>\r\n<p class=\"NormalInd\">Ved afgørelserne er anvendt følgende regler:</p>\r\n<p>Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Om støj:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 11, stk. 1, i Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet.</p>\r\n</p>\r\n<p>Om arbejdets udførelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 14, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n</p>\r\n<p>Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 3, stk. 3, § 4, nr. 1, § 6, stk. 1 og stk. 3, § 7, § 20, i Arbejdstilsynets bekendtgørelse nr. 59 af 15. januar 2013 om brug af autoriserede arbejdsmiljørådgivere.</p>\r\n</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p style=\"text-align: center;\">[Stilling udeladt]</p>\r\n<p>\r\n   <span class=\"Bold\">Kopi til:</span>\r\n</p>\r\n<p>[Adressat udeladt]</p>\r\n<p>[Adressat udeladt]</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n   <span class=\"Bold\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2…</span>\r\n</p>\r\n<p class=\"NormalInd\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"NormalInd\">\r\n   <span class=\"Italic\">Stk. 2…</span>\r\n</p>\r\n<p class=\"NormalInd\">…</p>\r\n<p>\r\n   <span class=\"Bold\">Arbejdstilsynets bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet</span>\r\n</p>\r\n<p class=\"NormalInd\">…</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsgiverens pligter</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 11.</span> Ingen må udsættes for støjbelastning over 85 dB(A) eller spidsværdier af impulser over 137 dB(C).</p>\r\n<p class=\"NormalInd\">\r\n   <span class=\"Italic\">Stk. 2.</span> Hvor værdierne i stk. 1 overskrides, skal der:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> straks træffes foranstaltninger, der bringer støjen under værdierne i stk. 1,</p>\r\n   <p class=\"Liste1\">\r\n      <span class=\"Liste1Nr\">2)</span> ske en fastlæggelse af årsagerne til, at værdierne i stk. 1 blev overskredet, og</p>\r\n   <p class=\"Liste1\">\r\n      <span class=\"Liste1Nr\">3)</span> træffes tekniske og organisatoriske foranstaltninger for at undgå, at overskridelsen gentages.</p>\r\n</p>\r\n<p class=\"NormalInd\">\r\n   <span class=\"Italic\">Stk. 3.</span> Ved valg af foranstaltninger skal der i særlig grad tages hensyn til de i § 8 anførte foranstaltninger.</p>\r\n<p class=\"NormalInd\">\r\n   <span class=\"Italic\">Stk. 4.</span> De dele af arbejdsstedet, hvor der er risiko for, at den ansatte udsættes for støj, der overskrider værdierne i stk. 1, skal markeres med passende advarsels- og sikkerhedsskiltning. De pågældende steder skal afgrænses og adgangen hertil begrænses, når det er teknisk muligt.</p>\r\n<p class=\"NormalInd\">…</p>\r\n<p>\r\n   <span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span>\r\n</p>\r\n<p class=\"NormalInd\">…</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 14.</span> Unødig støjbelastning skal undgås. Støjniveauet under arbejdet skal derfor holdes så lavt, som det er rimeligt under hensyntagen til den tekniske udvikling, og fastsatte grænser skal overholdes.</p>\r\n<p class=\"NormalInd\">…</p>\r\n<p>\r\n   <span class=\"Bold\">Arbejdstilsynets bekendtgørelse nr. 59 af 15. januar 2013 om brug af autoriseret arbejdsmiljørådgiver</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 3.</span> Ved en rådgivningsvirksomhed forstås i denne bekendtgørelse en rådgivningsvirksomhed, der er autoriseret til at yde arbejdsmiljørådgivning efter bekendtgørelse om autorisation af rådgivningsvirksomheder på arbejdsmiljøområdet (autoriserede arbejdsmiljørådgivere).</p>\r\n<p class=\"NormalInd\">\r\n   <span class=\"Italic\">Stk. 2.</span> En rådgivningsvirksomhed kan blive autoriseret på et, flere eller alle områder. Områderne er:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> det ergonomiske område,</p>\r\n   <p class=\"Liste1\">\r\n      <span class=\"Liste1Nr\">2)</span> det biologiske område,</p>\r\n   <p class=\"Liste1\">\r\n      <span class=\"Liste1Nr\">3)</span> det kemiske område,</p>\r\n   <p class=\"Liste1\">\r\n      <span class=\"Liste1Nr\">4)</span> det fysiske område og</p>\r\n   <p class=\"Liste1\">\r\n      <span class=\"Liste1Nr\">5)</span> det psykosociale område.</p>\r\n</p>\r\n<p class=\"NormalInd\">\r\n   <span class=\"Italic\">Stk. 3.</span> Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbuddet, vedrører.</p>\r\n<p class=\"NormalInd\">\r\n   <span class=\"Bold\">§ 4.</span> Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8 – 25, dvs. vanskelige at løse.</p>\r\n   <p class=\"Liste1\">\r\n      <span class=\"Liste1Nr\">2)</span> Fem eller flere afgørelser som følge af overtrædelser af arbejdsmiljølovgivningen (rådgivningspåbud som følge af mange arbejdsmiljøproblemer), der ikke har udløst rådgivningspåbud efter §§ 8 - 25, når overtrædelserne er konstateret ved ét tilsyn i samme produktionsenhed, jf. definitionen af produktionsenhed i lov om Det Centrale Virksomhedsregister. Ét tilsyn kan bestå af flere besøg i et sammenhængende tilsynsforløb.</p>\r\n   <p class=\"Liste1\">\r\n      <span class=\"Liste1Nr\">3)</span> Påbud om undersøgelse af arbejdsmiljøforholdene (undersøgelsespåbud) på det psykiske område efter § 27, eller på det kemiske område efter § 28.</p>\r\n</p>\r\n<p class=\"NormalInd\">…</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Generelle pligter for arbejdsgivere og bygherrer, der modtager rådgivningspåbud</span>\r\n</p>\r\n<p class=\"NormalInd\">\r\n   <span class=\"Bold\">§ 6.</span> En arbejdsgiver eller bygherre, der modtager rådgivningspåbud efter § 4, nr. 1 eller 2, skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.</p>\r\n<p class=\"NormalInd\">\r\n   <span class=\"Italic\">Stk. 2.</span> En arbejdsgiver, der modtager rådgivningspåbud i forbindelse med undersøgelsespåbud efter § 4, nr. 3, skal sikre, at undersøgelsen udføres af en rådgivningsvirksomhed.</p>\r\n<p class=\"NormalInd\">\r\n   <span class=\"Italic\">Stk. 3.</span> En arbejdsgiver eller bygherre kan ikke til efterkommelse af rådgivningspåbud benytte en rådgivningsvirksomhed, der hører under den juridiske enhed, som har modtaget påbuddet, jf. definitionen af juridisk enhed i lov om Det Centrale Virksomhedsregister.</p>\r\n<p class=\"NormalInd\">\r\n   <span class=\"Bold\">§ 7.</span> Arbejdsgiveren har pligt til at inddrage arbejdsmiljøorganisationen i rådgivningsprocessen. I virksomheder, der ikke har pligt til at etablere arbejdsmiljøorganisation, skal arbejdsgiveren inddrage de ansatte.</p>\r\n<p class=\"NormalInd\">…</p>\r\n<p style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p style=\"text-align: center;\">\r\n   <span class=\"Bold\">Pligter for arbejdsgivere og bygherrer, der modtager rådgivningspåbud ved alvorlige eller komplekse arbejdsmiljøproblemer, der er vanskelige at løse</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 20.</span> Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører støjbelastning LEX (8 timer) over 85 dB(A) eller spidsværdier af impulser over 137 dB(C), hvor der ikke umiddelbart foreligger tekniske og organisatoriske foranstaltninger til nedbringelse af påvirkningen.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/11/2013"
        },
        {
            "displayName": "Accession",
            "displayValue": "W20130963425"
        },
        {
            "displayName": "Entydig dokumentidentifikation",
            "displayValue": "BE005606"
        },
        {
            "displayName": "Dato for indlæggelse",
            "displayValue": "20/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9634"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "01/07/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000191-13 og 7000192-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}