{
    "id": 235232,
    "title": "Forslag til folketingsbeslutning om nedsættelse af registreringsafgiften",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 70",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Peter Kofod (DF), Alex Ahrendtsen (DF), Mikkel Bjørn (DF), Pia Kjærsgaard (DF), Morten Messerschmidt (DF), Mette Thiesen (DF) og Nick Zimmermann (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedsættelse af registreringsafgiften</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingsår at udarbejde en plan for en gradvis nedsættelse af registreringsafgiften for personbiler med en afgiftspligtig værdi på op til 500.000 kr., således at den øverste progressionsgrænse i registreringsafgiften hæves fra 210.600 kr. til 500.000 kr.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Registreringsafgiften er en afgift, der pålægges ved køb af en ny bil, og den er en af de højeste i OECD (Finansudvalget, alm. del – endeligt svar på spørgsmål 284, folketingsåret 2017-18). Den nuværende registreringsafgift på køb af personbiler er en betydelig økonomisk byrde for familier.</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes opfattelse, at en nedsættelse af registreringsafgiften vil have flere fordele.</p>\r\n<p class=\"NormalInd\">\r\n</p>\r\n<p class=\"NormalInd\">Afgiften har for det første en betydelig indvirkning på danske borgere og fungerer som en stor hindring for at købe bil. En sådan afgift belaster i højere grad personer med lavere indkomst end dem med højere indkomst, og på den måde skaber det en økonomisk ulighed for borgerne i det danske samfund. Nedsættelse af afgiften vil være med til at sikre mindre ulighed for borgere i Danmark i forhold til adgangen til at erhverve en sikker og pålidelig personbil i mellemklassen, der er egnet som familiebil.</p>\r\n<p class=\"NormalInd\">\r\n</p>\r\n<p class=\"NormalInd\">For det andet er det forslagsstillernes opfattelse, at nedsættelsen af afgiften vil øge mobiliteten og herved også arbejdsudbuddet. Mange danske familier har brug for en eller to biler for at få hverdagen til at gå op i forhold til arbejde, indkøb og fritid. Anskaffelsen af en bil gør det muligt at nå flere væsentlige arbejdsopgaver og familieærinder, og tidsgevinsterne ved at køre bil til arbejde vil gøre det muligt at arbejde mere. Yderligere vil det være et incitament for mange borgere til at flytte ud af de store byer eller blive boende i mindre lokalsamfund, hvis adgangen til at erhverve en pålidelig og sikker familiebil, der ikke er udgiftskrævende, forøges.</p>\r\n<p class=\"NormalInd\">\r\n</p>\r\n<p class=\"NormalInd\">For det tredje skønnes en nedsættelse af registreringsafgiften fra 150 pct. til 85 pct. at øge arbejdsudbuddet med ca. 1.800 personer, og en fuld afskaffelse af afgiften vil øge arbejdsudbuddet med ca. 5.900 personer. Der er således store samfundsøkonomiske fordele ved at nedsætte afgiften (Skatteudvalget, alm. del – endeligt svar på spørgsmål 726, folketingsåret 2021-22).</p>\r\n<p class=\"NormalInd\">\r\n</p>\r\n<p class=\"NormalInd\">Endelig og for det fjerde tilskynder den nuværende registreringsafgift på 150 pct. borgere til at beholde deres gamle biler i stedet for at opgradere til nye, mere brændstofeffektive og sikre modeller. Nedsættelse af registreringsafgiften vil øge efterspørgslen på mere miljøvenlige biler, da de ofte har en markant lavere udledning af giftige gasser i forhold til ældre modeller. En nedsættelse vil derfor bidrage til en mere grøn og miljøvenlig bilpark.</p>\r\n<p class=\"NormalInd\">\r\n</p>\r\n<p class=\"NormalInd\">Det er derfor forslagsstillernes ønske, at regeringen udarbejder en plan for en gradvis reduktion af registreringsafgiften navnlig med fokus på personbiler i mellemklassen, så det danske samfund kan drage fordel af de goder, som en reduktion vil medføre, heriblandt de positive virkninger, det vil have på arbejdsudbuddet, bnp og samfundsøkonomien. I den forbindelse bør der udarbejdes en plan for finansiering af et umiddelbart forventet provenutab for staten som følge af en løbende gradvis nedsættelse.</p>\r\n<p class=\"NormalInd\">\r\n</p>\r\n<p class=\"NormalInd\">I lyset af ovenstående indstiller forslagsstillerne, at Folketinget træffer en beslutning om, at regeringen inden udgangen af indeværende folketingsår pålægges at udarbejde en plan for en gradvis nedsættelse af registreringsafgiften på personbiler med en afgiftspligtig værdi på op til 500.000 kr., således at den øverste progressionsgrænse i registreringsafgiften hæves fra 210.600 kr. til 500.000 kr.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Finansiering</span>\r\n</p>\r\n<p class=\"NormalInd\">Ifølge beregninger vil en nedsættelse af registreringsafgiften fra satsen på 150 pct. til en flad sats på 85 pct. medføre et provenutab på 2 mia. kr. efter tilbageløb og adfærd, mens arbejdsudbuddet øges med ca. 1.800 personer (Finansudvalget, alm. del – endeligt svar på spørgsmål 284, folketingsåret 2017-18). Det er forslagsstillernes vurdering, at en udvidelse af den øverste progressionsgrænse til 500.000 kr. vil medføre et mindre provenutab, der i første omgang vil kunne finansieres gennem en reduktion af omkostninger til udlændinge.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Kofod</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedsættelse af registreringsafgiften.</p>\r\n<p class=\"ForslagsNummer\">(Beslutningsforslag nr. B 70)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 70",
            "stateLabel": "Igangværende",
            "references": [
                {
                    "shortName": "2022/2 BSF 70",
                    "title": "Forslag til folketingsbeslutning om nedsættelse af registreringsafgiften",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235232,
                    "eliUri": "/eli/ft/20222BB00070",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b70/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/03/2023"
        },
        {
            "displayName": "Accession",
            "displayValue": "20222BB00070"
        },
        {
            "displayName": "Entydig dokumentidentifikation",
            "displayValue": "AX028394"
        },
        {
            "displayName": "Dato for førstegangsindlæggelse",
            "displayValue": "17/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}