{
    "id": 155547,
    "title": "Ankestyrelsens principafgørelse P-22-04 om foreliggende grundlag - personlighedsforstyrrelse - misbrugsproblemer - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 10269 af 05/06/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-22-04 om foreliggende grundlag - personlighedsforstyrrelse - misbrugsproblemer - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ret til førtidspension til ufaglært kvinde på 47 år, der udelukkende havde haft korterevarende ufaglært arbejde og ikke havde været i beskæftigelse siden 1994. Ansøger var forsøgt aktiveret/revalideret adskillige gange uden resultat. Det fremgik af ressourceprofilen, at det skønnedes urealistisk, at ansøger igen kom på arbejdsmarkedet, herunder i fleksjob.</p>\r\n   <p class=\"TekstGenerel\">Der var lagt vægt på, at ansøger led af en borderline personlighedsforstyrrelse kompliceret af mangeårige misbrugsproblemer, og at det lægeligt var vurderet, at ansøger behandlingsmæssigt var uden for rækkevidde.</p>\r\n   <p class=\"TekstGenerel\">Ansøger led desuden af kronisk diarré, havde brok, var overvægtig, havde følger efter piskesmældslæsion, havde rygsmerter, højresidig tennisalbue og gigtsmerter i hænderne</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 42 af 28. januar 2004 - § 16, § 17 og § 20, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte en 47-årig, fraskilt kvinde, der var vokset op i et misbrugsmiljø. Hun flyttede til København i 1991, hvor hun arbejdede som taxachauffør, med rengøring og som hjemmehjælper. I 1994 flyttede hun til Aalborg. Ansøger havde ikke været selvforsørgende siden 1994.</p>\r\n<p>Ansøger havde været henvist til flere revaliderings- og aktiveringsforløb, herunder et rengøringsprojekt i januar 1995. Ansøger kom aldrig i gang med projektet, da hun blev indlagt på sygehus.</p>\r\n<p>Fra september 1998 til januar 1999 var ansøger i aktivering. I januar 1999 blev ansøger henvist til Kvindehøjskolen men kom ikke i gang, da hun begyndte at drikke.</p>\r\n<p>I marts 1999 var ansøger igen i aktivering. Hun var netop blevet udskrevet fra psykiatrisk sygehus, da hun startede. Ansøger måtte ophøre efter kort tid, da hun på grund af medicin ikke egnede sig til at arbejde.</p>\r\n<p>I maj 1999 blev ansøger henvist til et beskæftigelsesprojekt. Ansøger kom ikke i gang på grund af drikkeri. Fra 12. november 2001 til 1. december 2001 var ansøger i social aktivering, men ophørte på grund af drikkeri.</p>\r\n<p>Af ressourceprofilen blev det konkluderet, at barrièrerne for at finde et arbejde, ansøger kunne varetage, var af en sådan karaktér, at de overskyggede ressourcerne. Ansøgers sociale baggrund havde i mange år været præget af manglende fast tilknytning til arbejdsmarkedet, misbrug, en omgangskreds, der bestod af misbrugere/forbrugere af alkohol/stoffer.</p>\r\n<p>Det blev vurderet af psykiater i januar 2003, at behandling ikke var realistisk grundet ansøgers personlighedsstruktur. Ansøger havde et eksplosivt temperament, som hun ikke var i stand til at styre. Dette skønnedes at være en kraftig barrière for at komme på arbejdsmarkedet, da det skabte konflikter både i forhold til kollegaer, arbejdsgiver og evt. kunder.</p>\r\n<p>Ansøger led desuden af følger efter piskesmældslæsion, kronisk diarré, brok i ar i bugvæggen, højresidig tennisalbue og led af angstanfald med depressive tendenser. Ansøger var i 1999 indlagt på psykiatrisk sygehus på grund af to selvmordsforsøg.</p>\r\n<p>Kommunen traf 17. juli 2003 afgørelse om, at der ikke var ret til førtidspension.</p>\r\n<p>Det sociale nævn tiltrådte 11. december 2002 kommunens afgørelse.</p>\r\n<p>Nævnet havde begrundet afgørelsen med, at årsagen til, at speciallægen i psykiatri fandt, at der ikke var behandlingsmuligheder, var, at ansøger ikke var motiveret for vedvarende afvænning.</p>\r\n<p>Sagen blev behandlet i principielt møde med henblik på afklaring af praksis for sagens overgang til behandling efter reglerne om førtidspension og tilkendelse af pension efter ny lov om social pension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger havde ret til førtidspension, jf. §§ 16, 17 og 20 i lov om social pension.</p>\r\n<p>Ankestyrelsen fandt, at det efter en samlet faglig vurdering af de foreliggende oplysninger måtte anses for dokumenteret, at ansøger ikke kunne blive selvforsørgende.</p>\r\n<p>Der var herved lagt vægt på, at ansøger var ufaglært og udelukkende havde haft korterevarende ufaglært arbejde, ikke havde været i beskæftigelse siden 1994, at hun var forsøgt aktiveret/revalideret adskillige gange uden resultat, og at det af ressourceprofilen fremgik, at det skønnedes urealistisk, at hun igen kom på arbejdsmarkedet, herunder i fleksjob.</p>\r\n<p>Ankestyrelsen havde endvidere lagt vægt på, at ansøger led af en borderline personlighedforstyrrelse kompliceret af mangeårige misbrugsproblemer, og at speciallægen vurderede, at ansøger behandlingsmæssigt var uden for rækkevidde.</p>\r\n<p>Der var endelig lagt vægt på, at ansøger led af kronisk diarré, havde brok, var overvægtig, havde følger efter piskesældslæsion, rygsmerter, højresidig tennisalbue og gigtsmerter i hænderne. Ansøger led desuden af angstanfald med depressive tendenser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. juli 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041026925"
        },
        {
            "displayName": "Entydig dokumentidentifikation",
            "displayValue": "BS008342"
        },
        {
            "displayName": "Dato for indlæggelse",
            "displayValue": "03/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10269"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "05/06/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000096-04"
        },
        {
            "displayName": "Stikord",
            "displayValue": "P-22-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}