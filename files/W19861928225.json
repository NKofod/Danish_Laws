{
    "id": 34439,
    "title": "Uddannelseshjælp - højere uddannelse - fritidspædagog - tilskud/lån - tilbagebetaling - ophævelse af tilbagebetalingskrav efter afklaring af tvivlsomt fortolkningsspørgsmål (* 1) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19282 af 29/08/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En uddannelse til fritidspædagog kunne ikke anses for at være en sådan  \r\n\r\n højere uddannelse, at støtte efter bistandslovens § 42 skulle ydes dels som  \r\n\r\n tilskud og dels som lån, jfr. SM O-031-86 af 7. juli 1986. Støtte til denne  \r\n\r\n uddannelse skulle derfor ydes som fuldt tilskud. </I> </P>  \r\n\r\n<P> <I>Efter udsendelsen af den ovennævnte SM-meddelelse kunne den del af  \r\n\r\n kontanthjælpen, som ansøgeren havde fået bevilget som lån efter  \r\n\r\n bistandslovens § 42, og som endnu ikke var tilbagebetalt til kommunen, ikke  \r\n\r\n kræves tilbagebetalt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - højere uddannelse -  \r\n\r\n fritidspædagog - tilskud/lån - tilbagebetaling - ophævelse af  \r\n\r\n tilbagebetalingskrav efter afklaring af tvivlsomt fortolkningsspørgsmål (* 1)  \r\n\r\n (* 4) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger med et mindreårigt barn havde fra august 1981 modtaget hjælp  \r\n\r\n efter bistandslovens § 42, stk. 1, til en 3-årig uddannelse som  \r\n\r\n fritidspædagog. Fra 1. august 1982 var halvdelen af hjælpen ydes som lån.  \r\n\r\n Låneandelen af hjælpen ydet i perioden 1. august 1982 - 31. juli 1984 var  \r\n\r\n opgjort til ialt 43.517 kr. </P>  \r\n\r\n<P>I januar 1985 havde socialforvaltningen udsat spørgsmålet om fastsættelse  \r\n\r\n af afdrag på uddannelseslånet under hensyn til ansøgerens indtægtsforhold.  \r\n\r\n</P>  \r\n\r\n<P>I august 1985 oplyste ansøgeren overfor socialforvaltningen, at hun fra  \r\n\r\n april 1985 havde fået arbejde i et fritidshjem 30 timer ugentlig. Hendes  \r\n\r\n nettoløn udgjorde 5.583 kr. månedlig, og de faste udgifter var opgjort til  \r\n\r\n 3.464 kr. pr. måned. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Socialforvaltningen besluttede at kræve tilbagebetaling af  \r\n\r\n uddannelseslånet med 50 kr. månedlig fra 1. oktober 1985. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgeren anførte bl.a., at hun havde en gæld på ialt 82.661 kr., heraf  \r\n\r\n uddannelseslånet på 43.517 kr., og at hun hver måned betalte 6.238 kr. i  \r\n\r\n faste udgifter. For at klare udgifterne havde ansøgeren måttet påtage sig  \r\n\r\n rengøringsarbejde hver anden uge. </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 42. </P>  \r\n\r\n<P>Socialministeriets cirkulære nr. 72 af 30. marts 1976 om hjælp efter  \r\n\r\n bistandslovens § 42, som ændret ved socialministeriets cirkulære nr. 161 af  \r\n\r\n 17. oktober 1980, om ændring af cirkulære om hjælp efter bistandslovens § 42,  \r\n\r\n pkt. 9. </P>  \r\n\r\n<P>Socialministeriets vejledning af 24. juli 1986 om ændring af praksis ved  \r\n\r\n støtte efter bistandslovens § 42 til uddannelse til fritidspædagog,  \r\n\r\n børnehavepædagog og socialpædagog. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Uddannelsen til fritidspædagog kan ikke anses for at være en sådan højere  \r\n\r\n uddannelse, at støtte efter bistandslovens § 42 skal ydes dels som tilskud og  \r\n\r\n dels som lån, jfr. SM O-031-86 af 7.juli 1986. Støtte til denne uddannelse  \r\n\r\n skal derfor ydes som fuldt tilskud. </P>  \r\n\r\n<P>Efter udsendelsen af den nævnte SM-meddelelse kan den del af  \r\n\r\n kontanthjælpen, som ansøgeren har fået bevilget som lån efter bistandslovens  \r\n\r\n § 42, og som endnu ikke er tilbagebetalt til kommunen, ikke kræves  \r\n\r\n tilbagebetalt. Ankestyrelsen skal i den forbindelse også henvise til  \r\n\r\n socialministeriets vejledning af 24. juli 1986 om ændring af praksis ved  \r\n\r\n støtte efter bistandslovens § 42 til uddannelse til fritidspædagog,  \r\n\r\n børnehavepædagog og socialpædagog. </P>  \r\n\r\n<P>Beløb, som er tilbagebetalt af ansøgeren før den 7. juli 1986, kan ikke  \r\n\r\n kræves udbetalt påny. </P>  \r\n\r\n<P>Ved afgørelsen har ankestyrelsen lagt vægt på, at socialforvaltningens  \r\n\r\n fortolkning af reglerne - pkt. 9 i socialministeriets cirkulære af 30. marts  \r\n\r\n 1976, som ændret ved ministeriets cirkulære af 17. oktober 1980 - ikke kan  \r\n\r\n anses som udtryk for egentlig retsvildfarelse, således at eventuelle  \r\n\r\n indbetalte afdrag på låneandelen af hjælpen fuldt ud burde tilbagebetales til  \r\n\r\n ansøgeren. Forvaltningens retsanvendelse anses derimod alene at være udtryk  \r\n\r\n for afgørelse af et tvivlsomt fortolkningsspørgsmål, hvor ansøgeren først har  \r\n\r\n ret til at få ændret den oprindelige bevilling af hjælp til fuldt tilskud fra  \r\n\r\n det tidspunkt, hvor fortolkningsspørgsmålet kan anses for afklaret. Dette er  \r\n\r\n sket ved ankestyrelsens afgørelse, som blev udsendt til kommunerne den 7.  \r\n\r\n juli 1986. </P>  \r\n\r\n<P>Ankestyrelsen ændrer således socialforvaltningens afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden 1989.",
        "(* 3) Dagældende retsforskrift: Cirkulære nr. 72 af 30. marts 1976 om hjælp efter bistandslovens § 42, som ændret ved cirkulære nr. 161 af 17. oktober 1980, punkt 9.",
        "(* 2) Dagældende retsforskrift: Bistandsloven § 42.",
        "(* 1) Offentliggjort af Socialstyrelsen i SM O-073-86 20/11/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861928225"
        },
        {
            "displayName": "Entydig dokumentidentifikation",
            "displayValue": "CA002367"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19282"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "29/08/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "10409-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}