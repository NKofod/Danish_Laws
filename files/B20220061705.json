{
    "id": 230755,
    "title": "Bekendtgørelse om ændring af bekendtgørelse om en midlertidig kompensationsordning for freelancere mv. ramt af én eller flere COVID-19-relaterede restriktioner",
    "documentTypeId": "80",
    "isSagsforlobPeriodValid": true,
    "shortName": "BEK nr 617 af 12/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om en midlertidig kompensationsordning for freelancere mv. ramt af én eller flere COVID-19-relaterede restriktioner</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 1087 af 27. maj 2021 om en midlertidig kompensationsordning for freelancere mv. ramt af én eller flere COVID-19-relaterede restriktioner, som ændret ved bekendtgørelse nr. 2722 af 16. december 2021 og bekendtgørelse nr. 320 af 11. marts 2022, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 16 </span>affattes således:</p>\r\n<p class=\"Paragraf\" id=\"id23b21874-697a-499a-a908-1f7982daac55\">\r\n   <span class=\"ParagrafNr\">»§ 16.</span> Freelanceren mv. skal senest den 30. september 2022, jf. dog stk. 2-6, indsende en opgørelse over det faktiske indkomsttab fra referenceperioden til kompensationsperiodens afslutning, jf. dog stk. 14.</p>\r\n<p class=\"Stk2\">\r\n   <span class=\"StkNr\" id=\"id3d5d5767-bb58-41db-96b4-ecd5c42e08c2\">Stk. 2.</span> Har freelanceren mv. ikke indsendt opgørelsen efter stk. 1 inden for fristen, modtager freelanceren mv. en rykker med en frist på 30 dage, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id4709d6d7-2af0-4a66-84ee-202d2a485a15\">Stk. 3.</span> Uanset stk. 2, vil freelanceren mv., som ikke har haft adgang til at indsende opgørelsen efter stk. 1 som følge af Erhvervsstyrelsens forhold, modtage en rykker med en frist på 60 dage.</p>\r\n<p class=\"Stk2\">\r\n   <span class=\"StkNr\" id=\"id1ca9e2a8-22dd-4698-ae39-bb9d0b748894\">Stk. 4.</span> Uanset stk. 2 og 3, kan freelanceren mv. indsende opgørelsen efter stk. 1 senest 30 dage efter fristen i styrelsens rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for freelanceren mv. at overholde den af Erhvervsstyrelsen fastsatte frist som følge heraf:</p>\r\n<p class=\"Liste1\">\r\n   <span class=\"Liste1Nr\" id=\"id117f35b9-a852-484d-ab1f-63e0e48a29c3\">1)</span> freelanceren mv. har væsentlige aktiviteter i udlandet, eller</p>\r\n<p class=\"Liste1\">\r\n   <span class=\"Liste1Nr\" id=\"ide26d1b5f-2a9d-48e1-bf97-a8e2a3f1ca32\">2)</span> freelanceren mv. er blevet ramt af udefrakommende forhold, der ikke kan tilskrives denne.</p>\r\n<p class=\"Stk2\">\r\n   <span class=\"StkNr\" id=\"id9ca1fcfe-ac46-45ff-92e0-1f3c413089ad\">Stk. 5.</span> En freelancer mv., der ønsker at benytte fristen i stk. 4, skal ansøge Erhvervsstyrelsen herom på en af Erhvervsstyrelsen dertil indrettet løsning.</p>\r\n<p class=\"Stk2\">\r\n   <span class=\"StkNr\" id=\"idf7c44575-55f9-4221-9532-1245984e1ea6\">Stk. 6.</span> Har Erhvervsstyrelsen ikke truffet anden afgørelse senest to arbejdsdage efter ansøgning om fristforlængelse efter stk. 5, skal ansøgningen anses for godkendt.</p>\r\n<p class=\"Stk2\">\r\n   <span class=\"StkNr\" id=\"id1396aebb-6c21-486b-b4b2-bd55be3eae14\">Stk. 7.</span> Hvis freelancerens mv. faktiske samlede indkomst i hele den periode, der er modtaget kompensation for, afviger fra det i ansøgningen anførte om forventet samlet indkomsttab, træffer Erhvervsstyrelsen afgørelse om efterregulering af den udbetalte kompensation på grundlag af den indsendte dokumentation efter stk. 1. Efterregulering sker i opadgående eller nedadgående retning, afhængig af om freelancerens mv. oplysninger resulterer i, at Erhvervsstyrelsen har udbetalt for lav eller for høj kompensation.</p>\r\n<p class=\"Stk2\">\r\n   <span class=\"StkNr\" id=\"id92737f39-b81e-473e-9b26-a7b603c4c5bb\">Stk. 8.</span> Freelancere mv. kan i forbindelse med indsendelse af opgørelsen efter stk. 1 ændre kompensationsperioden til en kortere periode fastlagt i § 4, stk. 6. Den kortere periode skal ligge inden for den i ansøgningen godkendte kompensationsperiode.</p>\r\n<p class=\"Stk2\">\r\n   <span class=\"StkNr\" id=\"idb68258c2-ef7c-49b5-8930-e019cba9959b\">Stk. 9.</span> Såfremt at freelanceren mv. har et indkomsttab på mindre end 30 pct., eller at Erhvervsstyrelsen ifm. slutafregningen afviser, at freelanceren mv. er ramt af én eller flere af de i ansøgningen angivne restriktioner, jf. § 1, stk. 3-4, kan freelanceren mv. angive at være omfattet af én eller flere øvrige restriktioner i § 1, stk. 3-4. Kompensationsperioden for eventuelt nyvalgte restriktioner skal være den samme som den i ansøgningen godkendte kompensationsperiode, eller en kortere periode inden for den i ansøgningen godkendte kompensationsperiode. Freelanceren mv. skal begrunde og dokumentere, hvorfor nedgang i indkomst skyldes den eller de nyvalgte restriktioner. Freelanceren mv. skal anvende en retvisende referenceperiode, jf. § 2, nr. 8.</p>\r\n<p class=\"Stk2\">\r\n   <span class=\"StkNr\" id=\"id1546553a-0abc-4ef5-b2a7-5a5dbb9abfd9\">Stk. 10.</span> Erhvervsstyrelsen kan kræve den udbetalte kompensation helt eller delvist tilbagebetalt, hvis den foreskrevne dokumentation ikke indsendes inden for den i stk. 1-6 foreskrevne frist eller anden frist fastsat af Erhvervsstyrelsen i forbindelse med krav om supplerende dokumentation, jf. stk. 7, samt hvis dokumentationen i øvrigt må anses for utilstrækkelig.</p>\r\n<p class=\"Stk2\">\r\n   <span class=\"StkNr\" id=\"id5edcfc83-e574-4bfb-9d64-c9c782b6ed7b\">Stk. 11.</span> Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav. Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.</p>\r\n<p class=\"Stk2\">\r\n   <span class=\"StkNr\" id=\"id28e85c6e-79e4-4306-8398-4e0cf22a604e\">Stk. 12.</span> Såfremt efterreguleringen efter dette kapitel resulterer i et tilbagebetalingskrav, og freelanceren mv. er berettiget til revisorgodtgørelse efter § 15, stk. 2, foretager Erhvervsstyrelsen modregning af revisorgodtgørelsen i det samlede tilbagebetalingskrav, jf. stk. 11.</p>\r\n<p class=\"Stk2\">\r\n   <span class=\"StkNr\" id=\"id67a24a64-8206-4d5b-a392-6857d1c43d1f\">Stk. 13.</span> Viser resultatet af efterreguleringen efter dette kapitel, at freelanceren mv. skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.</p>\r\n<p class=\"Stk2\">\r\n   <span class=\"StkNr\" id=\"id52b5d0db-95a7-4b50-8cf3-e803b4dc8ec4\">Stk. 14.</span> Freelanceren mv., der er ramt af forbud mod forsamlinger på over 500 personer jf. § 1, stk. 4, nr. 2, skal under tidsrammen beskrevet i stk. 1-6 bekræfte, at de med ansøgningen indsendte oplysninger efter § 10 er korrekte. I tilfælde af ændringer i de med ansøgningen indsendte oplysninger efter § 10, træffer Erhvervsstyrelsen afgørelse om efterregulering af den udbetalte kompensation. Efterregulering sker i opadgående eller nedadgående retning, afhængig af om freelanceren mv. oplysninger resulterer i, at Erhvervsstyrelsen har udbetalt for lav eller for høj kompensation.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 19, stk. 2,</span> affattes således:</p>\r\n<p class=\"Stk2\">\r\n   <span class=\"StkNr\" id=\"id8c2e7694-7144-475c-8253-e8cdfe36d149\">»Stk. 2.</span> Afdragsordningen løber i op til et år, eksklusiv eventuel rykkerperiode, og afdrag betales i fire lige store rater, jf. dog stk. 3.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 18. maj 2022.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 12. maj 2022</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/05/2022"
        },
        {
            "displayName": "Accession",
            "displayValue": "B20220061705"
        },
        {
            "displayName": "Entydig dokumentidentifikation",
            "displayValue": "CQ002186"
        },
        {
            "displayName": "Dato for førstegangsindlæggelse",
            "displayValue": "17/05/2022"
        },
        {
            "displayName": "Dato for indlæggelse",
            "displayValue": "17/05/2022"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "617"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "12/05/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2021-12270"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}