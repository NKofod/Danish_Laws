{
    "id": 71691,
    "title": "Bekendtgørelse af overenskomst af 29. april 1975 med Botswana om frivillige fra Danmark. ",
    "documentTypeId": "220",
    "isSagsforlobPeriodValid": false,
    "shortName": "BKI nr 96 af 04/09/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 29. april 1975  \r\n\r\n med Botswana om frivillige fra Danmark. </H1>  \r\n\r\n<P></P>  \r\n\r\n<BR>  \r\n\r\n<P>Den 29. april 1975 undertegnedes i Gaborone følgende overenskomst mellem  \r\n\r\n Danmark og Botswana om frivillige fra Danmark: </P>  \r\n\r\n<P> <B>OVERENSKOMST</B>  </P>  \r\n\r\n<P> <B>mellem Republikken Botswanas regering og Kongeriget Danmarks regering  \r\n\r\n om frivillige fra Danmark</B>  </P>  \r\n\r\n<P>Præambel </P>  \r\n\r\n<P>Republikken Botswanas regering og Kongeriget Danmarks regering, som ønsker  \r\n\r\n at samarbejde om Botswanas udvikling og at stille danske frivillige til  \r\n\r\n rådighed for Botswanas regering inden for rammerne af Dansk Ungdoms  \r\n\r\n U-landsarbejde, er, ledet af ønsket om at indgå en aftale i dette øjemed,  \r\n\r\n blevet enige om følgende: </P>  \r\n\r\n<P>Artikel I </P>  \r\n\r\n<P>Danmarks regering repræsenteret af Mellemfolkeligt Samvirke (i det  \r\n\r\n følgende benævnt MS) vil efter aftale mellem Botswanas regering og MS stille  \r\n\r\n danske frivillige til rådighed til varetagelse af opgaver i Botswana, der er  \r\n\r\n godkendt af begge parter. </P>  \r\n\r\n<P>Aftale om antallet af danske frivillige såvel som om deres opgaver i  \r\n\r\n Botswana skal træffes ved særskilt brevveksling mellem Botswanas regering og  \r\n\r\n MS. </P>  \r\n\r\n<P>Artikel II </P>  \r\n\r\n<P>De danske frivillige vil i tjenstlig henseende være underlagt regerings-  \r\n\r\n eller andre institutioner i Botswana i henhold til aftale mellem de to  \r\n\r\n parter. Under tjeneste i Botswana vil de danske frivillige, som er  \r\n\r\n beskæftiget i den offentlige forvaltning, være underkastet Botswanas  \r\n\r\n almindelige bestemmelser for embedsmænd i det omfang disse bestemmelser ikke  \r\n\r\n strider mod denne overenskomst eller mod tjenesteaftalen mellem MS og de  \r\n\r\n frivillige. Et eksemplar af tjenesteaftalen er vedføjet denne overenskomst  \r\n\r\n som bilag (* 1). Med hensyn til frivillige, der ansættes som lærere, gælder  \r\n\r\n bestemmelserne i Teaching Service Law, og med hensyn til personel,  \r\n\r\n beskæftiget i ikke-statslige institutioner, skal gælde sådanne regler og  \r\n\r\n bestemmelser, som gælder for disse organer, for så vidt de ikke strider mod  \r\n\r\n denne overenskomst eller tjenesteaftalen mellem MS og de frivillige. </P>  \r\n\r\n<P>Artikel III </P>  \r\n\r\n<P>De frivillige vil gøre tjeneste i Botswana i et tidsrum af to år,  \r\n\r\n medmindre andet er aftalt. Under deres udsendelse vil de frivillige have ret  \r\n\r\n til tre ugers ferie årligt. </P>  \r\n\r\n<P>Artikel IV </P>  \r\n\r\n<P>For at sætte MS i stand til at opfylde sine forpligtelser i Botswana i  \r\n\r\n medfør af dette program er regeringen rede til at modtage en af MS udsendt  \r\n\r\n regionalleder og det nødvendige antal medarbejdere for denne. </P>  \r\n\r\n<P>Der er enighed om, at regionallederen tillige skal være berettiget til at  \r\n\r\n varetage administrationen af danske frivillige i Lesotho og Swaziland. </P>  \r\n\r\n<P>Artikel V </P>  \r\n\r\n<P>MS påtager sig at: </P>  \r\n\r\n<UL CLASS=PLAIN-LIST>  \r\n\r\n<LI>a) gennemføre en forberedende uddannelse af de frivillige før deres  \r\n\r\n ankomst til Botswana, </LI>  \r\n\r\n<LI>b) afholde udgifterne ved de frivilliges, regionallederens og hans  \r\n\r\n medarbejderes rejser mellem Danmark og Botswana, </LI>  \r\n\r\n<LI>c) afholde udgifterne til de frivilliges emolumenter under deres  \r\n\r\n udsendelse til Botswana, herunder løntillæg, ferietillæg og  \r\n\r\n udrustningstillæg, </LI>  \r\n\r\n<LI>d) stille et begrænset antal motorkøretøjer, herunder motorcykler, til  \r\n\r\n rådighed i det omfang det vil være nødvendigt for at sætte de frivillige,  \r\n\r\n regionallederen og dennes medarbejdere i stand til at udføre deres hverv. MS  \r\n\r\n vil afholde udgifterne til vedligeholdelse af de ovennævnte motorkøretøjer,  \r\n\r\n som forbliver MS's ejendom, </LI>  \r\n\r\n<LI>e) afholde de frivilliges forsikringsudgifter. </LI>  \r\n\r\n</UL>  \r\n\r\n<P>Artikel VI </P>  \r\n\r\n<P>Botswanas regering påtager sig at: </P>  \r\n\r\n<UL CLASS=PLAIN-LIST>  \r\n\r\n<LI>a) forsyne de frivillige, regionallederen og hans medarbejdere med de  \r\n\r\n fornødne visa, indrejsetilladelser og arbejdstilladelser, </LI>  \r\n\r\n<LI>b) tilvejebringe sådan orientering for de frivillige i landet, som måtte  \r\n\r\n skønnes nødvendig af Botswanas regering, </LI>  \r\n\r\n<LI>c) give de frivillige, regionallederen og hans medarbejdere samt deres  \r\n\r\n ejendele en rimelig behandling og ikke behandle dem mindre gunstigt end andre  \r\n\r\n ikke-botswanske statsborgere, der er bosat i Botswana og udfører lignende  \r\n\r\n hverv, </LI>  \r\n\r\n<LI>d) samordne og behørigt forberede - i samråd med regionallederen - den  \r\n\r\n aftalte placering af de frivillige samt at sikre støtte fra de institutioner  \r\n\r\n eller projekter, hvortil der er truffet aftale om at udsende de frivillige,  \r\n\r\n</LI>  \r\n\r\n<LI>e) fritage de frivillige, regionallederen og hans medarbejdere for alle  \r\n\r\n personlige og progressive skatter eller enhver anden form for skat, som i  \r\n\r\n Botswana måtte blive pålagt emolumenter modtaget fra danske kilder uden for  \r\n\r\n Botswana, </LI>  \r\n\r\n<LI>f) fritage de frivillige, regionallederen og hans medarbejdere for told  \r\n\r\n af alle deres brugte personlige ejendele og bohave, bortset fra  \r\n\r\n motorkøretøjer, som indføres i Botswana inden for 6 måneder efter deres  \r\n\r\n ankomst til Botswana, </LI>  \r\n\r\n<LI>g) fritage MS for alle skatter, afgifter og told af udstyr og  \r\n\r\n forsyninger, som af MS indføres i Botswana, </LI>  \r\n\r\n<LI>h) indrømme MS ret til afgiftsfri indførsel i Botswana eller til  \r\n\r\n afgiftsfrit køb af indtil 5 motorkøretøjer og indtil 5 motorcykler til brug  \r\n\r\n for regionallederen og dennes medarbejdere. </LI>  \r\n\r\n<LI>i) stille passende bolig med standardmøblering vederlagsfrit til rådighed  \r\n\r\n for de frivillige. Medens de frivillige venter på tildeling af passende  \r\n\r\n bolig, vil regeringen afholde udgifterne til deres hotelophold eller stille  \r\n\r\n anden passende bolig til rådighed, </LI>  \r\n\r\n<LI>j) stille passende bolig til rådighed for regionallederen og hans familie  \r\n\r\n og hans danske medarbejdere og deres danske familiemedlemmer til samme leje,  \r\n\r\n som gælder for dertil berettigede embedsmænd, </LI>  \r\n\r\n<LI>k) stille 4 kontorer eller tilsvarende vederlagsfrit til rådighed for  \r\n\r\n regionallederens kontor i Gaborone, </LI>  \r\n\r\n<LI>l) betale udgifterne til rejser, som foretages af de frivillige i embeds  \r\n\r\n medfør og under de orienteringskurser, som regeringen måtte skønne fornødne,  \r\n\r\n i overensstemmelse med de almindelige bestemmelser, </LI>  \r\n\r\n<LI>m) stille almindelig lægehjælp og behandlingsfaciliteter til rådighed for  \r\n\r\n de frivillige i samme omfang, som gælder for andre frivillige i Botswanas  \r\n\r\n regerings tjeneste. </LI>  \r\n\r\n<LI>n) holde MS underrettet om enhver alvorlig uoverensstemmelse, som opstår  \r\n\r\n mellem en frivillig og den institution, hvortil han er udsendt, </LI>  \r\n\r\n<LI>o) give regionallederen og dennes stedfortræder ret til at besøge og  \r\n\r\n følge de frivilliges arbejde. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Botswanas regering skal have ret til at kræve tilbagekaldelse af enhver  \r\n\r\n frivillig, hvis arbejde eller adfærd er utilfredsstillende i Botswanas  \r\n\r\n regerings øjne, og vil i et sådant tilfælde rådføre sig med regionallederen  \r\n\r\n med henblik på foranstaltninger til hjemsendelse af den frivillige i  \r\n\r\n overensstemmelse med artikel V b) og hans eventuelle udskiftning med en anden  \r\n\r\n frivillig. </P>  \r\n\r\n<P>Artikel VIII </P>  \r\n\r\n<P>Tilsvarende vil MS have ret til at kræve tilbagekaldelse af enhver  \r\n\r\n frivillig efter samråd med Botswanas regering. </P>  \r\n\r\n<P>Artikel IX </P>  \r\n\r\n<P>I overensstemmelse med kontrakten mellem den frivillige og MS vil den  \r\n\r\n frivillige have ret til at fratræde sin stilling efter at have rådført sig  \r\n\r\n med regionallederen og efter at have givet et rimeligt varsel. </P>  \r\n\r\n<P>Artikel X </P>  \r\n\r\n<P>Botswanas regering anerkender, at udsendelse af frivillige fra MS er  \r\n\r\n afhængig af tilstedeværelsen af bevillinger i Danmark. </P>  \r\n\r\n<P>Artikel XI </P>  \r\n\r\n<P>Botswanas regering skal bære enhver risiko og ethvert krav, som måtte  \r\n\r\n opstå i medfør af eller på anden måde i forbindelse med nogen handling, som  \r\n\r\n er omfattet af denne overenskomst. Uden at det medfører nogen indskrænkning i  \r\n\r\n det generelle indhold af foranstående skal Botswanas regering yde erstatning  \r\n\r\n til og holde dansk personel skadesløst mod alle erstatningskrav eller  \r\n\r\n sagsomkostninger eller afgifter som følge af død, person- eller tingskade  \r\n\r\n eller ethvert andet tab, som er en følge af eller står i forbindelse med  \r\n\r\n nogen handling eller undladelse i medfør af denne overenskomst. Såfremt grov  \r\n\r\n uagtsomhed eller forsæt har ligget til grund for et sådant krav, vil den  \r\n\r\n eller de pågældende være pligtige at yde erstatning til Republikken Botswanas  \r\n\r\n regering. </P>  \r\n\r\n<P>Artikel XII </P>  \r\n\r\n<P>Republikken Botswanas regering garanterer, at regionallederen, dennes  \r\n\r\n medarbejdere og de frivillige skal være fritaget for retsforfølgning med  \r\n\r\n hensyn til mundtlige eller skriftlige ytringer og enhver handling, som  \r\n\r\n udføres af dem i embeds medfør. </P>  \r\n\r\n<P>Artikel XIII </P>  \r\n\r\n<P>I tilfælde af, at en frivillig, hans ægtefælle eller andre pårørende  \r\n\r\n anholdes eller tilbageholdes, eller hvis kriminel sigtelse rejses mod dem,  \r\n\r\n skal regionallederen omgående underrettes. </P>  \r\n\r\n<P>Artikel XIV </P>  \r\n\r\n<P>Denne overenskomst træder i kraft på dagen for dens undertegnelse og  \r\n\r\n forbliver gyldig indtil 90 dage efter datoen for den ene regerings afgivelse  \r\n\r\n af en skriftlig meddelelse til den anden om, at den ønsker at bringe den til  \r\n\r\n ophør. </P>  \r\n\r\n<P>Til bekræftelse heraf har undertegnede, som er behørigt bemyndiget dertil,  \r\n\r\n underskrevet denne overenskomst. </P>  \r\n\r\n<P>Udfærdiget i Gaborone den 29.april 1975 i to eksemplarer på engelsk. </P>  \r\n\r\n<P>For Republikken Botswanas regering </P>  \r\n\r\n<P> <B>F. G. Mogae</B>  </P>  \r\n\r\n<P>For Kongeriget Danmarks regering </P>  \r\n\r\n<P> <B>Winther Schmidt</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. september  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER> <B>K. B. Andersen.</B>  </P>  \r\n\r\n<P> <B>Bekendtgørelse om forlængelse af gyldigheden af overenskomsten af 28.  \r\n\r\n juni 1973 med Indien om oprettelse af et slagteri i Mysore. </B></P>  \r\n\r\n<P>Ved noteveksling i New Delhi den 20. og 28. juni 1975 er der indgået  \r\n\r\n aftale mellem Danmark og Indien om forlængelse indtil den 31. marts 1977 af  \r\n\r\n gyldigheden af overenskomsten af 28. juni 1973 om oprettelse af et slagteri i  \r\n\r\n Mysore, jfr. udenrigsministeriets bekendtgørelser nr. 83 af 1. oktober 1973  \r\n\r\n og nr. 10 af 21. januar 1975 Lovtidende C. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4. september  \r\n\r\n 1975. </I> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ikke medtaget her. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/1975"
        },
        {
            "displayName": "Accession",
            "displayValue": "L19750009664"
        },
        {
            "displayName": "Entydig dokumentidentifikation",
            "displayValue": "CM030882"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "04/09/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.104.N.27/3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}