{
    "id": 107854,
    "title": "1987 BTL 75   BETÆNKNING OVER FORSLAG TIL LOV OM ÆNDRING AF BISTANDSLOVEN (ÆNDRING I   REGLERNE OM KONTANTHJÆLP, PLEJEHJEMSOPHOLD M.V.)    NR L 75 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 75",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 75 </P>  \r\n\r\n<P></P>  \r\n\r\n<P>Betænkning over Forslag til lov om ændring af bistandsloven (Ændring i  \r\n\r\n reglerne om kontanthjælp, plejehjemsophold m.v.) <BR>  \r\n\r\n Nr L 75 1987-88, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19871211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget skriftlig henvendelse fra </P>  \r\n\r\n<P>Landsforeningen af Vanføre. </P>  \r\n\r\n<P>Under det i den anledning afholdte samråd har ministeren givet </P>  \r\n\r\n<P>tilsagn om, at spørgsmålet om tvangsflytninger af beboere på § </P>  \r\n\r\n<P>112-institutioner vil blive behandlet samtidig med overvejelserne </P>  \r\n\r\n<P>om at udbetale pension til beboere på disse institutioner. Dette </P>  \r\n\r\n<P>vil ske senest inden udgangen af 1990. </P>  \r\n\r\n<P>Ministeren har endvidere oplyst, at bofællesskaber efter </P>  \r\n\r\n<P>bistandslovens § 68 kan være organiseret forskelligt, men der vil </P>  \r\n\r\n<P>formentlig i de fleste tilfælde foreligge en egentlig </P>  \r\n\r\n<P>lejekontrakt. Også dette spørgsmål vil blive inddraget i </P>  \r\n\r\n<P>overvejelserne. Udvalget har noteret sig dette. </P>  \r\n\r\n<P>Der er af socialministeren, et flertal og et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Et af udvalgets spørgsmål er optrykt som bilag til betænkningen </P>  \r\n\r\n<P>tillige med socialministerens svar herpå. </P>  \r\n\r\n<P>Herefter indstiller et <B>mindretal</B> (Socialdemokratiets og Det  \r\n\r\n Radikale </P>  \r\n\r\n<P>Venstres medlemmer af udvalget) lovforslaget til <B>vedtagelse</B> med  \r\n\r\n</P>  \r\n\r\n<P>de under nr. 2, 3 og 5 stillede ændringsforslag. </P>  \r\n\r\n<P>Et <B>andet mindretal</B> (Det Konservative Folkepartis, Venstres og </P>  \r\n\r\n<P>Centrum-Demokraternes medlemmer af udvalget) indstiller </P>  \r\n\r\n<P>lovforslaget til <B>vedtagelse</B> med de af socialministeren stillede  \r\n\r\n</P>  \r\n\r\n<P>ændringsforslag (nr. 2 og 3). </P>  \r\n\r\n<P>Et <B>tredje mindretal</B> (Socialistisk Folkepartis medlemmer af  \r\n\r\n udvalget) </P>  \r\n\r\n<P>udtaler, at lovforslaget er et slags opsamlingsheat vedrørende </P>  \r\n\r\n<P>problemer, der hovedsageligt er skabt opmærksomhed omkring via </P>  \r\n\r\n<P>den offentlige debat. Efter SF's opfattelse er der en række andre </P>  \r\n\r\n<P>bestemmelser i bistandsloven, der er klart uhensigtsmæssige og </P>  \r\n\r\n<P>burde ændres. Det vil vi vende tilbage til ved en senere </P>  \r\n\r\n<P>lejlighed. </P>  \r\n\r\n<P>En gennemførelse af lovforslaget medfører bl.a., at </P>  \r\n\r\n<P>kontanthjælpsmodtagere, der er indlagt på hospital og lign., ikke </P>  \r\n\r\n<P>længere kan komme ud for at blive trukket i grundydelsen for </P>  \r\n\r\n<P>værdien af kost. Desværre er der ikke konsekvens i ændringen, </P>  \r\n\r\n<P>fordi det samtidig foreslås, at kontanthjælpsmodtagere, der er </P>  \r\n\r\n<P>indlagt i mere end 6 måneder, efter en skønsmæssig vurdering kan </P>  \r\n\r\n<P>blive udsat for fradrag i grundydelsen. De pågældende bliver </P>  \r\n\r\n<P>derved behandlet på en anden måde end andre patienter, og det kan </P>  \r\n\r\n<P>Socialistisk Folkeparti ikke se nogen rimelig grund til. </P>  \r\n\r\n<P>Under udvalgsarbejdet har mindretallet forsøgt at få opstillet en </P>  \r\n\r\n<P>oversigt over de situationer, hvor der skal - eller kan - ske </P>  \r\n\r\n<P>fradrag i grundydelsen. Det har Socialministeriet ikke ønsket at </P>  \r\n\r\n<P>medvirke til, hvilket er beklageligt. Det efterlader en usikker </P>  \r\n\r\n<P>retstilstand og betyder sandsynligvis, at Folketinget med jævne </P>  \r\n\r\n<P>mellemrum må ændre lovgivningen på enkeltpunkter, når der </P>  \r\n\r\n<P>konstateres urimelige fradrag. Det havde været mere konstruktivt, </P>  \r\n\r\n<P>hvis Socialministeriet ville bidrage til, at man een gang for </P>  \r\n\r\n<P>alle fik gjort op med, hvornår der skal ske fradrag i </P>  \r\n\r\n<P>grundydelsen. Dette uløste problem vil SF også senere vende </P>  \r\n\r\n<P>tilbage til. </P>  \r\n\r\n<P>Det skal endelig bemærkes, at SF finder det uansvarligt at indføje </P>  \r\n\r\n<P>en bestemmelse om, at der ikke ydes børnetillæg, hvis et barn er </P>  \r\n\r\n<P>anbragt uden for hjemmet. En frivillig anbringelse uden for eget </P>  \r\n\r\n<P>hjem er en alvorlig, men ofte nødvendig beslutning for en </P>  \r\n\r\n<P>familie. Denne beslutning skal ikke gøres sværere af, at </P>  \r\n\r\n<P>familiens økonomi bliver forringet. I den forbindelse er det SF's </P>  \r\n\r\n<P>opfattelse, at børnetillægget indgår som en del af familiens </P>  \r\n\r\n<P>samlede økonomiske grundlag, og at der er en række udgifter i </P>  \r\n\r\n<P>forbindelse med et barn, der er uafhængige af, om barnet bor </P>  \r\n\r\n<P>hjemme. Der er desuden nødvendige udgifter i forbindelse med </P>  \r\n\r\n<P>familiens kontakt med barnet. Efter SF's opfattelse er denne </P>  \r\n\r\n<P>ændring i direkte modstrid med formålet med en anbringelse. I </P>  \r\n\r\n<P>overensstemmelse med ovenstående indstiller mindretallet </P>  \r\n\r\n<P>lovforslaget til <B>vedtagelse</B> med de under nr. 1, 4 og 5 stillede  \r\n\r\n</P>  \r\n\r\n<P>ændringsforslag. </P>  \r\n\r\n<P>Et <B>fjerde mindretal</B> (Fremskridtspartiets medlem af udvalget) vil  \r\n\r\n</P>  \r\n\r\n<P>nærmere redegøre for sin stilling ved lovforslagets 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <B>mindretal</B> (SF): </P>  \r\n\r\n<P>1) <B>Nr. 1</B> udgår. </P>  \r\n\r\n<P>Af <B>socialministeren,</B> tiltrådt af et <B>flertal</B> (udvalget med  \r\n\r\n undtagelse </P>  \r\n\r\n<P>af SF og FP): </P>  \r\n\r\n<P>2) Efter nr. 2 indsættes som nyt nummer: </P>  \r\n\r\n<P>&#187; <B>01.</B>  <B>§ 37, stk. 6,</B> affattes således: </P>  \r\n\r\n<P>&#187;Stk. 6. Socialministeren kan fastsætte regler om hjælp til </P>  \r\n\r\n<P>personer, der aftjener civil værnepligt eller værnepligt ved </P>  \r\n\r\n<P>bistandsarbejde i udviklingslandene, og personer, der opholder </P>  \r\n\r\n<P>sig på institutioner under kriminalforsorgen.&#171;&#187; </P>  \r\n\r\n<P>3) I det under <B>nr. 3</B> foreslåede <B>§ 38, stk. 4,</B> affattes  \r\n\r\n<B>2.</B> og <B>3. </B></P>  \r\n\r\n<P>pkt. således: </P>  \r\n\r\n<P>&#187;Der foretages heller ikke fradrag for værdien af kost m.v. under  \r\n\r\n</P>  \r\n\r\n<P>midlertidig indlæggelse på sygehus eller lignende </P>  \r\n\r\n<P>behandlingsinstitution eller for offentlig støtte til </P>  \r\n\r\n<P>højskoleophold. Hvis sygehusopholdet bliver af mere end 6 </P>  \r\n\r\n<P>måneders varighed, kan der foretages fradrag i grundydelsen </P>  \r\n\r\n<P>svarende til den besparelse, der er en følge af indlæggelsen.&#171; </P>  \r\n\r\n<P>Af et <B>mindretal</B> (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 3 </P>  \r\n\r\n<P>4) I den ved ændringsforslag nr. 3 foreslåede affattelse af <B>§ 38,  \r\n\r\n</B></P>  \r\n\r\n<P>stk. 4, 2. og <B>3. pkt.,</B> udgår i <B>2. pkt.</B> ordet  \r\n\r\n &#187;midlertidig&#171;, og <B>3. </B></P>  \r\n\r\n<P>pkt. udgår. </P>  \r\n\r\n<P>Til § 2 </P>  \r\n\r\n<P>Af et <B>flertal</B> (S, SF og RV): </P>  \r\n\r\n<P>5) Efter stk. 1 indsættes som nyt stykke: </P>  \r\n\r\n<P>&#187;Stk. 2. Efter anmodning udbetales dog et beløb, svarende til </P>  \r\n\r\n<P>fradrag, der i perioden fra den 1. juli 1987 til lovens </P>  \r\n\r\n<P>ikrafttræden er foretaget i grundydelsen for værdien af kost m.v. </P>  \r\n\r\n<P>under midlertidig indlæggelse på sygehus eller lignende, jf. </P>  \r\n\r\n<P>lovens § 1, nr. 3.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ved ændringsforslaget udgår bestemmelsen om, at der ikke ydes </P>  \r\n\r\n<P>børnetillæg ved anbringelse uden for hjemmet, og at der ved en </P>  \r\n\r\n<P>skønsmæssig vurdering af børns egne indtægter og deraf følgende </P>  \r\n\r\n<P>evne til at forsørge sig selv heller ikke skal ske udbetaling af </P>  \r\n\r\n<P>børnetillæg. </P>  \r\n\r\n<P>Til nr. 2 </P>  \r\n\r\n<P>Før 1. juli 1987 var reglerne (vejledende) om kontanthjælp til </P>  \r\n\r\n<P>strafafsonere og varetægtsfængslede ens og fremgik af </P>  \r\n\r\n<P>kontanthjælpscirkulærets punkt 18 a, idet disse regler omfattede </P>  \r\n\r\n<P>&#187;. . . indsatte, herunder personer i varetægtsfængsel&#171;. </P>  \r\n\r\n<P>I forbindelse med udarbejdelsen af lovforslaget om kontanthjælp </P>  \r\n\r\n<P>efter mere faste regler var det nødvendigt at have en udtrykkelig </P>  \r\n\r\n<P>lovhjemmel for at fravige de almindelige regler for bl.a. </P>  \r\n\r\n<P>fængslede personer. </P>  \r\n\r\n<P>Bemyndigelsen for socialministeren til at fastsætte de nærmere </P>  \r\n\r\n<P>regler blev imidlertid for &#187;snæver&#171; til også at omfatte </P>  \r\n\r\n<P>varetægtsfængslede, idet bemyndigelsen alene giver </P>  \r\n\r\n<P>socialministeren mulighed for at fastsætte regler om personer, </P>  \r\n\r\n<P>der afsoner en straf. </P>  \r\n\r\n<P>Konsekvensen heraf er, at varetægtsfængslede - ligesom andre </P>  \r\n\r\n<P>personer - har ret til kontanthjælp efter bistandsloven efter de </P>  \r\n\r\n<P>almindeligt gældende regler. </P>  \r\n\r\n<P>Ændringsforslaget tilsigter at genskabe den ordning for personer i </P>  \r\n\r\n<P>kriminalforsorgens institutioner, der har været gældende indtil </P>  \r\n\r\n<P>1. juli 1987. </P>  \r\n\r\n<P>Dette vil kunne ske ved en ændring af Socialministeriets </P>  \r\n\r\n<P>bekendtgørelse af 24. juni 1987 om kontanthjælp til særlige </P>  \r\n\r\n<P>grupper, afsnit III. </P>  \r\n\r\n<P>Ændringen vil bestå i, at de regler, der gælder for personer, der </P>  \r\n\r\n<P>afsoner en straf, også vil komme til at gælde for </P>  \r\n\r\n<P>varetægtsfængslede. </P>  \r\n\r\n<P>Til nr. 3 </P>  \r\n\r\n<P>Ændringsforslaget tilsigter en tydeliggørelse af udtrykket &#187;eller  \r\n\r\n</P>  \r\n\r\n<P>lignende&#171;, idet det udtrykkeligt fastslås, at der skal være tale </P>  \r\n\r\n<P>om institutioner, som yder behandling, således som det er </P>  \r\n\r\n<P>tilfældet på de egentlige sygehuse. Samme formulering findes </P>  \r\n\r\n<P>allerede i den gældende lovs § 11, nr. 2, og afgrænsningen vil </P>  \r\n\r\n<P>således allerede være kendt af de administrerende myndigheder. </P>  \r\n\r\n<P>Endvidere foreslås det, at der ikke skal ske fradrag i </P>  \r\n\r\n<P>kontanthjælpen for stats- og kommunestøtten under højskoleophold. </P>  \r\n\r\n<P>Det følger af § 40, stk. 2, at der ikke kan ydes løbende </P>  \r\n\r\n<P>kontanthjælp til personer, som er under uddannelse. </P>  \r\n\r\n<P>Socialministeren har imidlertid ifølge samme bestemmelses 2. pkt. </P>  \r\n\r\n<P>bemyndigelse til at fastsætte næmere regler for, i hvilke særlige </P>  \r\n\r\n<P>tilfælde der kan ydes hjælp uanset bestemmelsens 1. pkt. </P>  \r\n\r\n<P>I henhold til den før 1. juli 1987 gældende tilsvarende bemyndigelse </P>  \r\n\r\n<P>i § 38, stk. 2, 2. pkt., har Socialministeriet udstedt </P>  \r\n\r\n<P>bekendtgørelse af 11. juni 1986 om uddannelsessøgendes ret til </P>  \r\n\r\n<P>kontanthjælp efter bistandsloven i særlige tilfælde. </P>  \r\n\r\n<P>Retsstillingen er herefter, at kontanthjælpsmodtagere kan bevare </P>  \r\n\r\n<P>retten til kontanthjælp under et højskoleophold under </P>  \r\n\r\n<P>forudsætning af, at kontanthjælpsmodtageren er indstillet på at </P>  \r\n\r\n<P>afbryde undervisningen for at udnytte et tilbud om arbejde. </P>  \r\n\r\n<P>På baggrund af afgørelser fra Den Sociale Ankestyrelse (gengivet i </P>  \r\n\r\n<P>serien SM med løbenr. 0-56-84) er det i punkt 10 i </P>  \r\n\r\n<P>Socialministeriets vejledning af 5. marts 1987 anført, at hvis </P>  \r\n\r\n<P>der ydes kontanthjælp under et højskoleophold, skal der ske </P>  \r\n\r\n<P>fradrag for den del af stats- og kommunestøtten til opholdet, der </P>  \r\n\r\n<P>dækker udgifter, som også dækkes af kontanthjælpen. </P>  \r\n\r\n<P>Da jeg mener, at et højskoleophold kan virke befordrende for at </P>  \r\n\r\n<P>komme ud af det passive kontanthjælpssystem, foreslås det i </P>  \r\n\r\n<P>ændringsforslaget, at der ikke skal ske fradrag i kontanthjælpen </P>  \r\n\r\n<P>fra stats- og kommunestøtten til højskoleopholdet, således at </P>  \r\n\r\n<P>kontanthjælpsmodtageres økonomiske muligheder for at deltage i </P>  \r\n\r\n<P>højskoleophold forbedres. </P>  \r\n\r\n<P>Kontanthjælpsmodtagere vil herefter have ret til at få løbende </P>  \r\n\r\n<P>kontanthjælp udbetalt efter de almindeligt gældende regler uden </P>  \r\n\r\n<P>fradrag for den støtte, som det offentlige i øvrigt yder til </P>  \r\n\r\n<P>opholdet. </P>  \r\n\r\n<P>Til nr. 4 </P>  \r\n\r\n<P>Ved ændringsforslaget udgår bestemmelsen om, at der ved skønsmæssig </P>  \r\n\r\n<P>vurdering kan ske fradrag i grundydelsen ved sygehusophold af </P>  \r\n\r\n<P>mere end 6 måneders varighed. </P>  \r\n\r\n<P>Til nr. 5 </P>  \r\n\r\n<P>Ændringsforslaget skal ses som en konsekvens af, at </P>  \r\n\r\n<P>forslagssstillerne ved vedtagelsen af de retsbestemte ydelser </P>  \r\n\r\n<P>forudsatte, at der ikke kunne foretages fradrag i grundydelsen </P>  \r\n\r\n<P>for kost m.v. i disse situationer. </P>  \r\n\r\n<P>Jytte Andersen ( S ) Graversen ( S ) Sonja Mikkelsen ( S ) Jytte </P>  \r\n\r\n<P>Hilden ( S ) Erik B. Smith ( S) nfmd. <B>Taanquist ( S ) Agerschou (  \r\n\r\n</B></P>  \r\n\r\n<P>SF ) Birthe Hansen ( SF ) Karen Højte Jensen ( KF ) Lizzie </P>  \r\n\r\n<P>Lichtenberg ( KF ) Merete Aarup ( KF ) Helge Adam Møller ( KF ) </P>  \r\n\r\n<P>Britta Schall Holberg ( V ) Henrik Toft ( V ) Yvonne Herløv </P>  \r\n\r\n<P>Andersen ( CD ) Pia Dahl ( FP ) Aase Olesen ( RV) fmd. <B> </B></P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Et af udvalgets spørgsmål til socialministeren og dennes besvarelse </P>  \r\n\r\n<P>heraf </P>  \r\n\r\n<P>Spørgsmål: </P>  \r\n\r\n<P>Det bedes oplyst, om det vil være muligt at finde en lempelig </P>  \r\n\r\n<P>aftrapningsordning af børnetillægget til børn, der er i stand til </P>  \r\n\r\n<P>at forsørge sig selv. </P>  \r\n\r\n<P>Svar: </P>  \r\n\r\n<P>Om et barn har så store indtæger, at det er i stand til at forsørge </P>  \r\n\r\n<P>sig selv, må, som det er anført i bemærkningerne til § 1, nr. 1, </P>  \r\n\r\n<P>afhænge af en konkret vurdering i hvert enkelt tilfælde. </P>  \r\n\r\n<P>De retningslinjer for, hvornår et barn forsørger sig selv, som </P>  \r\n\r\n<P>gælder med hensyn til forskudsvis udbetaling af bidrag, skal </P>  \r\n\r\n<P>alene være vejledende. </P>  \r\n\r\n<P>I den konkrete vurdering kan der tages hensyn til særlige udgifter </P>  \r\n\r\n<P>som følge af store forsørgerudgifter ved, at der er flere børn i </P>  \r\n\r\n<P>familien, særlige boligudgifter eller andre særlige forhold, </P>  \r\n\r\n<P>f.eks. udgifter til uddannelse (skolepenge). </P>  \r\n\r\n<P>Endvidere må der lægges vægt på, om der er tale om indtægt fra en </P>  \r\n\r\n<P>ganske kortvarig beskæftigelse af barnet. </P>  \r\n\r\n<P>Ved en fast aftrapningsregel, der kun gælder den del af et barns </P>  \r\n\r\n<P>indtægt, der overstiger 3 x normalbidraget, dvs. med gældende </P>  \r\n\r\n<P>sats 1.794 kr. månedlig, skal der ydes forældrene børnetillæg for </P>  \r\n\r\n<P>børn, der tjener op til 2.990 kr. månedlig, hvis det drejer sig </P>  \r\n\r\n<P>om det ældste barn, ellers 2.791 kr. månedlig. </P>  \r\n\r\n<P>Dette må sammenholdes med, at familier med børn, der ikke tjener </P>  \r\n\r\n<P>noget, disponerer over 1.196 kr. for det ældste barn og 997 kr. </P>  \r\n\r\n<P>for hvert af de øvrige børn. </P>  \r\n\r\n<P>Lader man aftrapningen begynde ved en lavere indtægt, kommer man </P>  \r\n\r\n<P>imidlertid i strid med hovedprincipppet i § 38, stk. 5, om, at </P>  \r\n\r\n<P>børns indtægter ikke skal fratrækkes i den beregnede hjælp til </P>  \r\n\r\n<P>familien. </P>  \r\n\r\n<P>Jeg mener, at man får mulighed for at skabe bedre balance mellem </P>  \r\n\r\n<P>familier med og uden indtægter hos børnene gennem en fleksibel </P>  \r\n\r\n<P>ordning, der ikke består i en fast aftrapning, -80 giver mulighed </P>  \r\n\r\n<P>for at tage hensyn til forholdene i den enkelte familie. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00075"
        },
        {
            "displayName": "Entydig dokumentidentifikation",
            "displayValue": "CL004575"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}