{
    "id": 60343,
    "title": "Skrivelse om kreditoplysningsbureauernes meddelelser i henhold til lov om private registre m.v. § 10. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11270 af 23/04/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om kreditoplysningsbureauernes  \r\n\r\n meddelelser i henhold til lov om private registre m.v. § 10. </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet har ved tidligere lejlighed anmodet alle  \r\n\r\n kreditoplysningsbureauer om at indsende en kopi eller et eksemplar af de  \r\n\r\n meddelelser, som skal udsendes til de registrerede i henhold til § 10 i lov  \r\n\r\n om private registre m.v. Efter denne bestemmelse skal  \r\n\r\n kreditoplysningsbureauer inden 4 uger efter registreringen give meddelelse  \r\n\r\n til den, der første gang optages i registeret med oplysninger om andet end  \r\n\r\n navn, adresse, stilling, erhverv eller oplysninger, der fremgår af  \r\n\r\n Statstidende eller frit kan indhentes fra erhvervsregisteret. </P>  \r\n\r\n<P>Foranlediget af nogle klager over visse kreditoplysningsbureauers  \r\n\r\n formulering af § 10-meddelelsen og efter at have gennemgået de indsendte  \r\n\r\n meddelelser har registertilsynet fundet det hensigtsmæssigt at udarbejde  \r\n\r\n nogle retningslinier for meddelelsernes indhold, som man herved skal  \r\n\r\n henstille, at bureauerne iagttager ved fremtidig udsendelse af disse  \r\n\r\n meddelelser. Registertilsynet skal gøre opmærksom på, at visse landsdækkende  \r\n\r\n kreditoplysningsbureauer benytter den fremgangsmåde at udsende §  \r\n\r\n 10-meddelelse, hver gang man foretager en enkeltstående negativ registrering  \r\n\r\n af f.eks incassosager, og dette forhold har registertilsynet søgt at tage  \r\n\r\n hensyn til ved udformningen af retningslinierne. </P>  \r\n\r\n<P>Det bemærkes, at bureauerne er frit stillet med henblik på den tekniske  \r\n\r\n udformning af meddelelserne, f.eks. om alle punkterne anføres i et brev eller  \r\n\r\n i et brev med bilag, eller der medsendes et orienterende følgebrev til den  \r\n\r\n individuelle meddelelse. Det afgørende er, at alle relevante punkter er  \r\n\r\n omtalt i det materiale, der udsendes til de registrerede. </P>  \r\n\r\n<P>Såfremt indholdet af de meddelelser, som Deres bureau anvender, ikke  \r\n\r\n opfylder de angivne retningslinier, anmodes De om at ændre meddelelsernes  \r\n\r\n indhold snarest muligt og senest ved næste genoptryk af de anvendte  \r\n\r\n meddelelsesbreve, såfremt dette sker inden 1. januar 1983. </P>  \r\n\r\n<P>I et bilag til denne skrivelse er givet et eksempel på, hvorledes en  \r\n\r\n meddelelse kan udformes. </P>  \r\n\r\n<P>Retningslinier for meddelelsers indhold </P>  \r\n\r\n<P CLASS=PUNKT> <B>1.</B> Overskriften bør indeholde en henvisning til lovens  \r\n\r\n § 10, f. eks.: Meddelelse i henhold til § 10, stk. 1, i lov om private  \r\n\r\n registre. Overskriften må ikke udformes således: Meddelelsespligt i henhold  \r\n\r\n til registerlovens § 10. </P>  \r\n\r\n<P CLASS=PUNKT> <B>2.</B> Indledning: Der skal redegøres for årsagen til  \r\n\r\n meddelelsens udsendelse. </P>  \r\n\r\n<P CLASS=PUNKT> <B>3.</B> Der skal gives en orientering om, at vedkommende er  \r\n\r\n optaget i bureauets registre og helst med angivelse af hvilke oplysninger,  \r\n\r\n der er registreret om den pågældende. Det bemærkes i den forbindelse, at  \r\n\r\n kreditoplysningsbureauerne ikke er pligtige at oplyse, hvilken kilde  \r\n\r\n oplysningerne stammer fra, eller hvilken kreditor der har indberettet den  \r\n\r\n pågældende. Registertilsynet skal dog gøre opmærksom på, at det i en række  \r\n\r\n tilfælde har vist sig hensigtsmæssigt, at kreditors navn bliver oplyst, idet  \r\n\r\n debitor herved straks bliver klar over, hvilket skyldforhold det drejer sig  \r\n\r\n om. </P>  \r\n\r\n<P>Såfremt der anvendes koder eller klassifikationer, bør disse ledsages af  \r\n\r\n en forklaring på bagsiden af meddelelsen eller i et medsendt bilag. </P>  \r\n\r\n<P>Teksten kan f.eks. være: </P>  \r\n\r\n<PRE>  \r\n\r\n Debitors (firma)navn   adresse    Incassosag  \r\n\r\n                                   Fogedsag  \r\n\r\n                                   Tvangsauktion  \r\n\r\n                                   Kreditværdighedsklassifikation  \r\n\r\n Kreditors (firma)navn beløb  \r\n\r\n</PRE>  \r\n\r\n<P>Teksten vil afhænge af registerets karakter. </P>  \r\n\r\n<P CLASS=PUNKT> <B>4.</B> Det bør angives, hvorledes den registrerede skal  \r\n\r\n forholde sig, såfremt der er registreret urigtige eller vildledende  \r\n\r\n oplysninger, f.eks. således: </P>  \r\n\r\n<P>Såfremt De mener, at oplysningerne er urigtige eller vildledende, bedes De  \r\n\r\n kontakte bureauet eller kreditor med henblik på sletning og/eller  \r\n\r\n berigtigelse. </P>  \r\n\r\n<P CLASS=PUNKT> <B>5.</B> Ved skrivelse af 3. oktober 1980 til samtlige  \r\n\r\n kreditoplysningsbureauer meddelte registertilsynet, at virksomheder eller  \r\n\r\n personer der havde afviklet den fordring, for hvilken de var registreret,  \r\n\r\n skal slettes forholdsvis hurtigt. Under henvisning hertil finder  \r\n\r\n registertilsynet, at de registrerede bør gøres bekendt med deres mulighed for  \r\n\r\n hurtig sletning i meddelelsen, således at de selv kan medvirke til at sikre,  \r\n\r\n at markering af betalingen og sletning finder sted. Det bør så vidt muligt  \r\n\r\n angives, hvornår den registrerede kan forvente at blive slettet af registeret  \r\n\r\n efter at have betalt. Som anført i registertilsynets skrivelse af 3. oktober  \r\n\r\n 1980 til alle kreditoplysningsbureauer vil sletningstidspunktet afhænge af,  \r\n\r\n hvilken type registre og hvilken type anmærkninger, der knytter sig til  \r\n\r\n registreringen. </P>  \r\n\r\n<P CLASS=PUNKT> <B>6.</B> Ifølge lovens § 10 skal meddelelsen indeholde  \r\n\r\n oplysninger om den registreredes adgang til at få oplysninger fra registreret  \r\n\r\n efter bestemmelsen i § 11. </P>  \r\n\r\n<P CLASS=PUNKT> <B>7.</B> Meddelelsen bør desuden indeholde oplysning om, at  \r\n\r\n justitsministeriet ved bekendtgørelse nr. 664 af 21. december 1978 har  \r\n\r\n fastsat regler om betaling for skriftlige meddelelser fra  \r\n\r\n kreditoplysningsbureauer og disse reglers hovedindhold. Det bør endvidere  \r\n\r\n oplyses, at der ikke kan kræves betaling for den første skriftlige  \r\n\r\n meddelelse, der gives, efter at den registrerede er blevet underrettet om  \r\n\r\n optagelse i bureauets registre efter lovens § 10. Dette gælder dog ikke, hvis  \r\n\r\n skriftlig meddelelse om, hvad der er registreret om den pågældende, allerede  \r\n\r\n gives i forbindelse med udsendelse af meddelelse i henhold til § 10, stk. 1.  \r\n\r\n</P>  \r\n\r\n<P>Såfremt bureauet ikke ønsker at give meddelelse om indholdet af de  \r\n\r\n registrerede og videregivne oplysninger (jf. § 11) samtidig med udsendelsen  \r\n\r\n af § 10-meddelelsen, kan man indskrænke sig til en oplysning om, at  \r\n\r\n vedkommende er optaget i registret, tidspunktet for registreringen, at  \r\n\r\n nærmere oplysninger om indholdet af registrerede oplysninger kan fås ved  \r\n\r\n henvendelse til bureauet, se herved også pkt. 6, som skal suppleres med  \r\n\r\n oplysning om betalingsreglerne som beskrevet under pkt. 7. </P>  \r\n\r\n<P>Registertilsynet skal iøvrigt henlede opmærksomheden på, at der ikke -  \r\n\r\n bortset fra registrering af tvangsauktioner, jf. registertilsynets skrivelse  \r\n\r\n af 3.oktober 1980 - skal udsendes meddelelse til de registrerede, såfremt der  \r\n\r\n ikke registreres andre oplysninger end de, der er nævnt i § 10, stk. 1  \r\n\r\n (f.eks. ved etablering af et nyt firma). </P>  \r\n\r\n<P>Der skal derimod gives meddelelse til den registrerede første gang, der  \r\n\r\n registreres andre oplysninger den de, der er nævnt i § 10, stk. 1. </P>  \r\n\r\n<P>Registertilsynet skal anmode om at få tilsendt et eksemplar af den ændrede  \r\n\r\n meddelelse samt oplysning om, fra hvilket tidspunkt den vil blive anvendt.  \r\n\r\n</P>  \r\n\r\n<P>P. R. V. </P>  \r\n\r\n<P>E.B. </P>  \r\n\r\n<P>Til samtlige kreditoplysningsbureauer og foreningen af  \r\n\r\n kreditoplysningsbureauer i Danmark. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821127054"
        },
        {
            "displayName": "Entydig dokumentidentifikation",
            "displayValue": "CM019300"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/06/2000"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11270"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "23/04/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Registertilsynet j.nr. 1980-101-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}