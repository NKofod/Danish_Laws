{
    "id": 76940,
    "title": "Bekendtgørelse om bekæmpelse af enzootisk leukose hos kvæg ",
    "documentTypeId": "60",
    "isSagsforlobPeriodValid": false,
    "shortName": "BEK nr 70 af 28/02/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om bekæmpelse af enzootisk  \r\n\r\n leukose hos kvæg </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 1-3, 5-6 og 9, stk. 2, i lov nr. 214 af 31. maj 1968 om  \r\n\r\n bekæmpelse af enzootisk leukose hos kvæg fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved enzootisk leukose forstås i denne  \r\n\r\n bekendtgørelse den overførbare form af leukose hos kvæg. (infektion med  \r\n\r\n bovint leukæmi virus). </P>  \r\n\r\n<P CLASS=STK> <I>Stk. 2. </I> Som angrebet af enzootisk leukose skal anses:  \r\n\r\n</P>  \r\n\r\n<P>a. En kvægbesætning, hvori der hos et eller flere dyr ved undersøgelser  \r\n\r\n foretaget på statens veterinære serumlaboratorium er påvist forandringer, som  \r\n\r\n er karakteristiske for sygdommen, og hvori det må antages, at  \r\n\r\n smitteudbredelse har fundet sted til den øvrige del af besætningen. </P>  \r\n\r\n<P>b. Et kreatur, der tilhører eller hidrører fra en besætning, som må anses  \r\n\r\n for at være angrebet af sygdommen. </P>  \r\n\r\n<P>c. Et kreatur, hos hvilket der ved undersøgelser foretaget på statens  \r\n\r\n veterinære serumlaboratorium og ved andre undersøgelser foranstaltet af  \r\n\r\n veterinærdirektoratet er påvist forhold, som er karakteristiske for  \r\n\r\n sygdommen. </P>  \r\n\r\n<P>d. Et kreatur, der har været i så nøje kontakt med kvæg, som anses for at  \r\n\r\n være angrebet af sygdommen, at smitteoverførsel må antages at have fundet  \r\n\r\n sted. </P>  \r\n\r\n<P CLASS=STK> <I>Stk. 3. </I> Som mistænkt for at være angrebet af enzootisk  \r\n\r\n leukose skal anses: </P>  \r\n\r\n<P>a. Et kreatur, hvis lymfeknuder er hævede uden samtidig af være ømme. </P>  \r\n\r\n<P>b. Et kreatur, der ved slagtning eller obduktion udviser svulstagtige  \r\n\r\n forandringer i lymfeknuder eller organer. </P>  \r\n\r\n<P>c. Et kreatur, hos hvilket der ved undersøgelse på statens veterinære  \r\n\r\n serumlaboratorium påvises forandringer, der tyder på infektion med bovint  \r\n\r\n leukæmi virus (lymfocytose og lymfocytinfiltrationer, tvivlsom serologisk  \r\n\r\n reaktion, tegn på tilstedeværelse af virus antigen). </P>  \r\n\r\n<P>d. En kvægbesætning, hvori der hos et eller flere dyr er påvist nogen af  \r\n\r\n de under litra a-c nævnte forandringer. </P>  \r\n\r\n<P>e. Et kreatur eller en kvægbesætning, der har haft et efter  \r\n\r\n veterinærdirektoratets skøn smittefarligt samkvem med dyr, der anses for at  \r\n\r\n være angrebet af enzootisk leukose eller mistænkes herfor. </P>  \r\n\r\n<P>f. Et kreatur eller en kreaturbesætning, som efter veterinærdirektoratets  \r\n\r\n skøn kan være smittet med enzootisk leukose. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Finder en dyrlæge sådanne forhold som anført i §  \r\n\r\n 1, stk. 3, litra a, skal han straks underrette kredsdyrlægen eller  \r\n\r\n veterinærdirektoratet. </P>  \r\n\r\n<P CLASS=STK> <I>Stk. 2. </I> Såfremt en dyrlæge under udøvelse af kødkontrol  \r\n\r\n eller ved obduktion finder svulstagtige forandringer i lymfeknuder eller  \r\n\r\n organer, skal han i overensstemmelse med derom fra veterinærdirektoratet  \r\n\r\n modtaget instruktion indsende materiale til undersøgelse på statens  \r\n\r\n veterinære serumlaboratorium, der underretter veterinærdirektoratet om  \r\n\r\n resultatet af undersøgelsen. </P>  \r\n\r\n<P CLASS=STK> <I>Stk. 3. </I> Såfremt en dyrlæge under udøvelse af  \r\n\r\n laboratoriearbejde finder forhold, der tyder på leukose, skal  \r\n\r\n veterinærdirektoratet straks underrettes. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Til konstatering af mulig forekomst af enzootisk  \r\n\r\n leukose eller som kontrol af frihed herfor kan veterinærdirektoratet efter  \r\n\r\n bemyndigelse fra landbrugsministeriet lade foretage undersøgelse af </P>  \r\n\r\n<P>a. alle kvægbesætninger i et nærmere fastsat område. </P>  \r\n\r\n<P>b. kvægbesætninger, der tidligere har været mistænkte for angreb af  \r\n\r\n enzootisk leukose. </P>  \r\n\r\n<P>c. oprindelsesbesætninger (besætning hvori dyret er født og besætninger  \r\n\r\n hvori dyret har opholdt sig) for dyr, der agtes indsat på forsøgsstationer,  \r\n\r\n individprøvestationer, tyrestationer eller lignende samlinger af dyr. </P>  \r\n\r\n<P CLASS=STK> <I>Stk. 2. </I> Det påhviler de stedlige mejerier (herunder  \r\n\r\n mælkeforsyninger, osterier, mælkekonservesfabrikker og andre virksomheder)  \r\n\r\n efter pålæg derom fra veterinærdirektoratet at tilstille kredsdyrlægen en  \r\n\r\n fortegnelse i 2 eksemplarer over de kvægbesætninger, der findes i området,  \r\n\r\n hvori undersøgelser i henhold til stk. 1, a, skal foretages, og fra hvilke  \r\n\r\n mejeriet til stadighed eller lejlighedsvis modtager mælk. Fortegnelsen skal  \r\n\r\n indeholde angivelse af leverandørernes navne, adresser og leverandørnumre i  \r\n\r\n nummerorden samt for hvert enkelt besætning angivelse af, hvilken dyrlæge der  \r\n\r\n efter leverandørens ønske skal udtage blodprøver. Samtidig skal mejeriet  \r\n\r\n underrette hver enkelt af dyrlægerne om, i hvilke besætninger han skal udtage  \r\n\r\n blodprøver. </P>  \r\n\r\n<P CLASS=STK> <I>Stk. 3. </I> Ejeren (brugeren) af en af stk. 1, a, omfattet  \r\n\r\n besætning, hvorfra der hverken til stadighed eller lejlighedsvis leveres mælk  \r\n\r\n til en mejerivirksomhed, skal rette henvendelse til en nærboende dyrlæge med  \r\n\r\n begæring om at få foretaget blodundersøgelse inden udløbet af den herfor  \r\n\r\n fastsatte tidsfrist. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Veterinærdirektoratet foranlediger, at der i  \r\n\r\n besætninger, der i henhold til § 1, stk. 3, skal anses som mistænkt for at  \r\n\r\n være angrebet af enzootisk leukose, foretages diagnostiske undersøgelser,  \r\n\r\n herunder blodundersøgelser, i fornødent omfang. </P>  \r\n\r\n<P CLASS=STK> <I>Stk. 2. </I> Når en kreaturbesætning i henhold til § 1, stk.  \r\n\r\n 3 anses som mistænkt for at være angrebet af enzootisk leukose, skal ejeren  \r\n\r\n (brugeren), efter at være blevet gjort bekendt med forholdene, sørge for, at  \r\n\r\n intet kreatur fjernes fra besætningen. Såfremt noget dyr i besætningen viser  \r\n\r\n tegn på leukose, jfr. § 1, stk. 3, litra a, skal der straks tilkaldes en  \r\n\r\n dyrlæge. </P>  \r\n\r\n<P CLASS=STK> <I>Stk. 3. </I> Såfremt et dyr i en besætning, der skal anses  \r\n\r\n som mistænkt for at være angrebet af enzootisk leukose, dør eller aflives,  \r\n\r\n skal kadaveret leveres til en autoriseret destruktionsanstalt, hvor obduktion  \r\n\r\n skal foretages. Undtaget herfra er dog ungdyr op til en alder af 12 måneder.  \r\n\r\n</P>  \r\n\r\n<P CLASS=STK> <I>Stk. 4. </I> Såfremt de foretagne undersøgelser ikke giver  \r\n\r\n grundlag for at anse besætningen for angrebet af enzootisk leukose, skal  \r\n\r\n veterinærdirektoratet snarest underrette ejeren og dyrlægen herom og om at de  \r\n\r\n i stk. 2 og 3 indeholdte bestemmelser ikke længere er gældende. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Dyrlægerne skal udtage, opbevare og indsende de  \r\n\r\n i denne bekendtgørelse omhandlede blodprøver i overensstemmelse med de  \r\n\r\n anvisninger, der gives dem af veterinærdirektoratet eller serumlaboratoriet.  \r\n\r\n Sammen med blodprøverne skal dyrlægen indsende de fra veterinærdirektoratet  \r\n\r\n eller serumlaboratoriet udsendte følgesedler i behørigt udfyldt stand. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når der foretages diagnostiske undersøgelser  \r\n\r\n eller udtages blodprøver efter bestemmelserne i denne bekendtgørelse, skal  \r\n\r\n kreaturernes ejer (bruger) uden vederlag yde dyrlægen den nødvendige hjælp.  \r\n\r\n Såfremt dyrene er på græs, skal han efter dyrlægens anvisning samle dem på en  \r\n\r\n sådan måde, at prøverne kan udtages. Hvis han ikke yder sådan bistand, kan  \r\n\r\n veterinærdirektoratet antage den nødvendige medhjælp for hans regning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Anses en kvægbesætning i henhold til § 1, stk.  \r\n\r\n 2, for at være angrebet af enzootisk leukose, skal ejeren (brugeren), når han  \r\n\r\n fra veterinærdirektoratet har fået underretning herom, iagttage følgende:  \r\n\r\n</P>  \r\n\r\n<P>a. Samtlige dyr i kvægbesætningen skal mærkes efter veterinærdirektoratets  \r\n\r\n anvisning. Bestemmelserne i § 6 finder tilsvarende anvendelse. </P>  \r\n\r\n<P>b. Salg, udlevering og udstationering af kvæg til levebrug, herunder til  \r\n\r\n græsfedning o. lign. anvendelse, er forbudt. </P>  \r\n\r\n<P>c. Salg eller levering af kvæg til slagtning undtagen direkte til et  \r\n\r\n eksportslagteri eller et offentligt slagtehus er forbudt. </P>  \r\n\r\n<P>d. Kvæg, der leveres til slagtning, skal ledsages af en af en dyrlæge  \r\n\r\n udstedt passerseddel og skal transporteres direkte til slagtestedet og må  \r\n\r\n ikke transporteres sammen med andre dyr end sådanne, der føres til slagtning  \r\n\r\n på samme slagtested. </P>  \r\n\r\n<P>e. Direkte kontakt fra kvægbesætningen til anden mands kreaturer skal  \r\n\r\n hindres efter kredsdyrlægens anvisning. </P>  \r\n\r\n<P>f. Udlevering af tyresæd fra besætningen er forbudt. </P>  \r\n\r\n<P>g. Salg eller udlevering til anvendelse udenfor ejendommen af blod, der er  \r\n\r\n udtaget fra besætningen, er forbudt. </P>  \r\n\r\n<P>h. Levering af mælk, der ikke finder anvendelse på ejendommen, må kun ske  \r\n\r\n til en mejerivirksomhed. </P>  \r\n\r\n<P>i. Kreaturer, der er udstationeret eller befinder sig på fremmed fælles  \r\n\r\n græsgang, skal hjemtages til ejendommen. </P>  \r\n\r\n<P>j. Når kvægbesætningen er udsat, skal møddingen inden en af  \r\n\r\n veterinærdirektoratet fastsat tidsfrist udkøres og nedpløjes, eller møddingen  \r\n\r\n skal underkastes særlig behandling efter kredsdyrlægens anvisning. </P>  \r\n\r\n<P>k. Når kvægbesætningen er udsat, skal der i overensstemmelse med en af  \r\n\r\n veterinærdirektoratet udarbejdet desinfektionsanvisning og i det af  \r\n\r\n kredsdyrlægen fastsatte omfang foretages rensning og desinfektion af  \r\n\r\n besætningens opholdssteder, de til dyrenes pleje benyttede redskaber m. v. og  \r\n\r\n af møddingpladsen inden udløbet af en af veterinærdirektoratet fastsat  \r\n\r\n tidsfrist. </P>  \r\n\r\n<P>l. Når kvægbesætningen er udsat, må der ikke indsættes kvæg i ejendommens  \r\n\r\n bygninger, før der er forløbet 1 måned, efter at rengøringen og  \r\n\r\n desinfektionen af ejendommen er godkendt af kredsdyrlægen, og der må ikke  \r\n\r\n anbringes kvæg på græsgange, hvor der i de sidste 2 måneder har været anbragt  \r\n\r\n kvæg fra den udsatte besætning. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Veterinærdirektoratet fører tilsyn med  \r\n\r\n besætninger, der er smittet eller mistænkt for at være smittet med enzootisk  \r\n\r\n leukose. Ejeren (brugeren) skal til enhver tid give direktoratets  \r\n\r\n repræsentant adgang til ejendommen for at påse, at de i § 4, stk. 2 og 3 og §  \r\n\r\n 7 fastsatte bestemmelser iagttages. </P>  \r\n\r\n<P CLASS=STK> <I>Stk. 2. </I> Veterinærdirektoratet kan efter en vurdering af  \r\n\r\n forholdene i hvert enkelt tilfælde fritage ejeren (brugeren) for at overholde  \r\n\r\n en eller flere af de i § 4, stk. 2 og 3 og § 7 fastsatte bestemmelser. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Kreaturer, der leveres til slagtning i henhold  \r\n\r\n til § 7, litra d, må kun aflæsses på slagteriets grund, og passersedlen skal  \r\n\r\n afleveres til den kontrollerende dyrlæge inden aflæsningen. </P>  \r\n\r\n<P CLASS=STK> <I>Stk. 2. </I> Transportvognens chauffør skal straks efter  \r\n\r\n kreaturernes aflæsning rense og desinficere vognen på slagteriets vaskeplads  \r\n\r\n og under dettes kontrol. </P>  \r\n\r\n<P CLASS=STK> <I>Stk. 3. </I> De i stk. 1 omhandlede kreaturer må ikke  \r\n\r\n fjernes fra slagteriets grund i levende live. </P>  \r\n\r\n<P CLASS=STK> <I>Stk. 4. </I> Slagteriets ledelse har pligt til, eventuelt på  \r\n\r\n en af slagteriet fastsat ugedag, at modtage og slagte de i stk. 1 omhandlede  \r\n\r\n kreaturer og til efter anvisning fra den kontrollerende dyrlæge at udlevere  \r\n\r\n det fornødne materiel, vand og desinfektionsmiddel m. v. til foretagelse af  \r\n\r\n den i stk. 2 nævnte rensning og desinfektion og at tilbagesende passersedlen  \r\n\r\n til den dyrlæge, der har udstedt den. </P>  \r\n\r\n<P CLASS=STK> <I>Stk. 5. </I> Det påhviler den kontrollerende dyrlæge at give  \r\n\r\n instruktion om gennemførelsen af de foreskrevne desinfektionsforanstaltninger  \r\n\r\n med hensyn til transportvognen og i gørligt omfang påse, at disse gennemføres  \r\n\r\n på forsvarlig måde, at påtegne passersedlen, samt at indsende organmateriale  \r\n\r\n til statens veterinære serumlaboratorium i de tilfælde, hvor det er påbudt,  \r\n\r\n jfr. § 2, stk. 2, eller hvor veterinærdirektoratet eller kredsdyrlægen har  \r\n\r\n anmodet herom. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Der ydes indtil videre følgende tilskud af  \r\n\r\n statskassen til udsættelse til slagtning af kreaturer eller kvægbesætninger,  \r\n\r\n der anses for at være angrebet af enzootisk leukose: 300 kr. pr. dyr for  \r\n\r\n køer, der har kælvet, og for kvier på 2 år og derover, 150 kr. pr. dyr for  \r\n\r\n kvier på 1-2 år samt for tyre og stude på 1 år og derover. Tilskudsbeløbene  \r\n\r\n fordobles for så vidt angår elitekvægbesætninger, hvis ejere kan dokumentere,  \r\n\r\n at de indenfor de sidste 2 år før sygdommens konstatering i besætningen har  \r\n\r\n fået optaget dyr i elitestambogen. For så vidt angår besætninger, for hvilke  \r\n\r\n der foreligger kontrolforeningsregnskaber, ydes der et tillæg til fornævnte  \r\n\r\n tilskud for køer, der har kælvet, og for kvier på 2 år og derover på 4 kr.  \r\n\r\n for hvert kilo, besætningens gennemsnitsydelse overstiger 200 kg smørfedt som  \r\n\r\n gennemsnit af de 3 sidste kontrolforeningsregnskaber. </P>  \r\n\r\n<P>Udover forannævnte tilskud udbetales de i henhold til Det europæiske  \r\n\r\n økonomiske Fællesskabs forskrifter gældende særlige slagtetilskud, der af  \r\n\r\n Fællesskabet ydes som støtte til bekæmpelse af leukose. Tilskuddene beregnes  \r\n\r\n på grundlag af det antal dyr, der henstår i besætningen ved sygdommens  \r\n\r\n konstatering. </P>  \r\n\r\n<P CLASS=STK> <I>Stk. 2. </I> Ydelse af tilskud til udsættelse af en  \r\n\r\n kvægbesætning er betinget af, at udsættelse til slagtning af samtlige  \r\n\r\n kreaturer i besætningen finder sted indenfor en periode på 2 år, efter at  \r\n\r\n sygdommen er konstateret i besætningen, samt af, at rensning og desinfektion  \r\n\r\n er gennemført og godkendt af veterinærdirektoratet. Ydelse af tilskud til  \r\n\r\n udsættelse af et enkelt kreatur er betinget af, at dyret og dets eventuelle  \r\n\r\n afkom er slagtet senest 1 måned, efter at sygdommen er konstateret hos dyret.  \r\n\r\n</P>  \r\n\r\n<P CLASS=STK> <I>Stk. 3. </I> Ansøgning om tilskud skal inden 1 måned, efter  \r\n\r\n at sygdommen er konstateret, indsendes til veterinærdirektoratet på særlig  \r\n\r\n dertil bestemt ansøgningsformular, der udleveres fra direktoratet. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Skriftlig attestation om et kreaturs eller en  \r\n\r\n besætnings sundhedstilstand, for så vidt angår enzootisk leukose, må kun  \r\n\r\n afgives af dyrlæger og kun på blanketter, der er udleveret fra eller godkendt  \r\n\r\n af veterinærdirektoratet, og i overensstemmelse med derom af  \r\n\r\n veterinærdirektoratet givet instruktion. Attest må ikke udstedes for  \r\n\r\n kreaturer i besætninger, der anses for at være angrebet af enzootisk leukose  \r\n\r\n eller mistænkt herfor. Savner dyrlægen kendskab til disse forhold, skal  \r\n\r\n fornødne oplysninger indhentes hos kredsdyrlægen eller i  \r\n\r\n veterinærdirektoratet. </P>  \r\n\r\n<P CLASS=STK> <I>Stk. 2. </I> Veterinærdirektoratet fastsætter hvilke  \r\n\r\n kriterier, der skal opfyldes, for at en besætning eller en region kan anses  \r\n\r\n for at være fri for mistanke om tilstedeværelse af leukose. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Det offentlige afholder udgifterne ved </P>  \r\n\r\n<P>a. obduktioner i henhold til § 4, stk. 3, </P>  \r\n\r\n<P>b. en dyrlæges udtagning og indsendelse af materiale til undersøgelse i  \r\n\r\n henhold til § 2 og § 3, jfr. § 5, eller når dyrlægen i det enkelte tilfælde  \r\n\r\n er anmodet derom af veterinærdirektoratet eller vedkommende kredsdyrlæge,  \r\n\r\n</P>  \r\n\r\n<P>c. laboratorieundersøgelse af det i litra b omhandlede materiale, </P>  \r\n\r\n<P>d. den i § 7 omhandlede mærkning. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtrædelse af § 2, § 3, stk. 2 og 3, § 4,  \r\n\r\n stk. 2 og 3, § 5, § 6, § 7, § 8, stk. 1, 2. punktum, § 9 og § 11, stk. 1,  \r\n\r\n straffes med bøde. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelse nr. 329 af 12. september 1968 om  \r\n\r\n bekæmpelse af enzootisk leukose hos kvæg ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 28. februar  \r\n\r\n 1979 </I> </P>  \r\n\r\n<P CLASS=UNDERSKREVET-AF ALIGN=CENTER>Niels Anker Kofoed </P>  \r\n\r\n<P CLASS=MINISTER ALIGN=RIGHT>/ Thorkil Christensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1979"
        },
        {
            "displayName": "Accession",
            "displayValue": "B19790007005"
        },
        {
            "displayName": "Entydig dokumentidentifikation",
            "displayValue": "CM036149"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "28/02/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd. 4. kt. j.nr. 11.1.3-13/1978"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}