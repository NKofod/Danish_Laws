{
    "id": 58505,
    "title": "Cirkulæreskrivelse om udeblivelsesdomme ved påtegning på henholdsvis stævning og anklageskrift ('stempel-domme') (Til domstolene): ",
    "documentTypeId": "210",
    "isSagsforlobPeriodValid": false,
    "shortName": "CIS nr 219 af 07/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om udeblivelsesdomme ved  \r\n\r\n påtegning på henholdsvis stævning og anklageskrift  \r\n\r\n (&#187;stempel-domme&#171;) (Til domstolene): </H1>  \r\n\r\n<P></P>  \r\n\r\n<BR>  \r\n\r\n<P>I. Den 1. januar 1980 træder lov nr. 260 af 8. juni 1979 om ændring af  \r\n\r\n retsplejeloven m. v. i kraft. </P>  \r\n\r\n<P>Ændringerne indebærer bl.a., at der er hjemlet adgang for retten til at  \r\n\r\n udfærdige udeblivelsesdomme i borgerlige sager og i de i retsplejelovens §  \r\n\r\n 934, stk. 1, nævnte politisager ved påtegning på henholdsvis stævning og  \r\n\r\n anklageskrift. </P>  \r\n\r\n<P>Justitsministeriet agter i forbindelse med lovens ikrafttræden i en  \r\n\r\n bekendtgørelse bl.a. at fastsætte, at der skal være vedlagt 3 genparter af  \r\n\r\n stævning ved indlevering til retten. </P>  \r\n\r\n<P>II. Den nedenfor nævnte nærmere tilrettelæggelse af ordningen med  \r\n\r\n domspåtegning på stævning og ankalgeskrift er fastsat efter drøftelser i en  \r\n\r\n arbejdsgruppe under justitsministeriet med repræsentanter for Den danske  \r\n\r\n Dommerforening, Dommerfuldmægtigforeningen, Politiets- og Domstolenes  \r\n\r\n Tjenestemandsforening, og Dansk dommer- og politikontorfunktionærforening.  \r\n\r\n Under drøftelserne har deltaget repræsentanter for politiet, for så vidt  \r\n\r\n angår ordningen vedrørende udeblivelsesdomme i politisager. </P>  \r\n\r\n<P>På baggrund af de nævnte drøftelser har justitsministeriet ikke på  \r\n\r\n nuværende tidspunkt fundet det fornødent at anvende hjemlen i retsplejelovens  \r\n\r\n § 348, stk. 4, til at fastsætte bestemmelse om, at stævningen skal være  \r\n\r\n udfærdiget på en særlig blanket. Hensynet til bl.a. arkiveringsforhold har  \r\n\r\n man fundet tilstrækkeligt tilgodeset </P>  \r\n\r\n<P> i hvert fald indtil videre ved kravet om, at stævningen skal være  \r\n\r\n udfærdiget i A 4 format. </P>  \r\n\r\n<P>Justitsministeriet har endvidere ikke på nuværende tidspunkt fundet det  \r\n\r\n fornødent på baggrund af drøftelserne i den nævnte arbejdsgruppe at udforme  \r\n\r\n en særlig tekst til et stempel, der vil kunne anvendes i de tilfælde, hvor  \r\n\r\n sagsøgte ikke har fremlagt svarskrift m.v., jfr. retsplejelovens § 354, stk.  \r\n\r\n 4 og stk. 6. Justitsministeriet er imidlertid indstillet på at anmode  \r\n\r\n arbejdsgruppen om senere at overveje at udforme en særlig tekst hertil. </P>  \r\n\r\n<P>Domspåtegning på anklageskriftet i de under pkt. I nævnte politisager kan  \r\n\r\n efter den 1. januar 1980 ske i form af en stempelpåtegning. Efter  \r\n\r\n drøftelserne i den nævnte arbejdsgruppe er det justitsministeriets hensigt at  \r\n\r\n nedsætte en særlig arbejdsgruppe med repræsentanter fra såvel domstolene som  \r\n\r\n politiet med henblik på en mulig forenkling af de eksisterende  \r\n\r\n anklageskrifter. Det vil herunder blive overvejet, om en domspåtegning på  \r\n\r\n anklageskriftet eventuelt vil kunne foreligge fortrykt på selve  \r\n\r\n anklageskriftet. </P>  \r\n\r\n<P>Det bemærkes, at embederne efter den 1. januar 1980 fortsat vil kunne  \r\n\r\n udfærdige udeblivelsesdomme som hidtil, såfremt man ikke ønsker at anvende  \r\n\r\n domspåtegning. </P>  \r\n\r\n<P>III. <I>Den nærmere fremgangsmåde ved udfærdigelsen af  \r\n\r\n udeblivelsesdomme.</I>  </P>  \r\n\r\n<P>A. Borgerlige sager. </P>  \r\n\r\n<P>Ved forkyndelsen af stævningen for sagsøgte udleveres som hidtil en  \r\n\r\n genpart af stævningen <I>(genpart nr. 1)</I> samt genpart af de af sagsøgeren  \r\n\r\n påberåbte dokumenter. Samtidig med forkyndelsen skal der udleveres en  \r\n\r\n vejledning til sagsøgte om, hvad han bør foretage sig til varetagelse af sine  \r\n\r\n interesser. Vejledningen, der for øjeblikket er under udarbejdelse i  \r\n\r\n justitsministeriet, vil senere blive udsendt. </P>  \r\n\r\n<P>En genpart af stævningen <I>(genpart nr. 2)</I> kan anvendes til  \r\n\r\n underretning af sagsøgeren om berammelsestidspunktet. </P>  \r\n\r\n<P>Såfremt betingelserne for afsigelse af udeblivelsesdom er til stede, kan  \r\n\r\n den <I>originale stævning</I> samt den resterende genpart <I>(genpart nr.  \r\n\r\n 3)</I> begge forsynes med en domspåtegning i form af et stempel. Den  \r\n\r\n originale stævning med domspåtegning henlægges herefter i rettens arkiv, og  \r\n\r\n genparten med domspåtegning indsættes i dombogen. </P>  \r\n\r\n<P>Såfremt genparten, der er blevet anvendt til underretning af sagsøgeren om  \r\n\r\n berammelsestidspunktet <I>(genpart nr. 2),</I> er blevet tilbageleveret af  \r\n\r\n sagsøgeren til retten, kan retten forsyne genparten med en domspåtegning og  \r\n\r\n udlevere den til sagsøgeren til brug ved eventuel tvangsfuldbyrdelse. I  \r\n\r\n modsat fald kan retten udlevere en fotokopi af dombogseksemplaret til  \r\n\r\n sagsøgeren. </P>  \r\n\r\n<P>Hvis der er behov for yderligere eksemplarer af udeblivelsesdommen, kan  \r\n\r\n fotokopier tages af dombogseksemplaret. </P>  \r\n\r\n<P>B. De i retsplejelovens § 934, stk. 1, nævnte politisager. </P>  \r\n\r\n<P>Såfremt betingelserne for afsigelse af udeblivelsesdom er til stede, kan  \r\n\r\n en genpart af det originale anklageskrift forsynes med en domspåtegning i  \r\n\r\n form af et stempel og indsættes i dombogen. Det <I>originale  \r\n\r\n anklageskrift</I> samt 2 genparter heraf forsynes tillige af retten med en  \r\n\r\n domspåtegning og tilbagesendes til politiet til brug for yderligere  \r\n\r\n eksemplarer af udeblivelsesdommen, kan fotokopier tages af rettens eksemplar  \r\n\r\n i dombogen. </P>  \r\n\r\n<P>IV. <I>Udformningen af domspåtegningen.</I>  </P>  \r\n\r\n<P>Til orientering vedlægges en fotokopi af den tekst, der er retterne fra  \r\n\r\n den 1. januar 1980 vil kunne påstemples som domspåtegning på henholdsvis  \r\n\r\n stævning og anklageskrift. </P>  \r\n\r\n<P>Med henblik på afgivelse af en samlet bestilling af stempler til retterne,  \r\n\r\n skal man anmode embedet om at indsende sin bestilling til Direktoratet for  \r\n\r\n Statens Indkøb, Bredgade 20, 1260 København K., <I>inden den 14. december  \r\n\r\n 1979.</I> Embedet bedes samtidig oplyse, hvorledes embedets navn ønskes  \r\n\r\n angivet i stemplet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 7. december  \r\n\r\n 1979. </I> </P>  \r\n\r\n<P ALIGN=CENTER>P. M. V.. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>Tornøe. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/02/1980"
        },
        {
            "displayName": "Accession",
            "displayValue": "C19790021910"
        },
        {
            "displayName": "Entydig dokumentidentifikation",
            "displayValue": "CM017452"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/10/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "219"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "07/12/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "1. kt. j.nr. 1979-1001-62"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}