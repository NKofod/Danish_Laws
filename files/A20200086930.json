{
    "id": 215087,
    "title": "Lov om Seniorpensionsenheden",
    "documentTypeId": "10",
    "isSagsforlobPeriodValid": true,
    "shortName": "LOV nr 869 af 14/06/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#idf2dee3f2-c279-45d5-be92-23cd7ae42c86\">Kapitel 1</a>\r\n         </td>\r\n         <td class=\"IndholdsfortegnelseTekst\">Oprettelse af Seniorpensionsenheden</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id29b78794-3f59-469d-8371-fe11db3a66ae\">Kapitel 2</a>\r\n         </td>\r\n         <td class=\"IndholdsfortegnelseTekst\">Seniorpensionsenhedens opgaver</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id3286ca4e-3a1a-4718-9f08-2f12f5ca56aa\">Kapitel 3</a>\r\n         </td>\r\n         <td class=\"IndholdsfortegnelseTekst\">Vejledning m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7337fd5b-8abc-41e2-8a41-6f46b6283ce3\">Kapitel 4</a>\r\n         </td>\r\n         <td class=\"IndholdsfortegnelseTekst\">Digital kommunikation</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5e20917f-2050-4c24-9b41-980b04a7a70c\">Kapitel 5</a>\r\n         </td>\r\n         <td class=\"IndholdsfortegnelseTekst\">Seniorpensionsenhedens ledelse og administration</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idd99a4d4b-8d55-4b94-bd7f-a748dabb84cf\">Kapitel 6</a>\r\n         </td>\r\n         <td class=\"IndholdsfortegnelseTekst\">Tilsyn m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id38333879-f927-4013-95d8-2a4c8810a7ac\">Kapitel 7</a>\r\n         </td>\r\n         <td class=\"IndholdsfortegnelseTekst\">Regnskab og revision</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idda710575-daac-44fb-9012-134486542cb7\">Kapitel 8</a>\r\n         </td>\r\n         <td class=\"IndholdsfortegnelseTekst\">Administrationsbidrag</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idd9f451e7-d72e-4854-a39b-e9e7fc48fda6\">Kapitel 9</a>\r\n         </td>\r\n         <td class=\"IndholdsfortegnelseTekst\">Moms</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id51bc5e68-0138-496d-9c3f-8a6fdd3c5b53\">Kapitel 10</a>\r\n         </td>\r\n         <td class=\"IndholdsfortegnelseTekst\">Obligatorisk anvendelse af systemer ved økonomiske transaktioner</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id34181388-4391-4abd-af02-26317829d87b\">Kapitel 11</a>\r\n         </td>\r\n         <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Lov om Seniorpensionsenheden</p>\r\n<p class=\"Hymne2\">VI MARGRETHE DEN ANDEN, af Guds Nåde Danmarks Dronning, gør vitterligt:</p>\r\n<p class=\"Hymne2\">Folketinget har vedtaget og Vi ved Vort samtykke stadfæstet følgende lov:</p>\r\n<p class=\"Kapitel\" id=\"idf2dee3f2-c279-45d5-be92-23cd7ae42c86\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Oprettelse af Seniorpensionsenheden</p>\r\n<p class=\"Paragraf\" id=\"idc7a9d71d-555e-40ea-bbef-e15b61b6d3a8\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Med denne lov oprettes Seniorpensionsenheden som en selvejende institution.</p>\r\n<p class=\"Stk2\">\r\n   <span class=\"StkNr\" id=\"id78c36c0d-071f-4eb5-8e1a-f83353d989c8\">Stk. 2.</span> Seniorpensionsenhedens hjemsted er Hillerød Kommune.</p>\r\n<p class=\"Stk2\">\r\n   <span class=\"StkNr\" id=\"idbfa2e9b4-1182-458b-9d35-cfaf2358b14f\">Stk. 3.</span> Omkostningerne til etableringen af Seniorpensionsheden finansieres af staten.</p>\r\n<p class=\"Kapitel\" id=\"id29b78794-3f59-469d-8371-fe11db3a66ae\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Seniorpensionsenhedens opgaver</p>\r\n<p class=\"Paragraf\" id=\"id6040eb28-7211-4604-aca9-5f4397363553\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Seniorpensionsenheden varetager de opgaver, som tillægges Seniorpensionsenheden i henhold til denne lov og lov om social pension eller i regler udstedt i medfør heraf.</p>\r\n<p class=\"Kapitel\" id=\"id3286ca4e-3a1a-4718-9f08-2f12f5ca56aa\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Vejledning m.v.</p>\r\n<p class=\"Paragraf\" id=\"id85c16c30-c508-41e7-8032-4c3aa9db04cf\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Seniorpensionsenheden henviser borgere til kommunen, hvis borgeren skønnes at have behov for helhedsorienteret vejledning, jf. § 5 i lov om retssikkerhed og administration på det sociale område, eller for personlig bistand, jf. denne lovs § 4. Seniorpensionsenheden skal efter en konkret vurdering formidle den indledende kontakt til kommunen, hvis Seniorpensionsenheden skønner, at borgeren har brug for bistand, jf. denne lovs § 4, stk. 2.</p>\r\n<p class=\"Paragraf\" id=\"ida81e0cf8-6610-4466-8ce9-b15b93d2ffa7\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kommunen skal i fornødent omfang yde bistand til fremmødte borgere, der vurderes ikke at kunne benytte sig af de digitale vejledninger og selvbetjeningsløsninger, som Seniorpensionsenheden stiller til rådighed.</p>\r\n<p class=\"Stk2\">\r\n   <span class=\"StkNr\" id=\"id210237a3-cf13-48dd-bd9b-154ec5c67fec\">Stk. 2.</span> Kommunen skal på foranledning af borgere, som vurderes at have særlige behov, og som ønsker at søge om seniorpension, i fornødent omfang yde bistand med følgende:</p>\r\n<p class=\"Liste1\">\r\n   <span class=\"Liste1Nr\" id=\"id2c9b3da5-a2f0-4050-b090-93160d547db7\">1)</span> Give hjælp til at udfylde og indgive ansøgning til Seniorpensionsenheden.</p>\r\n<p class=\"Liste1\">\r\n   <span class=\"Liste1Nr\" id=\"id72119afa-89b2-4dac-8835-9c51125ad6ab\">2)</span> Sørge for at borgeren kan medvirke ved behandlingen af sin sag hos Seniorpensionsenheden.</p>\r\n<p class=\"Liste1\">\r\n   <span class=\"Liste1Nr\" id=\"idc443af89-afb2-48b9-91ff-998169c85052\">3)</span> Varetage kontakten til Seniorpensionsenheden på borgerens vegne.</p>\r\n<p class=\"Kapitel\" id=\"id7337fd5b-8abc-41e2-8a41-6f46b6283ce3\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Digital kommunikation</p>\r\n<p class=\"Paragraf\" id=\"idf7a9fe32-9e9d-4da0-a828-267b207e21d3\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Beskæftigelsesministeren kan på Seniorpensionsenhedens sagsområde fastsætte regler om, at kommunikation mellem Seniorpensionsenheden og andre myndigheder og mellem Seniorpensionsenheden og borgere skal ske i elektronisk form (digital kommunikation). Ministeren kan herunder fravige formkrav i lovgivningen, der er til hinder for digital kommunikation.</p>\r\n<p class=\"Stk2\">\r\n   <span class=\"StkNr\" id=\"idfd7d2e2f-aba0-49e7-be28-fc5e8864ee25\">Stk. 2.</span> Beskæftigelsesministeren kan på Seniorpensionsenhedens sagsområde fastsætte regler om, at visse borgere helt eller delvis skal være undtaget fra kravet om digital kommunikation.</p>\r\n<p class=\"Paragraf\" id=\"id5d44edc7-4b2f-4607-9ce2-bab8801eefd8\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Afgørelse om, hvorvidt borgeren skal undtages fra obligatorisk digital selvbetjening efter regler fastsat i medfør af § 5, stk. 2, træffes af kommunalbestyrelsen. Kommunen skal give Seniorpensionsenheden besked, hvis kommunalbestyrelsen træffer afgørelse efter 1. pkt.</p>\r\n<p class=\"Stk2\">\r\n   <span class=\"StkNr\" id=\"idd429bbe5-199c-4b83-b238-4c00d7ec1a55\">Stk. 2.</span> Kommunalbestyrelsens afgørelser efter stk. 1 kan påklages til Ankestyrelsen efter reglerne i kapitel 10 i lov om retssikkerhed og administration på det sociale område. Hvis en borger klager over en afgørelse efter stk. 1, 1. pkt., skal Seniorpensionsenheden behandle ansøgningen eller meddelelsen m.v., selv om den ikke er indgivet digitalt. Kommunen skal give Seniorpensionsenheden besked, hvis en borger klager over kommunalbestyrelsens afgørelser efter stk. 1, 1. pkt.</p>\r\n<p class=\"Stk2\">\r\n   <span class=\"StkNr\" id=\"id73577b6b-92e9-425e-b561-ea9458f2bb56\">Stk. 3.</span> Seniorpensionsenheden skal give Udbetaling Danmark besked, hvis en afgørelse efter stk. 1 eller en klage efter stk. 2 kan få betydning for meddelelser vedrørende udbetaling af en tilkendt seniorpension.</p>\r\n<p class=\"Stk2\">\r\n   <span class=\"StkNr\" id=\"ida0e1ee03-07a0-47ad-9198-2c29d5ca276d\">Stk. 4.</span> Seniorpensionsenheden kan undlade at afvise en ansøgning eller meddelelse m.v., der ikke er indgivet ved digital selvbetjening, og som ikke er undtaget herfra efter regler fastsat i medfør af § 5, stk. 2, hvis der ud fra en samlet økonomisk vurdering er klare fordele ved at modtage ansøgningen eller meddelelsen m.v. på anden måde end digitalt. Seniorpensionsenheden kan endvidere undlade at afvise en meddelelse, der ikke er indgivet ved digital selvbetjening, hvis det efter sagens karakter er hensigtsmæssigt at modtage meddelelsen på anden måde end digitalt.</p>\r\n<p class=\"Stk2\">\r\n   <span class=\"StkNr\" id=\"idbafbd662-53c8-47de-abd8-d4ef9f448e15\">Stk. 5.</span> Seniorpensionsenheden kan undlade at afvise en ansøgning eller meddelelse m.v., der ikke er indgivet ved digital selvbetjening, og som ikke er undtaget herfra efter regler fastsat i medfør af § 5, stk. 2, hvis Seniorpensionsenheden vurderer, at der foreligger særlige forhold, der gør, at borgeren ikke må forventes at kunne anvende digital selvbetjening.</p>\r\n<p class=\"Stk2\">\r\n   <span class=\"StkNr\" id=\"id3ab6c311-fc4a-4719-8e48-9a2d1dc79da4\">Stk. 6.</span> En digital meddelelse anses for at være kommet frem, når den er tilgængelig for modtageren.</p>\r\n<p class=\"Kapitel\" id=\"id5e20917f-2050-4c24-9b41-980b04a7a70c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Seniorpensionsenhedens ledelse og administration</p>\r\n<p class=\"Paragraf\" id=\"id91263691-93a3-49b1-bd65-99f2daba7acf\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Seniorpensionsenheden ledes af en bestyrelse, hvor medlemmerne er de til enhver tid værende medlemmer af bestyrelsen for Arbejdsmarkedets Tillægspension.</p>\r\n<p class=\"Stk2\">\r\n   <span class=\"StkNr\" id=\"id7236716b-1cc1-4dab-ad02-c2a0aa6f2a67\">Stk. 2.</span> Seniorpensionsenhedens opgaver varetages med administrativ og teknisk bistand fra Arbejdsmarkedets Tillægspension på omkostningsdækket basis. Der indgås en administrationsaftale mellem bestyrelsen for Seniorpensionsenheden og Arbejdsmarkedets Tillægspension.</p>\r\n<p class=\"Stk2\">\r\n   <span class=\"StkNr\" id=\"id6c6f3772-58e2-4d9d-8c6e-794cc61b5c56\">Stk. 3.</span> Bestyrelsen for Seniorpensionsenheden fastsætter serviceniveau, kvalitet, svarfrister m.v. for den administrative og tekniske bistand, der leveres af Arbejdsmarkedets Tillægspension efter stk. 2.</p>\r\n<p class=\"Stk2\">\r\n   <span class=\"StkNr\" id=\"idb23933ed-85b3-4eff-b8d7-e28bb0b817fa\">Stk. 4.</span> Bestyrelsen for Seniorpensionsenheden har ansvaret for, at Seniorpensionsenheden administreres hensigtsmæssigt og forsvarligt i henhold til denne lov og anden lovgivning, som har betydning for Seniorpensionsenhedens opgaver, og under behørig hensyntagen til borgerens retssikkerhed. Bestyrelsen skal sikre, at kapitalberedskabet til enhver tid er forsvarligt, herunder at der er tilstrækkelig likviditet til at opfylde Seniorpensionsenhedens forpligtelser, efterhånden som de forfalder.</p>\r\n<p class=\"Stk2\">\r\n   <span class=\"StkNr\" id=\"id5ffdb137-3231-4ef8-90a1-9d5621ffeeec\">Stk. 5.</span> Bestyrelsen for Seniorpensionsenheden fastsætter ved en forretningsorden nærmere bestemmelser om udførelsen af sit virke. Bestyrelsen kan i sin forretningsorden fastsætte bestemmelser om tegningsregler, ligesom bestyrelsen kan meddele prokura.</p>\r\n<p class=\"Stk2\">\r\n   <span class=\"StkNr\" id=\"id25ef4bb1-004c-463e-b60f-462938eea09b\">Stk. 6.</span> I tilfælde af fejl under udførelsen af administrationen af seniorpensionsordningen bærer Seniorpensionsenheden ethvert økonomisk ansvar forbundet hermed. Arbejdsmarkedets Tillægspension har pligt til at begrænse det økonomiske tab og berigtige fejlen. Arbejdsmarkedets Tillægspension skal hurtigst muligt underrette bestyrelsen for Seniorpensionsenheden om væsentlige fejl, konsekvenserne heraf og om de foranstaltninger, der er truffet i anledning af de konstaterede fejl.</p>\r\n<p class=\"Paragraf\" id=\"idb4f2a32a-9a12-418e-9eab-fc1e0a6a61a9\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Som en del af Seniorpensionsenhedens virksomhed oprettes et praksiskoordineringsudvalg, som har til formål at bidrage til ensartethed i Seniorpensionsenhedens sagsbehandling. Praksiskoordineringsudvalget udarbejder retningslinjer og vejledende udtalelser og yder rådgivning til Arbejdsmarkedets Tillægspensions administration i principielle sager om tilkendelse af seniorpension.</p>\r\n<p class=\"Stk2\">\r\n   <span class=\"StkNr\" id=\"id11391faa-02b2-4401-b34d-f16c39846328\">Stk. 2.</span> Praksiskoordineringsudvalget afgiver indstilling til bestyrelsen til brug for bestyrelsens fastsættelse af servicemål, kvalitet og svarfrister m.v., jf. § 7, stk. 3.</p>\r\n<p class=\"Stk2\">\r\n   <span class=\"StkNr\" id=\"idf97cfabe-d3f5-4e0f-b2ad-0455eb850d33\">Stk. 3.</span> Praksiskoordineringsudvalget består af 1 formand og 4 medlemmer, som udpeges af bestyrelsen for Seniorpensionsenheden. Formanden for praksiskoordineringsudvalget udpeges efter fælles indstilling fra KL, Advokatsamfundet, Danske Regioner, Dansk Arbejdsgiverforening og Fagbevægelsens Hovedorganisation. 2 af de øvrige medlemmer indstilles af KL, 1 medlem indstilles af Advokatsamfundet, og 1 medlem indstilles af Danske Regioner.</p>\r\n<p class=\"Kapitel\" id=\"idd99a4d4b-8d55-4b94-bd7f-a748dabb84cf\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Tilsyn m.v.</p>\r\n<p class=\"Paragraf\" id=\"id8f0eb519-f9ef-4329-9e87-c64b09b0f18a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Beskæftigelsesministeren fører tilsyn med, at bestyrelsen for Seniorpensionsenheden udfører sit hverv i overensstemmelse med lovgivningen.</p>\r\n<p class=\"Stk2\">\r\n   <span class=\"StkNr\" id=\"id11768543-ef23-44cb-b809-e3d2d1d90149\">Stk. 2.</span> Bestyrelsen for Seniorpensionsenheden afgiver årligt en beretning om Seniorpensionsenhedens virksomhed til beskæftigelsesministeren. Beretningen skal indeholde en redegørelse om de væsentligste beslutninger, som bestyrelsen har truffet, og oplysninger, som bestyrelsen vurderer er nødvendige, for at beskæftigelsesministeren kan varetage sin tilsynsforpligtelse på et tilstrækkeligt og betryggende grundlag. Beretningen følger kalenderåret. Beretningen indsendes senest samtidig med årsrapporten m.v., jf. § 11, stk. 3.</p>\r\n<p class=\"Stk2\">\r\n   <span class=\"StkNr\" id=\"id6d6cf24f-1bf0-47ac-beba-d6819ff7d8fc\">Stk. 3.</span> Bestyrelsen for Seniorpensionsenheden er efter anmodning fra beskæftigelsesministeren forpligtet til at udarbejde særlige redegørelser og udlevere materiale, som beskæftigelsesministeren i øvrigt anser for nødvendigt for varetagelsen af tilsynsopgaven. Beskæftigelsesministeren kan fastsætte en frist for tilvejebringelse og meddelelse af oplysninger og udlevering af dokumenter.</p>\r\n<p class=\"Stk2\">\r\n   <span class=\"StkNr\" id=\"id0d534160-b044-469a-9859-7c599ceb6c27\">Stk. 4.</span> Bestyrelsen for Seniorpensionsenheden skal af egen drift løbende orientere beskæftigelsesministeren om alle forhold af særlig væsentlig karakter, som bestyrelsen vurderer har betydning for beskæftigelsesministerens tilsyn, jf. stk. 1.</p>\r\n<p class=\"Paragraf\" id=\"ide96cbee9-2b1e-4d68-ad7f-61850ac13540\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ankestyrelsen skal én gang årligt udarbejde en redegørelse til beskæftigelsesministeren om sagsbehandlingen i Seniorpensionsenheden på baggrund af de sager, der indbringes for Ankestyrelsen. Redegørelsen skal indeholde statistik, der kan belyse kvaliteten af de indbragte sager, og beskrive tendenser i sagsbehandlingen.</p>\r\n<p class=\"Stk2\">\r\n   <span class=\"StkNr\" id=\"id2d262626-57fb-4a28-9499-069e7d273b75\">Stk. 2.</span> Redegørelsen følger kalenderåret og indsendes til beskæftigelsesministeren senest 6 måneder efter årets afslutning. Redegørelsen skal forelægges for bestyrelsen for Seniorpensionsenheden, der skal have lejlighed til at afgive sine bemærkninger til redegørelsen, inden Ankestyrelsen sender redegørelsen og bestyrelsens bemærkninger til beskæftigelsesministeren.</p>\r\n<p class=\"Stk2\">\r\n   <span class=\"StkNr\" id=\"id6a10b1b2-e71a-4ba7-ab3b-93b8651ed5b0\">Stk. 3.</span> Beskæftigelsesministeren kan uanset stk. 1 og 2 beslutte, at redegørelsen som nævnt i stk. 1 udarbejdes hvert andet eller tredje år, således at redegørelsen dækker 2 eller 3 år.</p>\r\n<p class=\"Stk2\">\r\n   <span class=\"StkNr\" id=\"idf410738b-bd2a-4700-8b36-dc5bcb9b2bd3\">Stk. 4.</span> Beskæftigelsesministeren kan anmode Ankestyrelsen om at foretage generelle undersøgelser og gennemgang af praksis om tilkendelse af seniorpension. De faglige og ressourcemæssige rammer for den enkelte undersøgelse fastlægges ved aftale mellem Beskæftigelsesministeriet og Ankestyrelsen.</p>\r\n<p class=\"Stk2\">\r\n   <span class=\"StkNr\" id=\"idec9792a4-7003-446e-ab3b-d9843c6bcbbe\">Stk. 5.</span> Ankestyrelsen kan fra Seniorpensionsenheden indhente sager og øvrige oplysninger, der er nødvendige, for at Ankestyrelsen kan foretage undersøgelser, som beskæftigelsesministeren rekvirerer i medfør af stk. 4. Oplysninger om afgørelser kan indhentes i såvel skriftlig som elektronisk form.</p>\r\n<p class=\"Kapitel\" id=\"id38333879-f927-4013-95d8-2a4c8810a7ac\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Regnskab og revision</p>\r\n<p class=\"Paragraf\" id=\"idfe849370-d3a6-44dd-a142-49b7819c9520\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> For hvert regnskabsår udarbejder bestyrelsen for Seniorpensionsenheden en årsrapport for Seniorpensionsenhedens virksomhed, der som minimum består af en ledelsesberetning, en ledelsespåtegning og et årsregnskab bestående af balance, resultatopgørelse og noter, herunder en redegørelse for anvendt regnskabspraksis. Regnskabsåret følger kalenderåret.</p>\r\n<p class=\"Stk2\">\r\n   <span class=\"StkNr\" id=\"id5d65c3b5-9d09-4555-b2bc-37cf10e4daa1\">Stk. 2.</span> Årsrapporten for Seniorpensionsenheden skal revideres af en statsautoriseret revisor. Revisionen skal udføres i overensstemmelse med god offentlig revisionsskik og regler fastsat i medfør af § 13. Revisionen omfatter ikke ledelsesberetningen og eventuelle supplerende beretninger, som indgår i årsrapporten. Revisoren skal dog afgive en udtalelse om, hvorvidt oplysningerne i ledelsesberetningen og eventuelle supplerende beretninger er i overensstemmelse med årsregnskabet.</p>\r\n<p class=\"Stk2\">\r\n   <span class=\"StkNr\" id=\"id8d2d28b7-413a-4db1-96b4-4568a932a9ac\">Stk. 3.</span> Årsrapporten og revisionsprotokollen vedrørende årsrapporten fra revisionen, herunder protokollen fra en eventuel intern revision, jf. § 12, stk. 3, sendes til beskæftigelsesministeren snarest muligt efter bestyrelsens godkendelse af årsrapporten, dog senest 6 måneder efter regnskabsårets udløb.</p>\r\n<p class=\"Stk2\">\r\n   <span class=\"StkNr\" id=\"id6cb3ab4a-6ff8-449a-8a23-15ad0c8d1a01\">Stk. 4.</span> Årsrapporten offentliggøres.</p>\r\n<p class=\"Paragraf\" id=\"id87e73b31-6402-4856-8f62-bce455807da6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bestyrelsen for Seniorpensionsenheden udnævner en revisor for Seniorpensionsenhedens virksomhed.</p>\r\n<p class=\"Stk2\">\r\n   <span class=\"StkNr\" id=\"idbf47f874-e949-4310-8ff9-1a8b7980795f\">Stk. 2.</span> Beskæftigelsesministeren kan i særlige tilfælde udpege en yderligere revisor. Denne revisor fungerer på samme vilkår og efter samme regler som den revisor, der er udnævnt af bestyrelsen for Seniorpensionsenheden.</p>\r\n<p class=\"Stk2\">\r\n   <span class=\"StkNr\" id=\"idc3e19919-75b8-4b52-a71b-9651d023725b\">Stk. 3.</span> Bestyrelsen for Seniorpensionsenheden kan bestemme, at der skal oprettes en intern revision, der ledes af en revisionschef.</p>\r\n<p class=\"Stk2\">\r\n   <span class=\"StkNr\" id=\"id298e79da-d78c-47e8-b8ea-cae2ce8fe199\">Stk. 4.</span> Ved revisorskifte skal både bestyrelsen for Seniorpensionsenheden og den afgående revisor orientere beskæftigelsesministeren om årsagen til skiftet.</p>\r\n<p class=\"Stk2\">\r\n   <span class=\"StkNr\" id=\"idf9392d02-9544-43d5-b61c-75470ba1393a\">Stk. 5.</span> Efter revision af årsregnskabet forsyner revisionen det med en påtegning om, at det er revideret.</p>\r\n<p class=\"Stk2\">\r\n   <span class=\"StkNr\" id=\"idbc19b908-7f2a-4da3-9e44-ffc44c97d7e5\">Stk. 6.</span> Revisorerne har altid ret til at deltage i bestyrelsesmøder under behandling af sager, der har betydning for revisionen eller aflæggelse af årsrapporten.</p>\r\n<p class=\"Stk2\">\r\n   <span class=\"StkNr\" id=\"id4e4b42ea-e098-4504-8b61-9ca6627b3abd\">Stk. 7.</span> Revisorerne har pligt til at deltage i bestyrelsens behandling af de sager, der har betydning for revisionen eller aflæggelse af årsrapporten, hvis det ønskes af blot ét bestyrelsesmedlem.</p>\r\n<p class=\"Paragraf\" id=\"idf413999f-eeae-4282-942c-80556cd2916d\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Beskæftigelsesministeren fastsætter nærmere regler for budgetter, regnskaber og revision i Seniorpensionsenheden.</p>\r\n<p class=\"Kapitel\" id=\"idda710575-daac-44fb-9012-134486542cb7\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Administrationsbidrag</p>\r\n<p class=\"Paragraf\" id=\"idfd33a29b-63b3-429c-930d-2869d450ea3d\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Kommunerne skal ved indbetaling af administrationsbidrag til Seniorpensionsenheden dække udgifterne til varetagelse af Seniorpensionsenhedens opgaver.</p>\r\n<p class=\"Stk2\">\r\n   <span class=\"StkNr\" id=\"id7e0fcce8-a6dc-41d1-85eb-3f243c0e859e\">Stk. 2.</span> Seniorpensionsenheden fastsætter størrelsen af bidragene. Bidragene skal dække samtlige udgifter til administration, sagsbehandling, ledelse m.v. og øvrige omkostninger, som Seniorpensionsenheden forventer at afholde til varetagelse af Seniorpensionsenhedens opgaver og drift inden for et regnskabsår.</p>\r\n<p class=\"Stk2\">\r\n   <span class=\"StkNr\" id=\"id4687d3a6-e8a6-41d3-9ba2-27ea446c739d\">Stk. 3.</span> Bestyrelsen for Seniorpensionsenheden kan opkræve ekstraordinære bidrag fra kommunerne, hvis administrationsbidraget ikke er tilstrækkeligt til at dække Arbejdsmarkedets Tillægspensions udgifter til administrationen af Seniorpensionsenheden.</p>\r\n<p class=\"Stk2\">\r\n   <span class=\"StkNr\" id=\"idb97fcdb0-4917-4bba-8c1f-023eb414c5b1\">Stk. 4.</span> Kommunerne hæfter for de til enhver tid forfaldne tilgodehavender, som Arbejdsmarkedets Tillægspension måtte have for varetagelsen af Seniorpensionsenhedens opgaver.</p>\r\n<p class=\"Stk2\">\r\n   <span class=\"StkNr\" id=\"idbb0e709e-1d76-4114-99d6-d9596e6b8951\">Stk. 5.</span> Beskæftigelsesministeren kan efter indstilling fra bestyrelsen for Seniorpensionsenheden fastsætte nærmere regler om fordelingen af bidrag efter stk. 1 og 3 mellem kommunerne.</p>\r\n<p class=\"Paragraf\" id=\"id9b9b9467-186e-4b40-aa64-04cdaf1bc585\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Hvert år senest den 1. august meddeler Seniorpensionsenheden et skøn over størrelsen af det kommende kalenderårs administrationsbidrag efter § 14, stk. 1, til hver enkelt kommunalbestyrelse.</p>\r\n<p class=\"Stk2\">\r\n   <span class=\"StkNr\" id=\"id4c3367f5-9503-402b-b536-477d5a0c34d1\">Stk. 2.</span> Bestyrelsen for Seniorpensionsenheden skal samtidig med godkendelse af Seniorpensionsenhedens budget for det kommende års drift fastsætte størrelsen af de endelige samlede bidrag og det endelige bidrag for den enkelte kommune efter § 14, stk. 1. Bestyrelsen for Seniorpensionsenheden meddeler snarest muligt herefter størrelsen af den enkelte kommunes bidrag efter § 14, stk. 1.</p>\r\n<p class=\"Paragraf\" id=\"id25bb21a4-eb46-422f-8fdd-f6b0a12abad7\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Administrationsbidrag efter § 14, stk. 1, indbetales til Seniorpensionsenheden månedsvist bagud og udgør 1/12 af det årlige bidrag.</p>\r\n<p class=\"Stk2\">\r\n   <span class=\"StkNr\" id=\"id5dedc6f0-bba9-4dc6-9ad9-578cf7550bd1\">Stk. 2.</span> Ved forsinket betaling af bidrag efter § 14, stk. 1 og 3, pålægges renter og rykkergebyr efter renteloven.</p>\r\n<p class=\"Stk2\">\r\n   <span class=\"StkNr\" id=\"idc57f13cd-087a-41a4-b9dc-b1695dc291bf\">Stk. 3.</span> Seniorpensionsenheden har udpantningsret for bidrag, renter og gebyrer efter § 14, stk. 1 og 3, og § 16, stk. 2.</p>\r\n<p class=\"Kapitel\" id=\"idd9f451e7-d72e-4854-a39b-e9e7fc48fda6\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Moms</p>\r\n<p class=\"Paragraf\" id=\"id14a5af1a-b1ba-4207-a0ec-9079123f668b\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Social- og Indenrigsministeriet refunderer Seniorpensionsenhedens udgifter til betaling af købsmoms, som ikke kan fradrages ved en virksomheds opgørelse af afgiftstilsvaret (ikkefradragsberettiget købsmoms), og som afholdes ved køb af varer og tjenesteydelser i forbindelse med Seniorpensionsenhedens løbende drift. Ikkefradragsberettiget købsmoms, der afholdes ved køb af varer og tjenesteydelser i forbindelse med etableringen af Seniorpensionsenheden, jf. § 1, stk. 3, refunderes fra Finansministeriets momsreserve.</p>\r\n<p class=\"Stk2\">\r\n   <span class=\"StkNr\" id=\"id0de68eed-d4fc-4f58-b311-40f009ab257b\">Stk. 2.</span> Momskompensationen fastsættes på grundlag af afholdte udgifter til købsmoms, som kan henføres til Seniorpensionsenheden. På baggrund af en opgørelse fra Arbejdsmarkedets Tillægspension udarbejder Seniorpensionsenheden et særskilt momsregnskab for henholdsvis løbende drift og etablering af Seniorpensionsenheden. Momsregnskabet revideres af Seniorpensionsenhedens revisor, der godkender den samlede årlige opgørelse over købsmomsudgifter og påser, at udgifterne, hvortil der er afholdt moms, alene er afholdt efter stk. 1.</p>\r\n<p class=\"Kapitel\" id=\"id51bc5e68-0138-496d-9c3f-8a6fdd3c5b53\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Obligatorisk anvendelse af systemer ved økonomiske transaktioner</p>\r\n<p class=\"Paragraf\" id=\"id7bde1c7a-3cf3-466a-8d84-ea961dd96d61\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Seniorpensionsenheden skal anvende Statens Koncernbetalinger (SKB) og Offentligt Betalingssystem (OBS) eller de til enhver tid gældende tilsvarende systemer til økonomiske transaktioner mellem staten og kommunerne.</p>\r\n<p class=\"Kapitel\" id=\"id34181388-4391-4abd-af02-26317829d87b\">\r\n   <span id=\"K11\">\r\n   </span>\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"id0326bbc6-2851-4208-a826-adb386418a23\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Loven træder i kraft den 15. juni 2020, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id50a330c5-80db-47ff-96a0-2926a9b3b74e\">Stk. 2.</span> Lovens §§ 3 og 4 træder i kraft den 1. januar 2021.</p>\r\n<p class=\"Stk2\">\r\n   <span class=\"StkNr\" id=\"id71d47be2-c92a-46dd-aa37-9c2e4b1060e7\">Stk. 3.</span> § 21 finder anvendelse fra den 1. januar 2020.</p>\r\n<p class=\"Stk2\">\r\n   <span class=\"StkNr\" id=\"id9098790c-c2c1-4252-b4f5-bb24e0c7051a\">Stk. 4.</span> Der kan refunderes ikkefradragsberettiget købsmoms, jf. § 17, stk. 1, 2. pkt., for udgifter, der er afholdt af Arbejdsmarkedets Tillægspension til etablering af Seniorpensionsenheden forud for lovens ikrafttræden.</p>\r\n<p class=\"Stk2\">\r\n   <span class=\"StkNr\" id=\"id0764037e-12e9-41a1-bb21-c4f1e5739614\">Stk. 5.</span> Den årlige beretning, jf. § 9, stk. 2, og Seniorpensionsenhedens årsrapport, jf. § 11, som vedrører år 2021, omfatter også år 2020.</p>\r\n<p class=\"Stk2\">\r\n   <span class=\"StkNr\" id=\"idc7babe09-668b-4d42-8c17-a8208d8599bc\">Stk. 6.</span> Seniorpensionsenheden udmelder et skøn over administrationsbidrag og de endelige administrationsbidrag for 2021, jf. § 15, hurtigst muligt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ændringer i anden lovgivning</span>\r\n   </span>\r\n</p>\r\n<p class=\"Paragraf\">\r\n   <span class=\"ParagrafNr\">§ 20.</span> I selskabsskatteloven, jf. lovbekendtgørelse nr. 1164 af 6. september 2016, som ændret bl.a. ved § 1 i lov nr. 1683 af 26. december 2017, § 1 i lov nr. 1130 af 11. september 2018, § 126 i lov nr. 1703 af 27. december 2018 og § 8 i lov nr. 84 af 30. januar 2019 og senest ved § 4 i lov nr. 1577 af 27. december 2019, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 3, stk. 1, </span>indsættes som <span class=\"Italic\">nr. 22:</span></p>\r\n<p class=\"Liste1\">\r\n   <span class=\"Liste1Nr\" id=\"id21763be8-1c34-4a7f-877b-b25a577e53c7\">»22)</span> Seniorpensionsenheden, jf. lov om Seniorpensionsenheden.«</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 5 D, stk. 1, 1. pkt., </span>ændres »1-18 og 21« til: »1-18, 21 og 22«.</p>\r\n<p class=\"Paragraf\">\r\n   <span class=\"ParagrafNr\">§ 21.</span> I lov om social pension, jf. lovbekendtgørelse nr. 983 af 23. september 2019, som ændret bl.a. ved § 1 i lov nr. 1420 af 17. december 2019 og § 1 i lov nr. 1559 af 27. december 2019 og senest ved § 10 i lov nr. 1583 af 27. december 2019, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 23 </span>ændres »Førtidspension« til: »Førtidspension og seniorpension«.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Territorial gyldighed</span>\r\n   </span>\r\n</p>\r\n<p class=\"Paragraf\" id=\"id8e5b6bc6-66b3-4d7e-9249-dd19d6d591d9\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Givet på Fredensborg Slot, den 14. juni 2020</p><p class=\"Segl\" align=\"center\">Under Vor Kongelige Hånd og Segl</p><p class=\"Sign1\" align=\"center\">MARGRETHE R.</p><p class=\"Sign2\" align=\"right\">/ Peter Hummelgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2019/1 LF 184",
            "stateLabel": "Vedtaget",
            "references": [
                {
                    "shortName": "2019/1 SF.L L 184",
                    "title": "Skriftlig fremsættelse (29. april 2020) - L 184",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 214213,
                    "eliUri": "/eli/ft/20191XX00737",
                    "externalLink": ""
                },
                {
                    "shortName": "2019/1 LSF 184",
                    "title": "Forslag til Lov om Seniorpensionsenheden",
                    "presentationName": "Lovforslag som fremsat",
                    "documentTypeId": 400,
                    "documentId": 214210,
                    "eliUri": "/eli/ft/201912L00184",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l184/index.htm"
                },
                {
                    "shortName": "2019/1 BTL 184",
                    "title": "Betænkning over Forslag til lov om Seniorpensionsenheden",
                    "presentationName": "Betænkning  over lovforslag",
                    "documentTypeId": 420,
                    "documentId": 214799,
                    "eliUri": "/eli/ft/201914L00837",
                    "externalLink": ""
                },
                {
                    "shortName": "2019/1 LSV 184",
                    "title": "Forslag til Lov om Seniorpensionsenheden",
                    "presentationName": "Lovforslag som vedtaget",
                    "documentTypeId": 410,
                    "documentId": 215018,
                    "eliUri": "/eli/ft/201913L00184",
                    "externalLink": ""
                },
                {
                    "shortName": "LOV nr 869 af 14/06/2020",
                    "title": "Lov om Seniorpensionsenheden",
                    "presentationName": "Lov",
                    "documentTypeId": 10,
                    "documentId": 215087,
                    "eliUri": "/eli/lta/2020/869",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/06/2020"
        },
        {
            "displayName": "Accession",
            "displayValue": "A20200086930"
        },
        {
            "displayName": "Entydig dokumentidentifikation",
            "displayValue": "BE008429"
        },
        {
            "displayName": "Dato for førstegangsindlæggelse",
            "displayValue": "14/06/2020"
        },
        {
            "displayName": "Dato for indlæggelse",
            "displayValue": "14/06/2020"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "869"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "14/06/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 20/02008"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}