{
    "id": 188414,
    "title": "Forslag til folketingsbeslutning om indførelse af digitalt stelnummer på cykler",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 100",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 28. marts 2017 af Bruno Jerup (EL), Maria Reumert Gjerding (EL), Henning Hyllested (EL), Søren Egge Rasmussen (EL) og Søren Søndergaard (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførelse af digitalt stelnummer på cykler</p>\r\n<p class=\"Tekst1Sp\">Folketinget pålægger regeringen inden udgangen af 2017 at igangsætte de nødvendige tiltag, der kan danne grundlag for at indføre digitalt stelnummer på cykler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det danske system for stelnumre blev indført i 1948 med lov om mærkning af cykelstel m.v. Med dagens teknologi er det muligt at introducere en moderne udgave af stelnummeret, et digitalt stelnummer, som vil kunne fungere langt mere effektivt og medføre nye muligheder.</p>\r\n<p class=\"NormalInd\">På baggrund af forslag fra en initiativgruppe bestående af personer fra forsikringsbranchen, it-kyndige, trafikforskere, folk i cykelbranchen, sikkerhedsfirmaer og Cyklistforbundet mener forslagsstillerne, at mulighederne for at indføre et digitalt stelnummer skal undersøges nærmere.</p>\r\n<p class=\"NormalInd\">Det digitale stelnummer kan blive baseret på samme koncept som de chips, der f.eks. anvendes i vores kreditkort. Disse chips er robuste og kan støbes ind i forskellige materialer. Forslagsstillerne er inspireret af, at disse chips også anvendes i fiskekasserne ved vestjyske fiskeauktioner, hvor man mistede fiskekasser, indtil man begyndte at støbe chips ind i dem og sendte regninger til dem, der forlod auktionshuset med en kasse uden at komme tilbage med den. Endvidere kan chipsene klare turen ud på havet, hvor der er salt, og hvor de er udsat for hårdt vejr og stød. At anvende dem i cykler forudsætter dog en konkret afprøvning.</p>\r\n<p class=\"NormalInd\">Ved at støbe sådanne chips ind i cykelstel opstår en lang række nye muligheder.</p>\r\n<p class=\"NormalInd\">Med denne digitale løsning vil det være langt mere enkelt for politiet at spore stjålne cykler. Hvor man i dag benytter nummerpladescannere i forhold til biler, kan politiet på samme måde have checkpoints, hvor alle cykler der passerer, kan tjekkes trådløst.</p>\r\n<p class=\"NormalInd\">Men konceptet kan også udvides til, at alle med en mobil og en tilhørende app vil kunne tjekke, om en cykel er meldt stjålet, og dermed aflaste politiet ved at videregive oplysningerne til politiet. Man kunne udvide ordningen yderligere og indføre en form for dusørsystem for stjålne cykler lidt magen til pantsystemet på flasker. Fordelen herved kan være, at der spares personaleressourcer hos politiet. Indførelse af et digitalt cykelstelnummer kan således effektivisere og digitalisere eksisterende arbejdsprocesser og derved sikre, at borgere, myndigheder og virksomheder opnår, at registrering og rapportering af cykeltyveri og herreløse cykler kommer til at foregå markant hurtigere og langt enklere end i dag. Der kan dermed også forventes en stor forebyggende effekt på cykeltyverier.</p>\r\n<p class=\"NormalInd\">At stelnumre på cykler generelt digitaliseres, kan også give helt andre sidegevinster. Trafiksikkerheden for cyklister kan f.eks. øges ved at  installere varseludstyr i biler og lastbiler, som kan kommunikere med chipsene i cyklerne og dermed forebygge ulykker mellem f.eks. højresvingende lastbiler og cykler.</p>\r\n<p class=\"NormalInd\">Indførelse af et digitalt stelnummer kræver selvfølgelig en nærmere gennemgang af de tekniske forudsætninger for at støbe chips ind i cykelstel, og der er ligeledes behov for at undersøge, præcis hvilke ændringer indførelse af et digitalt stelnummer vil kræve i lovgivningen.</p>\r\n<p class=\"NormalInd\">Forslagsstillerne vurderer, at den forslåede ordning med et digitalt stelnummer kan indføres ved en ændring af bekendtgørelse nr. 4 af 7. januar 2009 om mærkning af cykelstel m.v., og at ordningen dermed ikke kræver en lovændring.</p>\r\n<p class=\"NormalInd\">Hvis borgere skal kunne bistå politiet med at finde stjålne og herreløse cykler ved hjælp af en »sporingsapp«, vurderes det ligeledes, at det ikke vil kræve ændring af lov om hittegods, jf. lovbekendtgørelse nr. 879 af 4. juli 2014. Det er selvfølgelig en forudsætning, at borgerne fortsat afleverer de fundne herreløse eller stjålne cykler til politiet.</p>\r\n<p class=\"NormalInd\">Men da udviklingen af en sådan »sporingsapp« ikke er nødvendig for at indføre det digitale stelnummer på cykler, kan en gennemgang af nødvendige regler for brug af app’en vurderes nærmere, når behovet opstår, eventuelt i en fase 2.</p>\r\n<p class=\"NormalInd\">Forslagsstillerne mener, at der snarest skal træffes beslutning om at indføre et digitalt stelnummer på cykler, og med forslaget pålægges regeringen at sikre en proces, hvor alle forudsætninger for at indføre et digitalt stelnummer på cykler afklares, herunder en vurdering af de økonomiske aspekter.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Bruno Jerup </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførelse af digitalt stelnummer på cykler.</p>\r\n<p class=\"ForslagsNummer\">(Beslutningsforslag nr. B 100)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 100",
            "stateLabel": "Forkastet",
            "references": [
                {
                    "shortName": "2016/1 BSF 100",
                    "title": "Forslag til folketingsbeslutning om indførelse af digitalt stelnummer på cykler",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188414,
                    "eliUri": "/eli/ft/20161BB00100",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b100/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2017"
        },
        {
            "displayName": "Accession",
            "displayValue": "20161BB00100"
        },
        {
            "displayName": "Entydig dokumentidentifikation",
            "displayValue": "AX019837"
        },
        {
            "displayName": "Dato for førstegangsindlæggelse",
            "displayValue": "29/03/2017"
        },
        {
            "displayName": "Dato for indlæggelse",
            "displayValue": "29/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}