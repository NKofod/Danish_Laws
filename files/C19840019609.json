{
    "id": 62195,
    "title": "Cirkulære om overførsel af opsparing i pensionsøjemed fra et pengeinstitut m.v. til et andet (Til de skattelignende myndigheder) ",
    "documentTypeId": "140",
    "isSagsforlobPeriodValid": false,
    "shortName": "CIR nr 196 af 21/12/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overførsel af opsparing i  \r\n\r\n pensionsøjemed fra et pengeinstitut m.v. til et andet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de skattelignende myndigheder)  \r\n\r\n</P>  \r\n\r\n<BR>  \r\n\r\n<P CLASS=PUNKT> <B>1.</B> Overførsel til anden opsparing i pensionsøjemed  \r\n\r\n</P>  \r\n\r\n<P>Efter pensionsbeskatningslovens § 41, stk. 1, nr. 5, kan en opsparing i  \r\n\r\n pensionsøjemed uden skatte- eller afgiftsmæssige konsekvenser overføres til  \r\n\r\n en anden bestående eller nyoprettet opsparing i pensionsøjemed for  \r\n\r\n arbejdstageren. </P>  \r\n\r\n<P>Denne bestemmelse har hidtil været fortolket således, at afgiftsfri  \r\n\r\n overførsel af en opsparing i pensionsøjemed til et andet pengeinstitut kun  \r\n\r\n kan ske på de i lovens § 41, stk. 1, nr. 5, fastsatte vilkår. Det har  \r\n\r\n herefter været en forudsætning for afgiftsfri overførsel, at overførslen  \r\n\r\n normalt sker under medvirken af en arbejdsgiver, og at midlerne indskydes i  \r\n\r\n en anden bestående eller nyoprettet ordning for arbejdstageren. </P>  \r\n\r\n<P CLASS=PUNKT> <B>2.</B> Overførsel til andet pengeinstitut </P>  \r\n\r\n<P>Efter den gældende fortolkning af pensionsbeskatningslovens § 41, stk. 1,  \r\n\r\n nr. 5, kan en opsparing i pensionsøjemed ikke uden afgiftsmæssige  \r\n\r\n konsekvenser overføres til en konto i et andet pengeinstitut i tilfælde, hvor  \r\n\r\n der ikke i det andet pengeinstitut består eller oprettes en anden ordning for  \r\n\r\n arbejdstageren, hvortil midlerne kan overføres. </P>  \r\n\r\n<P>Afgiftsfri overførsel af en opsparing i pensionsøjemed til et andet  \r\n\r\n pengeinstitut er således udelukket, hvis for eksempel  \r\n\r\n arbejdsgivervirksomheden er ophørt, eller arbejdstageren har fratrådt sin  \r\n\r\n stilling uden at indtræde i en anden opsparing i pensionsøjemed med en ny  \r\n\r\n arbejdsgiver. Afgiftsfri overførsel til andet pengeinstitut er endvidere  \r\n\r\n udelukket i tilfælde, hvor indbetalingerne til ordningen er ophørt, og  \r\n\r\n arbejdstageren ikke har en anden hvilende ordning i et andet pengeinstitut,  \r\n\r\n hvortil midlerne kan overføres. </P>  \r\n\r\n<P CLASS=PUNKT> <B>3.</B> Praksisændring </P>  \r\n\r\n<P>Pensionsbeskatningslovens § 41, stk. 1, nr. 5, vedrører efter sit indhold  \r\n\r\n kun tilfælde, hvor en overførsel medfører sammenlægning mellem to eller flere  \r\n\r\n ordninger. Man har derfor besluttet at ændre praksis. En opsparing i  \r\n\r\n pensionsøjemed skal herefter altid - det vil sige uafhængig af reglerne i  \r\n\r\n pensionsbeskatningslovens § 41, stk. 1, nr. 5, - kunne overføres til et andet  \r\n\r\n pengeinstitut, når der herved kun er tale om flytning af en eksisterende  \r\n\r\n ordning. Det er dog en betingelse, at flytning til et andet pengeinstitut  \r\n\r\n omfatter arbejdstagerens samlede opsparing i pensionsøjemed i det pågældende  \r\n\r\n pengeinstitut. Hvis arbejdstagerens ordning er fordelt på flere kontonumre,  \r\n\r\n skal indeståendet på alle konti flyttes samtidig. Det samme gælder i  \r\n\r\n tilfælde, hvor arbejdstageren har flere opsparinger i pensionsøjemed i samme  \r\n\r\n pengeinstitut, idet flytning i så fald skal omfatte indeståendet i alle de  \r\n\r\n pågældende ordninger. </P>  \r\n\r\n<P>På de nævnte betingelser skal det således stå arbejdsgiver og arbejdstager  \r\n\r\n i en opsparing i pensionsøjemed frit for at vælge en bestående ordning  \r\n\r\n flyttet til et andet pengeinstitut. Det samme skal gælde i tilfælde, hvor en  \r\n\r\n arbejdstager har fratrådt sin stilling, eller hvor arbejdsgivervirksomheden  \r\n\r\n er ophørt. I disse situationer vil der ikke af skattemæssige grunde være  \r\n\r\n noget til hinder for, at arbejdstageren selv kan vælge opsparingen flyttet  \r\n\r\n til et andet pengeinstitut. </P>  \r\n\r\n<P>I de ovennævnte tilfælde, der ikke er omfattet af overførselsreglerne i  \r\n\r\n pensionsbeskatningslovens § 41, stk. 1, nr. 5, vil også afgiftsfri ordninger,  \r\n\r\n der er oprettet før 1958, kunne flyttes til et andet pengeinstitut uden  \r\n\r\n skatte- eller afgiftsmæssige konsekvenser. </P>  \r\n\r\n<P CLASS=PUNKT> <B>4.</B> Overførsel af afgiftsfri ordninger, oprettet før  \r\n\r\n 1958 </P>  \r\n\r\n<P>Efter pensionsbeskatningslovens § 41, stk. 1, nr. 5, er det en betingelse  \r\n\r\n for afgiftsfri overførsel, at overførslen sker til en ordning, der er  \r\n\r\n oprettet efter lovens ikrafttræden, det vil sige til en afgiftspligtig  \r\n\r\n ordning. Hvis en afgiftsfri ordning fra før 1958 overføres til en anden  \r\n\r\n ordning, vil afgiftsfriheden gå tabt. </P>  \r\n\r\n<P>Denne bestemmelse er stadig gældende i tilfælde, hvor en afgiftsfri  \r\n\r\n ordning indskydes i anden bestående eller nyoprettet ordning for  \r\n\r\n arbejdstageren, således at midlerne fra den gamle ordning sammenlægges med  \r\n\r\n midler fra andre ordninger. </P>  \r\n\r\n<P>Som nævnt ovenfor under 3, vil afgiftsfriheden derimod bevares i de  \r\n\r\n tilfælde, hvor parterne eventuelt arbejdstageren selv - vælger opsparingen  \r\n\r\n flyttet til et andet pengeinstitut, uden at midlerne indskydes i en anden  \r\n\r\n ordning. Afgiftsfriheden for en ordning fra før 1958 kan således kun bevares  \r\n\r\n ved overførsel, såfremt midlerne fra den afgiftsfri ordning fortsat holdes  \r\n\r\n adskilt fra eventuelle andre ordninger. </P>  \r\n\r\n<P CLASS=PUNKT> <B>5.</B> Når en opsparing i pensionsøjemed overføres til et  \r\n\r\n andet pengeinstitut, skal det afgivende pengeinstitut give pensionsaftalen  \r\n\r\n påtegning om overførslen og sende aftaledokumentet med eventuelle tillæg til  \r\n\r\n det modtagende pengeinstitut. Det afgivende pengeinstitut skal endvidere til  \r\n\r\n brug for det modtagende pengeinstitut foretage en opgørelse over kontoens  \r\n\r\n saldo og den nominelle beholdning af eventuelle værdipapirdepoter og angive  \r\n\r\n alle nødvendige oplysninger til korrekt beregning af afgift ved ordningens  \r\n\r\n udløb. </P>  \r\n\r\n<P CLASS=PUNKT> <B>6.</B> Bestemmelserne under 3-5 finder tilsvarende  \r\n\r\n anvendelse i tilfælde, hvor en opsparing i pensionsøjemed i en  \r\n\r\n kapitalpensionsfond, der er godkendt efter pensionsbeskatningslovens § 12,  \r\n\r\n overføres til et pengeinstitut eller omvendt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 21. december  \r\n\r\n 1984 </I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ Jens Drejer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/03/1985"
        },
        {
            "displayName": "Accession",
            "displayValue": "C19840019609"
        },
        {
            "displayName": "Entydig dokumentidentifikation",
            "displayValue": "CM021181"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "21/12/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, Skd. 530-454-696"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}