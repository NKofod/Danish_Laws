{
    "id": 120364,
    "title": "Afgørelse af klage – salg af te med ginseng",
    "documentTypeId": "240",
    "isSagsforlobPeriodValid": true,
    "shortName": "KEN nr 9255 af 30/05/2008",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage – salg af te med ginseng</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Fødevareregion Nord, Kontrolafdeling Århus, havde ved afgørelse af 14. november 2007 påbudt virksomheden at tilbagetrække produkter indeholdende ginseng, da produkterne var markedsført i strid med reglerne om novel food.</div>\r\n        </p>\r\n        <p class=\"Tekst2\">\r\n          <div>Sekretariatet for Fødevare- og Veterinærklager stadfæstede fødevareregionens afgørelse, og supplerede herudover afgørelsen med et forbud mod fremtidig salg af produkterne.</div>\r\n        </p>\r\n      </div>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 297 297;\" width=\"594\">\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"297\">\r\n                <div class=\"TabelTekst\">Lett Advokatfirma</div>\r\n                <div class=\"TabelTekst\">Rådhuspladsen 4</div>\r\n                <div class=\"TabelTekst\">1550 København V</div>\r\n                <div class=\"TabelTekst\">Att.: Advokat Susie Stærk Ekstrand</div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"297\">\r\n                <div class=\"TabelTekst\">Den 30. maj 2008</div>\r\n                <div class=\"TabelTekst\">Sags.nr.: 5/11596</div>\r\n                <div class=\"TabelTekst\">Ref.: lkha</div>\r\n                <div class=\"TabelTekst\">Tlf.: 33 95 14 13</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst\"><span class=\"Bold\">Stadfæstelse samt supplering af afgørelse vedrørende te med ginseng, ginsengrod, ginsengpulver og skåret ginseng.</span></p>\r\n      <p class=\"Tekst\">Lett Advokatfirma har ved brev af 6. december 2007, på vegne af NN, klaget over afgørelse af 14. november 2007 fra Fødevareregion Nord, Kontrolafdeling Århus, om påbud om tilbagetrækning af produkterne [te med ginseng, ginsengrod, ginsengpulver og skåret ginseng].</p>\r\n      <p class=\"Tekst\">Sekretariatet for Fødevare- og Veterinærklager har behandlet klagen og stadfæster fødevareregionens afgørelse om tilbagetrækning af ovennævnte produkter, da produkterne er at anse for Novel Food, jf. § 52 i fødevareloven<a class=\"FodnoteHenvisning\" name=\"Henvisning_Not1\" href=\"#Not1\">1)</a>. Da produkterne er vurderet som Novel Food, finder Sekretariatet for Fødevare- og Veterinærklager herudover, at fødevareregionens afgørelse skal suppleres med et forbud mod fremtidigt salg af produkterne.</p>\r\n      <p class=\"Tekst\">Dette betyder, at NN skal følge kontrolafdelingens afgørelse, og herudover ikke må sælge ovennævnte produkter, da de er Novel Food. Produkterne skal således gennemgå en sikkerhedsvurdering, inden de eventuelt kan bringes på markedet i EU.</p>\r\n      <p class=\"Tekst\">Lett Advokatfirma og NN A/S kan læse mere om afgørelsen og begrundelsen for afgørelsen nedenfor.</p>\r\n      <p class=\"Tekst\"><span class=\"Bold\">Sagens omstændigheder</span></p>\r\n      <p class=\"Tekst\">Fødevareregion Nord, Kontrolafdeling Århus, foretog den 4. juni 2007 tilsyn hos NN, hvor det blev konstateret, at virksomheden markedsførte produkterne [te med ginseng, ginsengrod, ginsengpulver og skåret ginseng]. Produkterne indeholdt Panax ginseng C.A. Meyer. Fødevareregionen fandt, at virksomheden ikke var i besiddelse af den fornødne dokumentation for, at der ikke var tale om Novel Food.</p>\r\n      <p class=\"Tekst\">Ved brev af 12. juli 2007 fremsendte NN en prisliste fra marts 1996 hvor prisen for teer med ginsengrod fremgår. Virksomheden fremlagde prislisten som dokumentation for at XX-te, YY the, ZZ the og styrke the alle indeholdende ginsengrod blev solgt i 1996. Herudover blev salgstallene for 1997 (og 2006) vedlagt for at bevise et salg i nævneværdigt omfang.</p>\r\n      <p class=\"Tekst\">Fødevareregion Nord, Kontrolafdeling Århus, traf den 14. november 2007 afgørelse om, at NN skulle trække ovennævnte produkter tilbage fra senere afsætningsled, jf. § 52 i fødevareloven, da produkterne var markedsført i strid med reglerne om novel food, jf. § 72 i mærkningsbekendtgørelsen<a class=\"FodnoteHenvisning\" name=\"Henvisning_Not2\" href=\"#Not2\">2)</a>.</p>\r\n      <p class=\"Tekst\">Ved brev af 6. december 2007 har Lett Advokatfirma, på vegne af NN, påklaget afgørelsen.</p>\r\n      <p class=\"Tekst\">Til støtte for klagen har Lett Advokatfirma bl.a. anført følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At ginseng har været anvendt i nævneværdigt omfang i EU før 15. maj 1997, hvilket der er fremlagt dokumentation for.</p>\r\n        <p class=\"Liste1\"><span class=\"Liste1Nr\" id=\"\">–</span> At påbudet er uproportionalt, da produkterne ikke udgør en sundhedsfare for forbrugerne.</p>\r\n      </p>\r\n      <p class=\"Tekst\">Med brevet af 6. december 2007 blev vedlagt forskelligt materiale til at sandsynliggøre nævneværdigt brug af ginseng før 15. maj 1997 (angivet som bilag 1-5).</p>\r\n      <p class=\"Tekst\">Bilag 1 er en artikel fra det tyske magasin »test« 8, 1985, side 753, »Einige enthalten kaum Wirkstoffe«. Det fremgår af artiklen, at der siden 1984 har været ginseng-produkter på bl.a. apoteker, og at der blev omsat for 11 mio. mark. Af bilagene til artiklen fremgår, at det både vedrører te og pulver mv.</p>\r\n      <p class=\"Tekst\">Bilag 2 er en opslagsbog »sundhedskost nr. 2«, 2. udgave, 1976. Af opslagsbogen fremgår en liste over helsekostforretningens udvalg, herunder bl.a. ginseng hel rod rød ginseng, ginseng hel rod stor, ginseng the instant samt ginseng the instant i breve.</p>\r\n      <p class=\"Tekst\">Bilag 3 er en artikel af dr. Med. Axel O. Hansen, »Ginseng – Sensationen blandt planterne«. Af artiklen fremgår, at drogen er godt kendt i Tyskland, samt at forfatteren var den første der indførte ginseng i Danmark. Herudover fremgår indholdet, anvendelsen og doseringen af ginseng, samt historiske oplysninger.</p>\r\n      <p class=\"Tekst\">Bilag 4 er Stephen Fulder: Ginseng, Østens magiske urt, 1976, side 70. Af den udvalgte side fremgår bl.a., at ginseng anvendes lidt mere for hver dag, at ginseng bliver solgt i helsekostbutikker i mange europæiske lande, samt at der må forventes seriøs forskning omkring ginsengs egenskaber i vesten, efterhånden som stoffet bliver bedre kendt.</p>\r\n      <p class=\"Tekst\">Bilag 4B er Dottor Vittorio Sperino: Ginseng per la tua salute, 52 ricette per curare numerosl disturbi, 1984. Dette materiale indgår ikke i vurderingen, eftersom det er skrevet på italiensk.</p>\r\n      <p class=\"Tekst\">Bilag 5 er varestatistikker med salgstal fra 2006 og 1997 for Te nr. 1, nr. 2, nr. 3 og nr. 4 indeholdende ginseng. Herudover er fremlagt en prisliste fra marts 1996.</p>\r\n      <p class=\"Tekst\">I brev af 21. december 2007 fremkom Lett Advokatfirma med supplerende bemærkninger til klagen. Det fremgår bl.a. at der er fremskaffet yderligere dokumentation for ginsengs anvendelse før 15. maj 1997 (angivet som bilag 9-11).</p>\r\n      <p class=\"Tekst\">Bilag 9 er en artikel »En ginseng oplevelse«, af Anne Jørgensen og Marianne Jepsen fra Gartnertidende 14/2005. Artiklen beskriver udvikling i dyrkning af ginseng samt beskriver en ginseng workshop hos Danmarks Jordbrugsforskning, hvor formålet var at samle en kreds af interesserede dyrkere, medicinal-virksomheder samt forskere med specifikke kompetencer indenfor ginseng. På workshoppen havde Gesine Wischmann holdt foredrag om hendes fars opstart med dyrkning af ginseng i Tyskland og om virksomheden i dag. Det fremgår bl.a. at virksomheden sælger diverse ginseng produkter i butikken, herunder cremer, øl og kapsler med ginseng.</p>\r\n      <p class=\"Tekst\">Bilag 10 er en vareliste fra NN fra januar 1969. Af varelisten fremgår ginseng som urt.</p>\r\n      <p class=\"Tekst\">Bilag 11 er Axel O. Hansen: Helbredelse II, Alle kendte Sygdomme nævnt i alfabetisk Orden med Aarsag, Symptom og Behandling af hver enkelt Lidelse ved Hjemmebehandling, 1974. Det fremgår, hvad Panax ginseng er godt for.</p>\r\n      <p class=\"Tekst\">Sekretariatet for Fødevare- og Veterinærklager har ved brev af 20. februar 2008 sendt Fødevareinstituttets notater »En toksikologisk/fødevaresikkerhedsmæssig vurdering af rod fra Panax ginseng C.A. Meyer i almindelige fødevarer« og »Forespørgsel om fastsættelse af en acceptabel daglig mængde for indtagelse af ginseng (Panax ginseng C.A. Meyer)« af henholdsvis 13. marts 2007 og 7. september 2007 i partshøring hos Lett Advokatfirma.</p>\r\n      <p class=\"Tekst\">Fødevareinstituttet har i notat af 13. marts 2007 bl.a. udtalt, at</p>\r\n      <p class=\"Tekst\">»Afdelingen for Toksikologi og Risikovurdering, Fødevareinstituttet finder det derfor betænkeligt, at læskedrikke kan udgøre en ny kilde til indtagelse af roden fra Panax ginseng C.A. Meyer, en plante, som en del befolkningsgrupper bør beskyttes mod at indtage. Afdelingen finder også, at ginsengrod, når den indtages, bør indtages i en anbefalet daglig dosis.«</p>\r\n      <p class=\"Tekst\">Konklusionen er baseret på, at sikkerheden for roden af Panax ginseng C.A. Meyer ikke er fastlagt for børn samt gravide og ammende kvinder. Herudover er andre personer med kroniske lidelser som diabetes eller personer i behandling med forskellige lægemidler mod hjerte-karlidelser f.eks. »blodfortyndende« lægemidler eller digoxin, i risiko for, at den indtagne medicin virker anderledes end, hvis den blev indtaget alene (interaktioner).</p>\r\n      <p class=\"Tekst\">Herudover har Fødevareinstituttet i notat af 7. september 2007 taget stilling til, hvorvidt der kan fastsættes en acceptabel mængde for indtag af ginseng for almindelige fødevarer. Af notatet fremgår:</p>\r\n      <p class=\"Tekst\">»Fødevareinstituttet kan ikke fastsætte en grænseværdi for tilsætning af ginsengrod (Panax gin-seng C.A. Meyer) til egentlige fødevarer og selvom en acceptabel daglig indtagelse vil være lig den til kosttilskud anbefalede daglige dosis, kan det ikke anbefales, at ginsengrod generelt tilsættes egentlige fødevarer.«</p>\r\n      <p class=\"Tekst\">Det fremgår ligeledes af notatet, at tilsætning af ginseng, der ikke er en normal madplante, til egentlige fødevarer er med til at udviske grænsen mellem lægemidler (naturlægemidler) og fødevarer reguleret af speciallovgivning (kosttilskud) og egentlige fødevarer.</p>\r\n      <p class=\"Tekst\">Af partshøringssvaret af 6. marts 2008 fremgår:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At vurderingen der er foretaget i Fødevareinstituttets notat af 13. marts 2007 vedrører læskedrik, samt at vurderingen lægger vægt på produktets indhold af ginseng samt hvor store mængder af produktet der indtages.</p>\r\n        <p class=\"Liste1\"><span class=\"Liste1Nr\" id=\"\">–</span> At Panax ginseng er opført på Drogelisten med en accepteret daglig dosis på 3 g rod, og at urtete er omfattet af Drogelisten.</p>\r\n        <p class=\"Liste1\"><span class=\"Liste1Nr\" id=\"\">–</span> At XX-teen har et indhold på 0,35 % ginseng, og at der ca. skal indtages 29 liter af ginseng-teen om dagen, for at nå op på den laveste accepterede daglige dosis på 0,5 g, samt at teen sies fra, hvorfor den ikke indtages direkte. At ginseng-teen af disse grunde ikke kan have en negativ virkning på den menneskelige organisme.</p>\r\n      </p>\r\n      <p class=\"Tekst\">Med brevet blev ligeledes medsendt yderligere dokumentation for anvendelsen af ginseng i form af NNs arkiv for urtedokumentation. Heraf fremgår, hvilke gode virkninger ginseng har, samt at ginseng betragtes som sikkert på grund af ginsengs anvendelse i te og læskedrikke i USA tilbage til 1958. Herudover et resume af Am J. Chin Med: A constribution to our knowledge of ginseng, 1977, hvor bl.a. ginsengplanten beskrives samt hvordan den kan indtages, herunder i te.</p>\r\n      <p class=\"Tekst\">Der er ligeledes fremlagt uddrag fra en bog skrevet af Jake Fratkin, 1986 hvor to produkter i pilleform indeholdende ginseng rod fremgår (Shen Kue Lu Jung Wan og Shen Yung Pai Feng Wan).</p>\r\n      <p class=\"Tekst\">Ligeledes er sendt »Arzneibuch der chinesischen Medizin, Monographien des Arzneibuches der Volksrepublik China 1985 og 1990«, 1994, hvor bl.a. virkningerne af ginseng fremgår.</p>\r\n      <p class=\"Tekst\">Af artiklen »Ginseng unproven in U.S.«, 18. februar 2008, fremgår, at ginseng ikke er blevet testet på børn, samt at ginsengs evner til at behandle symptomer skal undersøges. Herudover er vedlagt uddrag af to artikler/uddrag af bøger med ukendte kilder vedr. henholdsvis ginsengs egenskaber i forhold til diabetes og gode indvirkninger på immunforsvaret.</p>\r\n      <p class=\"Tekst\">Af en bog (ukendt titel) af Ron Teeguarden, 1984, USA, fremgår ginsengs virkninger, samt at det har været kendt i over 2000 år. Herudover oplyser forfatteren om sit eget brug af ginseng.</p>\r\n      <p class=\"Tekst\">Ved brev af 6. december 2007, anmodede Lett Advokatfirma om, at ovennævnte klage blev tillagt opsættende virkning. Ved brev af 10. marts 2008 afslog Sekretariatet for Fødevare- og Veterinærklager at tillægge klagen opsættende virkning.</p>\r\n      <p class=\"Tekst\">Ved brev af 15. maj 2008 sendte Sekretariatet for Fødevare- og Veterinærklager de indhentede oplysninger om kendskabet til ginseng i de øvrige medlemslande i EU før skæringsdagen i partshøring.</p>\r\n      <p class=\"Tekst\">Af brevet fremgår bl.a.:</p>\r\n      <p class=\"Tekst\">» Fødevaremyndighederne i England har oplyst, at de ikke er bekendt med konsum af ginseng før skæringsdagen, hvorfor de betragter ginseng som Novel Food.</p>\r\n      <p class=\"Tekst\">Fødevaremyndighederne i Portugal har oplyst, at ginseng anvendes som ingrediens i almindelige fødevarer, hvorfor Portugal ikke anser ginseng for at være Novel Food. Det oplyses yderligere, at Portugal ikke er bekendt med, hvilken form for ginseng der anvendes.</p>\r\n      <p class=\"Tekst\">Fødevaremyndighederne i Tyskland har oplyst, at Tyskland anser Panax ginseng C.A. Meyer og produkter indeholdende Panax ginseng C.A. Meyer for medicin henset til dets farmakologiske egenskaber. Det anføres dog, at det kan anvendes med aroma-formål i små doser efter en konkret vurdering, men at de tyske myndigheder er meget tilbageholdende med at acceptere Panax gin-seng C.A. Meyer som ingrediens i fødevarer.</p>\r\n      <p class=\"Tekst\">Fødevaremyndighederne i Finland har oplyst, at Finland ikke har kendskab til, at ginseng har væ-ret konsumeret i nævneværdigt omfang før skæringsdagen, men at myndighederne har accepteret nogle læskedrikke med ginseng i på det finske marked, henset til de oplysninger Frankrig, Neder-landene, Sverige og Tyskland har givet.</p>\r\n      <p class=\"Tekst\">Fødevaremyndighederne i Nederlandene har oplyst, at ginseng anvendes i nogle læskedrikke.</p>\r\n      <p class=\"Tekst\">Frankrig har oplyst, at »French Scientific Committee« den 11. juli 1995 accepterede anvendelsen af Panax ginseng C.A. Meyer i fødevarer. Det er alene roden fra planten, der er tilladt. Herudover må det daglige indtag ikke overstige 20 mg, ligesom det er forbudt ved mærkning, reklamer m.v., at referere til, at indtagelse af den pågældende fødevare kan forebygge, lindre eller have gavnlig virkning på sygdomme. Endvidere skal Panax ginseng C.A. Meyer som defineret i den franske farmakopé indeholde mindst 2 % saponosides. Frankrig har endvidere oplyst, at der i landet er ek-sempler på uforarbejdet ginsengrod, en række kosttilskud med ginseng, aromatiserede teer, gin-sengrod-pulver og små stykker rod.</p>\r\n      <p class=\"Tekst\">Fødevaremyndighederne i Sverige har oplyst, at Sverige har været bekendt med et salg af Panax ginseng C.A. Meyer i større omfang på det svenske marked i læskedrikke. Det er alene roden der har været anvendt.«</p>\r\n      <p class=\"Tekst\">Sekretariatet for Fødevare- og Veterinærklager har ved brev af 19. maj 2008 herudover anmodet Lett Advokatfirma oplyse, hvordan produkterne der sælges i løs vægt markedsføres, hvilken del af planten der anvendes samt anmodet om emballagen.</p>\r\n      <p class=\"Tekst\">I Lett Advokatfirmas partshøringssvar af 29. maj 2008 fremgår:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At det er roden fra ginseng der anvendes i produkterne.</p>\r\n        <p class=\"Liste1\"><span class=\"Liste1Nr\" id=\"\">–</span> At ginseng har været anvendt i te i adskillige år, hvilket også støttes af informationerne fra de øvrige medlemslande, herunder informationerne fra Frankrig.</p>\r\n        <p class=\"Liste1\"><span class=\"Liste1Nr\" id=\"\">–</span> At Andreas Klepsch fra Kommissionen har oplyst, at den nye Novel Food liste alene afventer formel godkendelse, hvorfor sekretariatet anmodes om ikke at træffe afgørelse førend denne liste er offentliggjort.</p>\r\n      </p>\r\n      <p class=\"Tekst\">Sekretariatet for Fødevare- og Veterinærklager har ved brev af 30. april 2008 anmodet Fødevarestyrelsen, Mørkhøj, om en udtalelse af, om styrelsen har kendskab til, at Panax ginseng C.A. Meyer eller dele af planten er Novel Food.</p>\r\n      <p class=\"Tekst\">I Fødevarestyrelsen, Mørkhøjs, udtalelse af 26. maj 2008 fremgår, hvad de øvrige medlemslande har udtalt, svarende til ovennævnte oplysninger som Sekretariatet for Fødevare- og Veterinærklager har sendt i parthøring hos Lett Advokatfirma. Det oplyses herudover, at det på et møde i EU’s Novel Food arbejdsgruppe har været drøftet, hvorvidt status for Panax ginseng C.A. Meyer bør ændres i EU’s Novel Food Catalogue, så status bliver ikke Novel Food i almindelige fødevarer. Det fremgår dog også, at det ikke vides, om Kommissionen vil ændre status, formentlig pga. de få oplysninger der på nuværende tidspunkt foreligger. Det fremgår, at Panax ginseng rod ifølge EU's interne Novel Food Catalogue stadig er at betragte som Novel Food i almindelige fødevarer.</p>\r\n      <p class=\"Tekst\">Sekretariatet for Fødevare- og Veterinærklager har opdelt fødevareregionens afgørelse, således at kost-tilskuddet [] er udskilt til særskilt afgørelse.</p>\r\n      <p class=\"Tekst\"><span class=\"Bold\">Sekretariatet for Fødevare- og Veterinærklagers bemærkninger</span></p>\r\n      <p class=\"Tekst\">Af Novel Food forordningens<a class=\"FodnoteHenvisning\" name=\"Henvisning_Not3\" href=\"#Not3\">3)</a>artikel 1, stk. 2 fremgår, hvornår fødevarer anses for at være »nye«, dvs. for at være omfattet af forordningens regler for markedsføring af nye levnedsmidler og nye levnedsmiddelingredienser.</p>\r\n      <p class=\"Tekst\">Af artikel 1, stk. 2 fremgår:</p>\r\n      <p class=\"Tekst\">»Forordningen gælder for markedsføring i Fællesskabet af levnedsmidler og levnedsmiddelingre-dienser, som ikke hidtil har været anvendt til konsum i nævneværdigt omfang i Fællesskabet, og som henhører under følgende kategorier:</p>\r\n      <p class=\"Tekst\">a) (udgået)</p>\r\n      <p class=\"Tekst\">b) (udgået)</p>\r\n      <p class=\"Tekst\">c) levnedsmidler og levnedsmiddelingredienser, der har en ny eller bevidst ændret primær mole-kylestruktur</p>\r\n      <p class=\"Tekst\">d) levnedsmidler og levnedsmiddelingredienser, der består af eller er isoleret fra mikroorganismer, svampe eller alger</p>\r\n      <p class=\"Tekst\">e) levnedsmidler og levnedsmiddelingredienser, der består af eller er isoleret fra planter, og lev-nedsmiddelingredienser, der er isoleret fra dyr, bortset fra levnedsmidler og levnedsmiddelingre-dienser, der er frembragt ved traditionelle formerings- eller avlsmetoder, og som traditionelt anses for at kunne anvendes risikofrit til levnedsmidler</p>\r\n      <p class=\"Tekst\">f) levnedsmidler og levnedsmiddelingredienser, som har været genstand for en fremstillingspro-ces, der ikke er gængs, hvis denne proces medfører betydelige ændringer af levnedsmidlernes eller levnedsmiddelingrediensernes sammensætning eller struktur, der påvirker deres næringsværdi, metabolisme eller indhold af uønskede stoffer.«</p>\r\n      <p class=\"Tekst\">Panax ginseng C.A. Meyer som er indeholdt i ovennævnte produkter, henhører under kategorien i Novel Food forordningens artikel 1, stk. 2, litra e.</p>\r\n      <p class=\"Tekst\">Af bestemmelsen fremgår, at det er et kriterium, at en fødevare eller en fødevareingrediens har været anvendt til konsum i nævneværdigt omfang i fællesskabet. Dette vil ikke være tilfældet, såfremt det under hensyn til alle foreliggende omstændigheder i det enkelte tilfælde fastslås, at fødevaren eller fødevareingrediensen forud for skæringsdatoen (Novel Food forordningens ikrafttrædelsesdato), den 15. maj 1997, ikke er blevet indtaget af mennesker i et omfang af betydning i nogen af medlemsstaterne, jf. Sag C-211/03 m.fl., HLH Warenvertrieb<a class=\"FodnoteHenvisning\" name=\"Henvisning_Not4\" href=\"#Not4\">4)</a>, præmis 88.</p>\r\n      <p class=\"Tekst\">Såfremt en fødevare eller en fødeingrediens er blevet markedsført i en eller flere medlemsstater forud for skæringsdatoen, er denne omstændighed derfor relevant med henblik på vurderingen af »nævneværdigt omfang«, jf. samme sag præmis 85.</p>\r\n      <p class=\"Tekst\">Det fremgår ligeledes af afgørelsen, at det alene er de omstændigheder, som vedrører selve fødevaren eller fødevareingrediensen, som kan tages i betragtning, og ikke tilsvarende eller sammenlignelige fødevarer eller fødevareingredienser, jf. præmis 86.</p>\r\n      <p class=\"Tekst\">Baggrunden for ovennævnte regler er at beskytte folkesundheden. På denne baggrund anses det for nødvendigt, at nye fødevarer og nye fødevareingredienser (Novel Food) underkastes en enkelt sikkerhedsvurdering efter en fællesskabsprocedure, inden de bringes på markedet i EU.</p>\r\n      <p class=\"Tekst\">Fødevarer og fødevareingredienser, der har været konsumeret i nævneværdigt omfang før 15. maj 1997 i Fællesskabet, betragtes som udgangspunkt for at have en fortid som sikker fødevare, da eventuelle sundhedsrisici ville være blevet afsløret ved brugen af fødevaren/ingrediensen. Sådanne fødevarer skal derfor ikke gennemgå ovennævnte sikkerhedsvurdering.</p>\r\n      <p class=\"Tekst\">Novel Food forordningens artikel 1, stk. 2, og præmis 86 i ovennævnte afgørelse må forstås således, at det er et krav, at produkterne [te med ginseng, ginsengrod, ginsengpulver og skåret ginseng] har været konsumeret i nævneværdigt omfang i Fællesskabet inden skæringsdagen i et sådant omfang, at en skadesvirkning er kendt. Alternativt skal den ginseng, der er anvendt i de enkelte produkter, opfylde kravet. Hertil må kræves, at der er overensstemmelse mellem den ingrediens, der er anvendt, og den ingrediens, der opfylder kravet, med hensyn til fulde latinske navn, anvendte plantedel, tilsat mængde, koncentrationsforhold af eventuel ekstrakt, opløsning eller lignende. I modsat fald vil der ikke være nogen sikkerhed for, at folkesundheden er beskyttet.</p>\r\n      <p class=\"Tekst\">Da NN’s produkter alle alene indeholder Panax ginseng C.A. Meyer, er det denne plante, der nærmere skal vurderes.</p>\r\n      <p class=\"Tekst\">En række af virksomhedens produkter er ifølge virksomheden beregnet til te/er te. Af Drogelisten, der er udarbejdet af Fødevaredirektoratet og i dag ajourføres af Fødevareinstituttet, DTU, fremgår, at listen vejledende finder anvendelse på kosttilskud og urtete. Vejledningen tager ikke hensyn til Novel Food reglerne, jf. Drogelistens forord, hvorfor den ligeledes ikke kan tages til udtryk for, at urtete ikke er Novel Food. Urtete er herudover en almindelig fødevare, medmindre teen falder indenfor definitionen i kosttilskudsbekendtgørelsens<a class=\"FodnoteHenvisning\" name=\"Henvisning_Not5\" href=\"#Not5\">5)</a>§ 2.</p>\r\n      <p class=\"Tekst\">Ginseng i kosttilskud anses ikke for at være Novel Food. Brug i kosttilskud berettiger ikke til brug af Panax ginseng C.A. Meyer i almindelige fødevarer.</p>\r\n      <p class=\"Tekst\">Af kosttilskudsbekendtgørelsens § 2 fremgår:</p>\r\n      <p class=\"Tekst\">»Ved kosttilskud forstås i denne bekendtgørelse fødevarer, der</p>\r\n      <p class=\"Tekst\">1) har til formål at supplere den normale kost,</p>\r\n      <p class=\"Tekst\">2) er koncentrerede kilder til næringsstoffer eller andre stoffer med en ernæringsmæssig eller fy-siologisk virkning, alene eller kombinerede, og</p>\r\n      <p class=\"Tekst\">3) markedsføres i dosisform, f.eks. kapsler, pastiller, tabletter, piller og andre lignende former, pulverbreve, væskeampuller, dråbedispenseringsflasker og andre lignende former for væsker og pulvere beregnet til at blive inddraget i mindre afmålte mængder.«</p>\r\n      <p class=\"Tekst\">Kriterierne ovenfor er kumulative.</p>\r\n      <p class=\"Tekst\">Produkterne i nærværende sag kan ikke anses for omfattet af definitionen for kosttilskud, hvilket virksomheden heller ikke har påstået, hvorfor teen skal anses for en almindelig fødevare, jf. fødevareforordningens<a class=\"FodnoteHenvisning\" name=\"Henvisning_Not6\" href=\"#Not6\">6)</a>artikel 2.</p>\r\n      <p class=\"Tekst\">For så vidt angår virksomhedens fremlagte dokumentationsmateriale, kan prislister fra 1996 samt varestatistikker med salgstal fra 2006 (bilag 5), bilag 1-4, og bilag 10 samt NN’s arkiv for urtedokumentation ikke udgøre tilstrækkelig håndfast materiale eller mængde for at kunne erstatte den sikkerhedsvurdering, Novel Food reglerne skal beskytte folkesundheden imod. Der er herved ligeledes lagt vægt på Fødevareinstituttets oplysning om, at sikkerheden ikke er fastlagt for børn, gravide og ammende kvinder, samt oplysningen om, at ginseng kan interagere med forskellige lægemidler mod hjerte-karlidelser.</p>\r\n      <p class=\"Tekst\">Bilag 9 kan ikke anvendes til dokumentation for, at ginseng i fødevarer/nogle former for fødevarer, har været konsumeret før skæringsdagen. Tilsvarende kan bilag 11 ikke anvendes som dokumentation, da bilaget alene omhandler, hvad Panax ginseng er godt for.</p>\r\n      <p class=\"Tekst\">Det materiale Sekretariatet for Fødevare- og Veterinærklager har fået fra konkurrerende virksomheder, har ligeledes ikke udgjort tilstrækkelig dokumentation.</p>\r\n      <p class=\"Tekst\">Fødevaremyndighederne i England og Finland har oplyst, at de ikke har kendskab til, at ginseng skulle være konsumeret i nævneværdigt omfang før skæringsdagen. Fødevaremyndighederne i Portugal og Nederlandene har alene oplyst, at de har kendskab til, at ginseng anvendes i fødevarer, men ikke at dette også har været tilfældet før skæringsdagen. Disse oplysninger kan derfor ikke bruges til at fastlægge ginsengs anvendelse før skæringsdagen.</p>\r\n      <p class=\"Tekst\">Udtalelserne fra fødevaremyndighederne i Sverige, Tyskland og Frankrig giver heller ikke grundlag for med sikkerhed at fastslå, at Panax ginseng C.A. Meyer eller dele af denne plante har været konsumeret i nævneværdigt omfang i almindelige fødevarer før 15. maj 1997. Der foreligger med de nævnte oplysninger fortsat usikkerhed om, hvorvidt Panax ginseng C.A. Meyer har været indtaget i et sådant omfang i EU, at anvendelsen kan erstatte den sikkerhedsvurdering, der skal sikre, at almindelige fødevarer med Panax ginseng C.A. Meyer ikke er til skade for folkesundheden.</p>\r\n      <p class=\"Tekst\">Der må ved ovennævnte vurdering ligeledes lægges vægt på Fødevareinstituttets udtalelse om, at sikkerheden ikke er fastlagt for børn, gravide og ammende kvinder, samt at ginseng kan interagere med forskellige lægemidler mod hjerte-karlidelser. Dette er et sagligt kriterium at lægge vægt på, jf. fødevareforordningens artikel 14, stk. 4, litra c, hvoraf fremgår, at det ved afgørelsen af, om en fødevare er sundhedsskadelig, skal tages hensyn til det forhold, at en bestemt kategori af forbrugere kan være særligt sundhedssensitive over for en fødevare, der er bestemt til den pågældende kategori af forbrugere.</p>\r\n      <p class=\"Tekst\">På ovennævnte grundlag slutter Sekretariatet for Fødevare- og Veterinærklager, at der ikke foreligger tilstrækkelig dokumentation for, at Panax ginseng C.A. Meyer har været konsumeret i nævneværdigt omfang i en eller flere medlemsstater i EU, hvorfor produkterne alle indeholdende Panax ginseng C.A. Meyer er at anse for Novel Food.</p>\r\n      <p class=\"Tekst\">Sekretariatet for Fødevare- og Veterinærklager finder - henset til den usikkerhed, der foreligger omkring tidspunktet for, hvornår den nye Novel Food liste vil udkomme- ikke at kunne afvente denne, inden der træffes afgørelse i sagen.</p>\r\n      <p class=\"Tekst\">Sekretariatet for Fødevare- og Veterinærklager har ikke med denne afgørelse taget stilling til markeds-føringen af produkterne i øvrigt.</p>\r\n      <p class=\"Tekst\"><span class=\"Bold\">Sekretariatet for Fødevare- og Veterinærklagers afgørelse</span></p>\r\n      <p class=\"Tekst\">Sekretariatet for Fødevare- og Veterinærklager stadfæster af ovennævnte grunde Fødevareregion Nord, Kontrolafdeling Århus’s afgørelse om tilbagetrækning af produkterne [te med ginseng, ginsengrod, ginsengpulver og skåret ginseng] fra senere afsætningsled, jf. § 52 i fødevareloven. Da produkterne er vurderet som Novel Food, finder Sekretariatet for Fødevare- og Veterinærklager herudover, at fødevareregionens afgørelse skal suppleres med et forbud mod fremtidig salg af produkterne.</p>\r\n      <p class=\"Tekst\">Denne afgørelse kan ikke påklages til anden administrativ myndighed.</p>\r\n      <p class=\"Tekst\">Fødevareregion Nord, Kontrolafdeling Århus, modtager en kopi af denne afgørelse.</p>\r\n      <p class=\"Tekst\">Venlig hilsen</p>\r\n      <p class=\"Tekst\">Line Kirketoft Hansen</p>\r\n      <p class=\"Tekst\">Fuldmægtig, cand.jur.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Lov nr. 526 af 24. juni 2005 om fødevarer, med senere ændringer.</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Bekendtgørelse nr. 1308 af 14. december 2005 om mærkning mv. af fødevarer med senere ændringer.</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Europa-Parlamentets og Rådets forordning (EF) nr. 258/97 af 27. januar 1997 om nye levnedsmidler og nye levnedsmiddelingredienser.</p>\r\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">4)</a> Domstolens dom (Første Afdeling) af 9. juni 2005, HLH Warenvertriebs GmbH (sag C-211/03), Orthica BV (sag C-299/03 og C-316/03 – C-318/03) mod Forbundsrepublikken Tyskland.</p>\r\n      <p class=\"Fodnote\"><a class=\"FodnoteNr\" name=\"Not5\" href=\"#Henvisning_Not5\">5)</a> Bekendtgørelse nr. 683 af 21. juli 2003 om kosttilskud med senere ændringer.</p>\r\n      <p class=\"Fodnote\"><a class=\"FodnoteNr\" name=\"Not6\" href=\"#Henvisning_Not6\">6)</a> Europa-Parlamentets og Rådets forordning af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed (178/2002), med senere ændringer.</p>",
    "isHistorical": true,
    "editorialNotes": [
        "Afgørelsen er markeret som historisk, fordi retsgrundlaget er ændret."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/06/2008"
        },
        {
            "displayName": "Accession",
            "displayValue": "W20080925525"
        },
        {
            "displayName": "Entydig dokumentidentifikation",
            "displayValue": "AH002953"
        },
        {
            "displayName": "Dato for indlæggelse",
            "displayValue": "27/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9255"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/05/2008"
        },
        {
            "displayName": "Administrerende myndighed",
            "displayValue": "Sekretariatet for Fødevare- og Veterinærklager"
        },
        {
            "displayName": "Ressortministeriets journalnummer",
            "displayValue": "SFVs sags.nr. 5/11596"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}