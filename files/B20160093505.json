{
    "id": 182087,
    "title": "Bekendtgørelse om beskyttelse af vilde dyr og planter ved kontrol af handlen hermed (Washingtonkonventionen/CITES)",
    "documentTypeId": "60",
    "isSagsforlobPeriodValid": true,
    "shortName": "BEK nr 935 af 27/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om beskyttelse af vilde dyr og planter ved kontrol af handlen hermed (Washingtonkonventionen/CITES)<a class=\"FodnoteHenvisning\" name=\"Henvisning_id354a67e6-3564-4664-8882-3be8f2894923\" href=\"#id354a67e6-3564-4664-8882-3be8f2894923\">1)</a></p>\r\n<p class=\"Indledning2\">I medfør af § 30, stk. 1, § 70, § 71, stk. 3, § 73, stk. 4 og § 89, stk. 3, i lov om naturbeskyttelse, jf. lovbekendtgørelse nr. 1578 af 8. december 2015, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:</p>\r\n<p class=\"Paragraf\" id=\"idb19a2f9c-541e-47b7-a41e-c0d707e3b296\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ved forordninger forstås i denne bekendtgørelse Rådets forordning (EF) nr. 338/97 af 9. december 1996 og de hertil knyttede til enhver tid gældende kommissionsforordninger.</p>\r\n<p class=\"Stk2\">\r\n   <span class=\"StkNr\" id=\"id9b94df74-2bd5-45b6-86fe-de164bac5980\">Stk. 2.</span> Ved CITES-dokumenter forstås i denne bekendtgørelse importtilladelse, eksporttilladelse, reeksporttilladelse, certifikat, importmeddelse og plantesundhedscertifikat udstedt i henhold til forordningerne nævnt i stk. 1.</p>\r\n<p class=\"Paragraf\" id=\"id5cd43b8f-179d-4f15-9e53-28f60922fa57\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> De tilladelser og certifikater, der er nævnt i forordningerne, meddeles for så vidt angår enheder af dyr og ikke-levende planter og plantedele af Styrelsen for Vand- og Naturforvaltning og for så vidt angår enheder af levende planter og plantedele af NaturErhvervstyrelsen.</p>\r\n<p class=\"Paragraf\" id=\"id0b10b739-975e-47cc-9201-65157c99e7b9\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Styrelsen for Vand- og Naturforvaltning påser overholdelsen af reglerne i Rådets forordning og Kommissionens forordninger for så vidt angår enheder af dyr og ikke-levende planter og plantedele. NaturErhvervstyrelsen påser overholdelsen af reglerne for så vidt angår enheder af levende planter og plantedele.</p>\r\n<p class=\"Stk2\">\r\n   <span class=\"StkNr\" id=\"id433cc6c8-aead-4fcf-88ca-d257bc7ec586\">Stk. 2.</span> Styrelsen for Vand- og Naturforvaltning eller NaturErhvervstyrelsen træffer afgørelse om, hvorvidt en enhed er omfattet af forordningerne.</p>\r\n<p class=\"Stk2\">\r\n   <span class=\"StkNr\" id=\"id383bea3f-e3c9-4c13-a80d-7b166813aa04\">Stk. 3.</span> Styrelsen for Vand- og Naturforvaltning eller NaturErhvervstyrelsen kan, når der er tvivl om, hvorvidt en enhed er omfattet af forordningerne, eller det i øvrigt skønnes fornødent, foretage eller lade foretage en artsbestemmelse af enheden.</p>\r\n<p class=\"Stk2\">\r\n   <span class=\"StkNr\" id=\"id592f7226-999a-4f20-91fd-2fcfaa930887\">Stk. 4.</span> Styrelsen for Vand- og Naturforvaltning eller NaturErhvervstyrelsen kan meddele påbud med henblik på overholdelse af forordningernes bestemmelser.</p>\r\n<p class=\"Stk2\">\r\n   <span class=\"StkNr\" id=\"idb258ed08-934c-46f4-aa8c-ec76d4af6257\">Stk. 5.</span> Styrelsen for Vand- og Naturforvaltning eller NaturErhvervstyrelsen kan meddele indehaveren påbud om returnering af tilladelser og certifikater, som er udstedt i henhold til bekendtgørelse nr. 23 af 25. januar 1984 om anvendelse af konventionen om international handel med udryddelsestruede vilde dyr og planter (Washington-konventionen), når</p>\r\n<p class=\"Liste1\">\r\n   <span class=\"Liste1Nr\" id=\"ideffa391b-901b-40a2-bb1f-e0b3a7add14a\">1)</span> gyldighedsperioden er udløbet,</p>\r\n<p class=\"Liste1\">\r\n   <span class=\"Liste1Nr\" id=\"idd1b3bc6d-7cfb-4f08-af90-45b37aff7bc6\">2)</span> pågældende levende enheder er døde,</p>\r\n<p class=\"Liste1\">\r\n   <span class=\"Liste1Nr\" id=\"id563ab72d-0cbb-4951-995b-5787c60156f3\">3)</span> pågældende levende dyr er undsluppet,</p>\r\n<p class=\"Liste1\">\r\n   <span class=\"Liste1Nr\" id=\"id5258258c-5f92-45a9-9e95-a00ec4e9d2b1\">4)</span> pågældende enheder er tilintetgjort, eller</p>\r\n<p class=\"Liste1\">\r\n   <span class=\"Liste1Nr\" id=\"idaba64b6f-59a5-4094-8469-2234658055cc\">5)</span> angivelserne i dokumenterne om indehaver, opholdssted, mærkning eller beskrivelse af pågældende enheder ikke længere svarer til de faktiske forhold.</p>\r\n<p class=\"ParagrafGruppeOverskrift\">\r\n   <span>Levende dyr</span>\r\n</p>\r\n<p class=\"Paragraf\" id=\"id58a514a2-4281-4076-8df5-1e831324040c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Indførsel af levende dyr, der er omfattet af forordningerne, fra lande udenfor Den Europæiske Union kan kun ske over grænsetoldstederne i Københavns Havn og Københavns Lufthavn. Indførslen skal anmeldes til Styrelsen for Vand- og Naturforvaltning, senest kl. 12.00 dagen før dyrenes ankomst til grænsetoldstedet, når ankomsten sker på en hverdag herunder på en lørdag. Ankommer dyrene på en søndag, skal indførslen anmeldes til Styrelsen for Vand- og Naturforvaltning senest kl. 12.00 fredagen før. Ankommer dyrene på en helligdag, skal indførslen anmeldes til Styrelsen for Vand- og Naturforvaltning senest kl. 12.00 den sidste hverdag før helligdagen, der ikke er en lørdag.</p>\r\n<p class=\"Stk2\">\r\n   <span class=\"StkNr\" id=\"idbcce265a-c62d-407e-ad96-4a1136a674f4\">Stk. 2.</span> Udførsel af levende dyr, der er omfattet af forordningerne, til lande uden for den Europæiske Union kan ske over alle grænsetoldsteder i Danmark, med mindre Styrelsen for Vand- og Naturforvaltning bestemmer, at en sending levende dyr skal udføres over et bestemt grænsetoldsted.</p>\r\n<p class=\"ParagrafGruppeOverskrift\">\r\n   <span>Levende planter og plantedele</span>\r\n</p>\r\n<p class=\"Paragraf\" id=\"id8123d53f-39e0-4356-a003-7195e0bb3621\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Indførsel og udførsel af levende planter og plantedele, der er omfattet af forordningerne, fra og til lande uden for Den Europæiske Union kan kun ske over grænsetoldstederne i Frederikshavn, Esbjerg, Københavns Havn, Københavns Lufthavn, Aarhus, Billund Lufthavn og Odense. Erhvervsmæssig indførsel af levende planter og plantedele skal anmeldes til NaturErhvervstyrelsen, senest 24 timer før planternes ankomst til grænsetoldstedet.</p>\r\n<p class=\"ParagrafGruppeOverskrift\">\r\n   <span>Dele og produkter af dyr og ikke-levende planter</span>\r\n</p>\r\n<p class=\"Paragraf\" id=\"ida704f960-64ed-4920-8c92-8b7973279ecc\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Indførsel og udførsel af dele og produkter af dyr og ikke-levende planter, der er omfattet af forordningerne, fra og til lande uden for Den Europæiske Union kan ske ved alle danske grænsetoldsteder.</p>\r\n<p class=\"Paragraf\" id=\"idb95e8bb9-cfd8-49c7-b0d0-fa8283d9b556\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Styrelsen for Vand- og Naturforvaltning kan gøre undtagelse fra bestemmelserne i § 4, stk. 1. NaturErhvervstyrelsen kan gøre undtagelse fra bestemmelserne i § 5.</p>\r\n<p class=\"Paragraf\" id=\"idd4ad7ea5-6616-4eb2-88c1-e7ac30da8f71\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Styrelsen for Vand- og Naturforvaltning og NaturErhvervstyrelsen bistår toldmyndighederne med verifikation af gyldigheden af de CITES-dokumenter, der skal forelægges ved grænsetoldstedet.</p>\r\n<p class=\"Paragraf\" id=\"id5b59d9f2-ab57-4c3c-bd21-11c4065d808d\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Styrelsen for Vand- og Naturforvaltnings og NaturErhvervstyrelsens afgørelser efter § 2, § 3, § 4, stk. 2, § 7 og § 8 kan ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"id9ccfa99c-963a-4547-b94f-5ae72eaaf9d6\">Stk. 2.</span> Miljø- og fødevareministeren kan give Styrelsen for Vand- og Naturforvaltning og NaturErhvervstyrelsen instruktioner vedrørende udøvelsen af de beføjelser, der i medfør af bekendtgørelsen er henlagt til disse myndigheder.</p>\r\n<p class=\"Paragraf\" id=\"ide778dfde-2f11-4b12-a128-4a3f4466ba64\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med mindre højere straf er forskyldt efter anden lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"idf7e03c7b-7649-47b7-b354-89c735dfc267\">1)</span> overtræder bekendtgørelsens § 4 og § 5,</p>\r\n<p class=\"Liste1\">\r\n   <span class=\"Liste1Nr\" id=\"id51b3a344-60ea-49b6-9d7c-9e4c98815dcd\">2)</span> handler i strid med vilkår, der er fastsat i en afgørelse meddelt i henhold til bekendtgørelsen eller i henhold til forordningerne,</p>\r\n<p class=\"Liste1\">\r\n   <span class=\"Liste1Nr\" id=\"id54761fa8-a30c-431b-af7c-7e7bd8a11d61\">3)</span> undlader at efterkomme forbud eller påbud udstedt i henhold til bekendtgørelsens § 3, stk. 4 og 5,</p>\r\n<p class=\"Liste1\">\r\n   <span class=\"Liste1Nr\" id=\"id42497a3a-75a7-44c9-896d-66c72d1e1ed5\">4)</span> til brug for opnåelse af CITES-dokumenter giver urigtige eller vildledende oplysninger eller fortier oplysninger af betydning for sagens afgørelse,</p>\r\n<p class=\"Liste1\">\r\n   <span class=\"Liste1Nr\" id=\"idf0cc8833-b070-4550-84f8-da4929de5726\">5)</span> afgiver urigtige eller vildledende oplysninger eller undlader at give oplysninger, der er påkrævet i forordningerne,</p>\r\n<p class=\"Liste1\">\r\n   <span class=\"Liste1Nr\" id=\"id9554febe-fc93-41ab-a937-9d019a2b2da2\">6)</span> forsender enheder til, fra eller i transit gennem Fællesskabet i strid med forordningerne,</p>\r\n<p class=\"Liste1\">\r\n   <span class=\"Liste1Nr\" id=\"id561f2ad2-fb86-4976-9c90-40a99cea1e68\">7)</span> indfører enheder i eller udfører enheder fra Fællesskabet i strid med forordningerne,</p>\r\n<p class=\"Liste1\">\r\n   <span class=\"Liste1Nr\" id=\"idf5a1900c-1b91-4a91-b12f-b6c1ea14f503\">8)</span> køber, afgiver tilbud om køb, anskaffer i kommercielt øjemed, anvender med kommerciel gevinst for øje, udstiller i kommercielt øjemed, sælger, opbevarer med henblik på salg, udbyder til salg, transporterer med henblik på salg, bytter eller udlejer enheder i strid med forordningerne,</p>\r\n<p class=\"Liste1\">\r\n   <span class=\"Liste1Nr\" id=\"id8163357c-941e-476f-8828-c603ad22463c\">9)</span> gør brug af falske eller forfalskede dokumenter med henblik på opnåelse af CITES-dokumenter, eller til andet formål i tilknytning til forordningerne,</p>\r\n<p class=\"Liste1\">\r\n   <span class=\"Liste1Nr\" id=\"id3d6eabb0-a859-4e56-a29f-9a5ee2e8cdb2\">10)</span> forfalsker eller ændrer CITES-dokumenter, eller gør brug af CITES-dokumenter på andre enheder end de, dokumenterne angår, eller i øvrigt gør brug af CITES-dokumenter på en måde, der strider mod disses bestemmelse,</p>\r\n<p class=\"Liste1\">\r\n   <span class=\"Liste1Nr\" id=\"idceafeb3b-2d89-4af4-9909-e3ac8c4347f4\">11)</span> undlader at forelægge importmeddelelse, eller forelægger falsk importmeddelelse i strid med forordningerne,</p>\r\n<p class=\"Liste1\">\r\n   <span class=\"Liste1Nr\" id=\"idbc6799d4-bb30-47b7-b10b-98b570e32aa7\">12)</span> fjerner eller ændrer en mærkning af enheder, som er bestemt af eller meddelt til Styrelsen for Vand- og Naturforvaltning eller NaturErhvervstyrelsen som led i administrationen af forordningerne, eller</p>\r\n<p class=\"Liste1\">\r\n   <span class=\"Liste1Nr\" id=\"id191c2504-4e49-4dfc-801d-637b904d6b08\">13)</span> undlader at returnere orignalen og alle kopier af udløbne eller ubrugte import-, eksport- og reeksporttilladelser.</p>\r\n<p class=\"Stk2\">\r\n   <span class=\"StkNr\" id=\"id1538776a-0fd8-4055-9fe0-9c678c67ada3\">Stk. 2.</span> Straffen kan stige til fængsel i indtil 1 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"id12b6f7af-0443-4a7f-8589-a3263461e379\">1)</span> voldt skade på de interesser, som lov om naturbeskyttelse tilsigter at beskytte, jf. lovens § 1, eller fremkaldt fare derfor eller</p>\r\n<p class=\"Liste1\">\r\n   <span class=\"Liste1Nr\" id=\"id2f7994b3-57d6-44ea-9272-7af200125c8f\">2)</span> opnået eller tilsigtet en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"id815a6501-ed2e-4bd2-b1e0-c9a53c95b8c7\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id609a6400-fdff-45ed-b4db-46d1f2392cbc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\" id=\"id57ad5c31-af31-47f3-bc2f-ff28bab61ecd\">Stk. 2.</span> Bekendtgørelse nr. 84 af 23. januar 2002 om beskyttelse af vilde dyr og planter ved kontrol af handelen hermed (Washingtonkonventionen/CITES) ophæves.</p>\r\n<p class=\"Stk2\">\r\n   <span class=\"StkNr\" id=\"id7b543558-30bd-4fda-8e66-ffb0b236f675\">Stk. 3.</span> Afgørelser, som er truffet i medfør af den bekendtgørelse, der er nævnt i stk. 2, bevarer deres gyldighed, indtil der efter denne bekendtgørelse træffes nye afgørelser, eller de hidtidige afgørelser udløber.</p>\r\n<p class=\"Stk2\">\r\n   <span class=\"StkNr\" id=\"id63fb4f91-4524-42d3-b9f3-23f5c9fcc11c\">Stk. 4.</span> Afgørelser, som er truffet i medfør af bekendtgørelse nr. 23 af 25. januar 1984 om anvendelse af konventionen om international handel med udryddelsestruede vilde dyr og planter (Washington-konventionen) og bekendtgørelse nr. 499 af 27. maj om beskyttelse af vilde dyr og planter ved kontrol af handelen hermed (Washington-konventionen/CITES), bevarer deres gyldighed, indtil der efter denne bekendtgørelse træffes nye afgørelser, eller de hidtidige afgørelser udløber.</p><div class=\"Givet\" id=\"Givet\"><p class=\"Givet\" align=\"center\">Naturstyrelsen, den 27. juni 2016</p><p class=\"Sign1\" align=\"center\">Hanne Kristensen</p><p class=\"Sign2\" align=\"right\">/ Anne-Marie Vægter Rasmussen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id354a67e6-3564-4664-8882-3be8f2894923\" href=\"#Henvisning_id354a67e6-3564-4664-8882-3be8f2894923\">1)</a> Bekendtgørelsen indeholder bestemmelser, der gennemfører Rådets Forordning (EF) Nr. 338/97 af 9. december 1996 om beskyttelse af vilde dyr og planter ved kontrol af handelen hermed.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2016"
        },
        {
            "displayName": "Accession",
            "displayValue": "B20160093505"
        },
        {
            "displayName": "Entydig dokumentidentifikation",
            "displayValue": "CK000787"
        },
        {
            "displayName": "Dato for førstegangsindlæggelse",
            "displayValue": "30/06/2016"
        },
        {
            "displayName": "Dato for indlæggelse",
            "displayValue": "30/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "935"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Vand- og Naturforvaltning"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Naturstyrelsen, j.nr. 010-00222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}