{
    "id": 63891,
    "title": "Vejledning til den mellem Danmark og Luxembourg den 17. november 1980 indgåede overenskomst til undgåelse af dobbeltbeskatning for så vidt angår indkomst- og formueskatter ",
    "documentTypeId": "180",
    "isSagsforlobPeriodValid": false,
    "shortName": "VEJ nr 74 af 28/04/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og Luxembourg  \r\n\r\n den 17. november 1980 indgåede overenskomst til undgåelse af  \r\n\r\n dobbeltbeskatning for så vidt angår indkomst- og formueskatter </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P CLASS=PUNKT> <B>1.</B> Ved en mellem Danmark og Luxembourg den 17.  \r\n\r\n november 1980 afsluttet overenskomst til undgåelse af dobbeltbeskatning er  \r\n\r\n der fastsat en række bestemmelser, der medfører afvigelser fra  \r\n\r\n skattelovgivningens almindelige regler i tilfælde, hvor en skatteyder ellers  \r\n\r\n ville blive udsat for dobbeltbeskatning på grund af sammenstødende skattekrav  \r\n\r\n fra dansk og luxembourgsk side. </P>  \r\n\r\n<P>Overenskomsten bygger såvel i sin udformning som i sit indhold på OECD's  \r\n\r\n modelkonvention af 1977 og svarer således indholdsmæssigt til de fleste af de  \r\n\r\n af Danmark i nyere tid indgåede dobbeltbeskatningsoverenskomster. </P>  \r\n\r\n<P>I det følgende vil kun blive gjort bemærkninger til de artikler, der har  \r\n\r\n særlig betydning eller afviger fra modelkonventionen. </P>  \r\n\r\n<P>Ikrafttræden m.m. </P>  \r\n\r\n<P CLASS=PUNKT> <B>2.</B> Overenskomsten trådte i kraft den 22. marts 1982 og  \r\n\r\n finder anvendelse første gang for så vidt angår kildeskatter af indkomst, der  \r\n\r\n er oppebåret fra og med den 1. januar 1979 (art. 30), samt for så vidt angår  \r\n\r\n formueskat for året 1979 og følgende år. </P>  \r\n\r\n<P>For så vidt angår skatter af indkomst og formue vedrørende regnskabsår,  \r\n\r\n som ikke følger kalenderåret, finder overenskomsten første gang anvendelse på  \r\n\r\n skatter - bortset fra kildeskat - af indkomst og formue vedrørende  \r\n\r\n regnskabsår, som slutter den 1. januar 1979 eller senere. </P>  \r\n\r\n<P>Overenskomstens anvendelsesområde </P>  \r\n\r\n<P CLASS=PUNKT> <B>3.</B> Ifølge § 1 i en til overenskomsten knyttet protokol  \r\n\r\n finder overenskomsten ikke anvendelse på holding-selskaber, som er omfattet  \r\n\r\n af den særlige luxembourgske lovgivning herom. Den finder heller ikke  \r\n\r\n anvendelse på indkomst, som en person, der er hjemmehørende i Danmark,  \r\n\r\n oppebærer fra sådanne selskaber, og heller ikke på aktier eller andre  \r\n\r\n kapitalbeviser i selskaber af denne art, som en sådan person er ejer af. </P>  \r\n\r\n<P>Definitioner </P>  \r\n\r\n<P CLASS=PUNKT> <B>4.</B> I art. 3 angives de almindelige definitioner. </P>  \r\n\r\n<P>Ifølge art. 3, stk. 1, b), omfatter udtrykket &quot;Danmark&quot; den del  \r\n\r\n af kontinentalsoklen, som Danmark kan udforske og udnytte. Udtrykket omfatter  \r\n\r\n ikke Færøerne og Grønland og således heller ikke de til disse dele af riget  \r\n\r\n hørende dele af kontinentalsoklen. </P>  \r\n\r\n<P>Fordeling af beskatningsretten </P>  \r\n\r\n<P CLASS=PUNKT> <B>5.</B> Beskatningsretten til indtægter af skibs- og  \r\n\r\n luftfart i international trafik og til formue i sådan virksomhed samt til  \r\n\r\n realisationsgevinst ved salg af aktiver (bortset fra fast ejendom) i en  \r\n\r\n virksomhed af denne art, der er omtalt i art. 8, art. 13, stk. 3, og art. 22,  \r\n\r\n stk. 3, tilkommer den stat, i hvilken foretagendets virkelige ledelse har sit  \r\n\r\n sæde. </P>  \r\n\r\n<P>En regel for SAS er indeholdt i art. 8, stk. 4. </P>  \r\n\r\n<P CLASS=PUNKT> <B>6.</B> I art. 10 er beskatningsretten til udbytter delt  \r\n\r\n mellem &quot;bopælsstaten&quot; (den stat, hvori modtageren er hjemmehørende,  \r\n\r\n se herom art. 4) og &quot;kildestaten&quot;, således at kildestaten kan  \r\n\r\n beholde 15 pct. af bruttoudbyttet i udbytteskat (i datterselskabsforhold med  \r\n\r\n mindst 25 pct. aktiebesiddelse dog kun 5 pct.). </P>  \r\n\r\n<P CLASS=PUNKT> <B>7.</B> Såvel renter som royalties (art. 11 og 12) kan kun  \r\n\r\n beskattes i modtagerens bopælsstat. </P>  \r\n\r\n<P CLASS=PUNKT> <B>8.</B> Indkomst ved personlige tjenesteydelser kan ifølge  \r\n\r\n art. 15 som hovedregel beskattes i den stat, hvori arbejdet udføres. </P>  \r\n\r\n<P>Herfra gælder de sædvanlige undtagelser, nemlig ifølge stk. 2 den såkaldte  \r\n\r\n 183-dages-regel, og ifølge stk. 3 særreglen om, at vederlag for arbejde, som  \r\n\r\n udføres på et skib eller et luftfartøj, der anvendes i international trafik,  \r\n\r\n beskattes i den stat, hvori foretagendets virkelige ledelse har sit sæde.  \r\n\r\n Endvidere bestemmes, at SAS-fly-personale hjemmehørende i Danmark kun kan  \r\n\r\n beskattes her. </P>  \r\n\r\n<P CLASS=PUNKT> <B>9.</B> Ifølge art. 16 tilkommer beskatningsretten til  \r\n\r\n bestyrelseshonorarer og lignende vederlag den stat, hvori selskabet er  \r\n\r\n hjemmehørende. Denne beskatningsret kan Danmark udnytte med hjemmel i  \r\n\r\n kildeskattelovens § 2, jfr. § 43, stk. 2, a), og finansministeriets  \r\n\r\n bekendtgørelse nr. 145 af 28. marts 1969. Bestemmelsen gælder også honorarer  \r\n\r\n og lignende til medlemmer af et tilsynsråd for et selskab. </P>  \r\n\r\n<P CLASS=PUNKT> <B>10.</B> Ifølge art. 17 er beskatningsretten til vederlag  \r\n\r\n oppebåret af kunstnere og sportsfolk tillagt den stat, hvori disse personers  \r\n\r\n virksomhed er udøvet. </P>  \r\n\r\n<P>I stk. 2 er tilføjet en bestemmelse, hvorefter samme regel finder  \r\n\r\n anvendelse, selv om den pågældende f.eks. måtte være engageret gennem et  \r\n\r\n bureau, hvortil vederlaget betales. Danmark er imidlertid ikke for tiden i  \r\n\r\n stand til at udnytte denne beskatningsret. </P>  \r\n\r\n<P CLASS=PUNKT> <B>11.</B> Ifølge art. 18, stk. 1, tilkommer  \r\n\r\n beskatningsretten til private pensioner den stat, hvori pensionisten er  \r\n\r\n hjemmehørende. </P>  \r\n\r\n<P>I stk. 2 bestemmes, at udbetalinger i henhold til den sociale  \r\n\r\n sikringslovgivning (herunder f.eks. folkepension) kun kan beskattes i  \r\n\r\n udbetalingsstaten. Denne beskatningsret kan Danmark udnytte med hjemmel i  \r\n\r\n kildeskattelovens § 2, jfr. § 43, stk. 2, c), og finansministeriets  \r\n\r\n bekendtgørelse nr. 145 af 28. marts 1969. </P>  \r\n\r\n<P CLASS=PUNKT> <B>12.</B> Ifølge art. 19 tilkommer beskatningsretten til  \r\n\r\n vederlag (undtagen pensioner) i forbindelse med offentlige hverv den stat,  \r\n\r\n hvorfra vederlaget hidrører, medmindre arbejdet udføres i den anden stat, og  \r\n\r\n erhververen er fast bosiddende og statsborger i den anden stat. I så fald  \r\n\r\n tillægges beskatningsretten denne anden stat. </P>  \r\n\r\n<P>Bopælsstaten har også beskatningsretten til løn i offentlige hverv, når  \r\n\r\n arbejdstageren ikke har taget bopæl i den anden stat alene for at udføre  \r\n\r\n hvervet, og dette gælder - modsat ovenfor - uanset vedkommendes  \r\n\r\n statsborgerskab. </P>  \r\n\r\n<P>For pensioner i forbindelse med offentligt hverv gælder, at  \r\n\r\n udbetalingsstaten har beskatningsretten dertil, medmindre pensionisten er  \r\n\r\n såvel statsborger som hjemmehørende i den anden stat. </P>  \r\n\r\n<P>I medfør af stk. 3 omfattes løn, bestyrelseshonorarer og pension for  \r\n\r\n arbejde i forbindelse med erhvervsvirksomhed, der drives af en kontraherende  \r\n\r\n stat m.v., af reglerne i art. 15, 16 og 18 (punkt 8, 9 og 11 ovenfor). </P>  \r\n\r\n<P CLASS=PUNKT> <B>13.</B> Ifølge art. 20 fritages studerende og  \r\n\r\n erhvervspraktikanter for beskatning af beløb, som de modtager til deres  \r\n\r\n underhold, studium eller uddannelse, såfremt beløbene betales til dem fra  \r\n\r\n kilder uden for opholdsstaten. </P>  \r\n\r\n<P CLASS=PUNKT> <B>14.</B> Øvrige indkomster (art. 21) kan kun beskattes i  \r\n\r\n bopælsstaten. </P>  \r\n\r\n<P>Der gælder den sædvanlige undtagelse, når indkomstmodtageren i den anden  \r\n\r\n stat driver virksomhed gennem et der beliggende fast driftssted eller fast  \r\n\r\n sted, hvortil indkomsten er knyttet. </P>  \r\n\r\n<P CLASS=PUNKT> <B>15.</B> Art. 22 om formuebeskatningen indeholder regler,  \r\n\r\n der svarer til bestemmelserne i OECD's modelkonvention. </P>  \r\n\r\n<P>Metoder til ophævelse af dobbeltbeskatning </P>  \r\n\r\n<P CLASS=PUNKT> <B>16.</B> Danmark skal som bopælsstat som hovedregel benytte  \r\n\r\n den såkaldte &quot;credit-metode&quot; til ophævelse af dobbeltbeskatning,  \r\n\r\n jfr. art. 23, stk. 1, litra a) og b). </P>  \r\n\r\n<UL CLASS=PLAIN-LIST>  \r\n\r\n<LI>(1) Creditreglen i art. 23, stk. 1, svarer til bestemmelsen i  \r\n\r\n ligningslovens § 33. </LI>  \r\n\r\n</UL>  \r\n\r\n<P>Endvidere indeholder protokollens § 4, nr. 1, en bestemmelse om, at danske  \r\n\r\n moderselskaber, der modtager udbytte fra et luxembourgsk datterselskab (af  \r\n\r\n hvis aktiekapital det danske moderselskab ejer mindst 25 pct.), skal have  \r\n\r\n nedslag i de danske skatter ikke blot for den luxembourgske skat, der er  \r\n\r\n betalt af udbyttet, men også for den luxembourgske skat, der af det  \r\n\r\n luxembourgske selskab er betalt af den fortjeneste, hvoraf udbyttet er  \r\n\r\n udbetalt (&quot;underliggende selskabsskat&quot;). </P>  \r\n\r\n<P>Endelig indeholder protokollen i § 4, nr. 2, en bestemmelse, hvorefter  \r\n\r\n Danmark forpligter sig til, når Danmark skal yde nedslag for luxembourgske  \r\n\r\n skatter, da at yde nedslaget, som om luxembourgsk skattenedsættelse for  \r\n\r\n investeringsfremmende foranstaltninger ikke var indrømmet  \r\n\r\n (&quot;matching-credit&quot;). </P>  \r\n\r\n<UL CLASS=PLAIN-LIST>  \r\n\r\n<LI>(2) Ifølge art. 23, stk. 1, litra c), skal Danmark i visse tilfælde  \r\n\r\n anvende den såkaldte &quot;ny exemption-metode&quot;. Denne metode anvendes  \r\n\r\n for så vidt angår følgende indkomster: </LI>  \r\n\r\n</UL>  \r\n\r\n<P>sociale pensioner (art. 18, stk. 2), </P>  \r\n\r\n<P>vederlag for offentlige tjenester under visse betingelser (art. 19, stk.  \r\n\r\n 1, litra a) og b)) samt </P>  \r\n\r\n<P>pensioner efter offentlig tjeneste under til dels samme betingelser (art.  \r\n\r\n 19, stk. 2, litra a) og b)). </P>  \r\n\r\n<P>Luxembourg skal som bopælsstat som hovedregel benytte den såkaldte  \r\n\r\n &quot;gammel exemption-metode&quot; (art. 23, stk. 2, litra a)). </P>  \r\n\r\n<P>Nedslag for betalt dansk udbytteskat skal dog gives efter en creditregel  \r\n\r\n (stk. 2, litra b)), undtagen hvor der udbetales udbytte fra et dansk  \r\n\r\n kapitalselskab (der betaler dansk selskabsskat) til et luxembourgsk  \r\n\r\n kapitalselskab, som i hele sit regnskabsår har ejet mindst 25 pct. af det  \r\n\r\n danske selskabs kapital. Sådant dansk udbytte, der går til et luxembourgsk  \r\n\r\n moderselskab, behandles skattemæssigt i Luxembourg efter hovedreglen  \r\n\r\n (&quot;gammel exemption-metoden&quot;), art. 23, stk. 2, litra c). </P>  \r\n\r\n<P>Gensidig bistand </P>  \r\n\r\n<P CLASS=PUNKT> <B>17.</B> Art. 26 fastsætter en gensidig pligt til  \r\n\r\n udveksling af oplysninger. Ifølge § 5 i slutprotokollen kan bestemmelserne i  \r\n\r\n art. 26 ikke indskrænke de to landes forpligtelser i henhold til det den 19.  \r\n\r\n december 1977 vedtagne EF-rådsdirektiv om udveksling af oplysninger. </P>  \r\n\r\n<P>Bestemmelser om bistand til inddrivelse af skatter findes i art. 27. </P>  \r\n\r\n<P>Henvendelse fra danske skattemyndigheder om oplysning fra Luxembourg og om  \r\n\r\n bistand til inddrivelse af skatter i Luxembourg skal ske gennem hhv.  \r\n\r\n statsskattedirektoratet og sømandsskattekontoret. </P>  \r\n\r\n<P>Overenskomstens praktisering </P>  \r\n\r\n<P CLASS=PUNKT> <B>18.</B> Overenskomstens bestemmelser skal praktiseres ved  \r\n\r\n selve skatteligningen. For såvidt angår indkomstårene 1979-81 vil der,  \r\n\r\n såfremt skatteansættelser eller skatteberegninger er foretaget i strid med  \r\n\r\n overenskomstens bestemmelser, blive tale om genoptagelse af de pågældende  \r\n\r\n ansættelser eller beregninger. For såvidt begæring om regulering af  \r\n\r\n skatteansættelser eller skatteberegninger for nævnte indkomstår i  \r\n\r\n overensstemmelse med overenskomstens bestemmelser allerede er fremsat eller  \r\n\r\n fremsættes inden udgangen af 1982, bemyndiges ligningskommissionerne herved  \r\n\r\n til at genoptage vedkommende ansættelser eller beregninger til fornyet  \r\n\r\n behandling uden forud indhentet bemyndigelse fra statskattedirektoratet.  \r\n\r\n Fremkommer begæringen først efter nævnte tidspunkt, vil bemyndigelse til  \r\n\r\n genoptagelse være at indhente på sædvanlig måde. Tilsvarende vil en  \r\n\r\n forskudsregistrering for indkomståret 1982 på begæring være at ændre, jfr.  \r\n\r\n kildeskattelovens § 53, såfremt den er foretaget i strid med overenskomsten.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 28. april 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Jonna Sneum </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/1982"
        },
        {
            "displayName": "Accession",
            "displayValue": "C19820007460"
        },
        {
            "displayName": "Entydig dokumentidentifikation",
            "displayValue": "CM022911"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "28/04/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, Skd. j. nr. 7. 3-4/1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}