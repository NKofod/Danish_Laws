{
    "id": 84081,
    "title": "Indrømmelse af teknikerfradrag ",
    "documentTypeId": "140",
    "isSagsforlobPeriodValid": false,
    "shortName": "CIR nr 18082 af 22/06/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Indrømmelse af teknikerfradrag </H1>  \r\n\r\n<P></P>  \r\n\r\n<BR>  \r\n\r\n<P>Til samtlige amtsskatteinspektorater, direktoratet for Københavns  \r\n\r\n skattevæsen og Frederiksberg skattedirektorat. </P>  \r\n\r\n<P>Amtsskatteinspektoraterne samt Københavns og Frederiksberg skatteråd  \r\n\r\n anmodes herved om inden for deres respektive området fremtidig at afgøre  \r\n\r\n ansøgninger om fradrag for merudgifter i forbindelse med udlændinges  \r\n\r\n midlertidige ophold her i landet. </P>  \r\n\r\n<P>Fradraget indrømmes udlændinge efter ansøgning, når de pågældende af deres  \r\n\r\n udenlandske arbejdsgiver udstationeres her i landet. </P>  \r\n\r\n<P>Fradraget vil ikke kunne indrømmes, hvis den pågældendes  \r\n\r\n ansættelsesforhold hos den udenlandske arbejdsgiver påbegyndes her i landet.  \r\n\r\n</P>  \r\n\r\n<P>Ansøgninger om fradrag for personer, der er hidkaldt her til landet for at  \r\n\r\n forrette tjeneste hos en herværende arbejdsgiver, skal forelægges for  \r\n\r\n statsskattedirektoratet. </P>  \r\n\r\n<P>Det er uden betydning for afgørelsen af ansøgningen, hvilken opgave den  \r\n\r\n pågældende skal løse her i landet, idet dog fradrag ikke vil kunne indrømmes  \r\n\r\n personer, der af deres udenlandske arbejdsgiver er sendt her til landet med  \r\n\r\n henblik på uddannelse. </P>  \r\n\r\n<P>Fradraget kan kun indrømmes, når det må antages, at opholdets varighed  \r\n\r\n ikke vil komme til at overstige 3 år. Hvis opholdet varer mere end 3 år, skal  \r\n\r\n fradraget tilbagekaldes. Dette må tilkendegives ansøgeren sammen med  \r\n\r\n meddelelsen om, at fradraget indrømmes. </P>  \r\n\r\n<P>Amtsskatteinspektoraterne m.v. anmoes om at påse, at ændring finder sted,  \r\n\r\n såfremt opholdet ikke afbrydes inden udløbet af 3 år. </P>  \r\n\r\n<P>Når betingelserne for fradragets indrømmelse er til stede, indrømmes der  \r\n\r\n et fradrag på 8.000 kr. årligt med tillæg af 5 % af bruttolønnen incl. alle  \r\n\r\n tillæg. Fradraget kan ikke overstige 25 % af den således opgjorte bruttoløn.  \r\n\r\n</P>  \r\n\r\n<P>Fradraget kan kun indrømmes for en periode af 2 år fra skattepligtens  \r\n\r\n indtræden. </P>  \r\n\r\n<P>I forbindelse med anmodning om fradrag må der foreligge en erklæring fra  \r\n\r\n den pågældendes udenlandske arbejdsgiver om, at ansøgeren er udsendt her til  \r\n\r\n landet for en periode af ikke over 3 års varighed. Der skal tillige foreligge  \r\n\r\n oplysning om ansættelsestidspunktet hos den udenlandske arbejdsgiver. </P>  \r\n\r\n<P>Fradraget kan ikke indrømmes ved siden af det i kildeskattelovens § 24,  \r\n\r\n fastsatte lønmodtagerfradrag, fradrag for udgift til dobbelt husførlse eller  \r\n\r\n merudgifter til ophold og fortæring. </P>  \r\n\r\n<P>Til orientering vedlægges det af statsskattedirektoratet anvendte  \r\n\r\n paradigma til underretning af ansøgere om fradragets indrømmelse. </P>  \r\n\r\n<P>Københavns og Frederiksberg skatteråd bemyndiges til at foretage de  \r\n\r\n fornødne ændringer af ansættelserne. </P>  \r\n\r\n<P>Tvivlsspørgsmål i forbindelse med praktiseringen af cirkulæret forelægges  \r\n\r\n for statsskattedirektoratet. </P>  \r\n\r\n<P>Hans Westerberg </P>  \r\n\r\n<P>/H.P. Zimmermann. </P>  \r\n\r\n</DIV>",
    "isHistorical": true,
    "editorialNotes": [
        "Ophævet ved cirk 1991-13"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19771808209"
        },
        {
            "displayName": "Entydig dokumentidentifikation",
            "displayValue": "CM043512"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18082"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "22/06/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "F. 70.060"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}