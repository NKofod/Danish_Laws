{
    "id": 86375,
    "title": "Bekendtgørelse om IBR-infektion hos kvæg ",
    "documentTypeId": "60",
    "isSagsforlobPeriodValid": false,
    "shortName": "BEK nr 1033 af 17/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om IBR-infektion hos kvæg </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4, stk. 2, § 5, stk. 1, § 6, § 7, stk. 1 og 3, § 10, § 14,  \r\n\r\n stk. 1, § 15, stk. 1, § 25, stk. 1, § 28, stk. 1 og 3, og § 35, stk. 2, i lov  \r\n\r\n om husdyrsygdomme, jf. lovbekendtgørelse nr. 381 af 7. juni 1993 og efter  \r\n\r\n bemyndigelse fra ministeren for fødevarer, landbrug og fiskeri, fastsættes:  \r\n\r\n</P>  \r\n\r\n<P> <I>Definition</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved IBR forstås i denne bekendtgørelse infektion  \r\n\r\n med Bovint Herpesvirus 1 (IBR/IPV-virus) hos kvæg. </P>  \r\n\r\n<P> <I>Anmeldepligt og undersøgelser</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den ansvarlige for en kvægbesætning skal ved  \r\n\r\n mistanke om, at IBR forekommer i besætningen, foretage anmeldelse til en  \r\n\r\n dyrlæge. </P>  \r\n\r\n<P CLASS=STK> <I>Stk. 2. </I> Anmeldelse efter stk. 1 skal ske, når: </P>  \r\n\r\n<UL CLASS=PLAIN-LIST>  \r\n\r\n<LI>1) der hos eet eller flere dyr optræder forhøjet temperatur forbundet med  \r\n\r\n savlen, røde næseslimhinder, næse- og tåreflåd, aborter og hos lakterende dyr  \r\n\r\n stærk reduktion i mælkeydelsen, eller </LI>  \r\n\r\n<LI>2) der hos eet eller flere dyr forekommer rød og hævet skede- eller  \r\n\r\n forhudsslimhinde besat med små blærer, der brister i løbet af få dage. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Modtager en dyrlæge anmeldelse om mistanke om  \r\n\r\n smitte med IBR, jf. § 2, eller får en dyrlæge i øvrigt i forbindelse med sit  \r\n\r\n arbejde mistanke om smitte med IBR, skal dyrlægen snarest foretage  \r\n\r\n undersøgelse af besætningen med henblik på at konstatere, om noget dyr viser  \r\n\r\n tegn på at være smittet med sygdommen. </P>  \r\n\r\n<P CLASS=STK> <I>Stk. 2. </I> Hvis mistanken ikke kan afvises, skal dyrlægen  \r\n\r\n indsende fornødent materiale med angivelse af besætningens CHR-nummer til  \r\n\r\n undersøgelse på Statens Veterinære Institut for Virusforskning, Lindholm,  \r\n\r\n 4771 Kalvehave. </P>  \r\n\r\n<P CLASS=STK> <I>Stk. 3. </I> Når dyrlægen har modtaget meddelelse om  \r\n\r\n resultatet af undersøgelsen fra det i stk. 2 nævnte institut, underretter  \r\n\r\n dyrlægen den ansvarlige for en kvægbesætning om dette resultat. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Veterinær- og Fødevaredirektoratet kan påbyde  \r\n\r\n den ansvarlige for kvægbesætningen at lade udtage blodprøver i forbindelse  \r\n\r\n med risiko for smittespredning, områdeundersøgelser eller lignende fra hele  \r\n\r\n eller dele af besætningen med henblik på undersøgelse for forekomst af IBR.  \r\n\r\n</P>  \r\n\r\n<P CLASS=STK> <I>Stk. 2. </I> Veterinær- og Fødevaredirektoratet kan i  \r\n\r\n forbindelse med undersøgelsen påbyde, at der ikke må til- eller fraføres  \r\n\r\n besætningen kvæg, før resultatet af undersøgelsen foreligger. </P>  \r\n\r\n<P> <I>Smittede og mistænkte besætninger</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En besætning skal anses for at være smittet med  \r\n\r\n IBR, hvis et af de statslige veterinære laboratorier eller et andet af  \r\n\r\n Veterinær- og Fødevaredirektoratet godkendt laboratorium i materiale fra dyr  \r\n\r\n i besætningen har påvist IBR-virus eller specifikke antistoffer mod dette  \r\n\r\n virus, jf. dog § 12. </P>  \r\n\r\n<P CLASS=STK> <I>Stk. 2. </I> Hvis laboratorieundersøgelsen for IBR-virus  \r\n\r\n eller specifikke antistoffer udviser et tvivlsomt resultat, fastsætter  \r\n\r\n Veterinær- og Fødevaredirektoratet grænseværdien for testaflæsningen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den ansvarlige for en smittet eller mistænkt  \r\n\r\n besætning skal give meddelelse om forholdet til alle, der kommer i kontakt  \r\n\r\n med besætningen, herunder ved levering til slagteri, mejeri eller  \r\n\r\n destruktionsanstalt, indtil besætningen erklæres IBR-fri, jf. § 12, eller  \r\n\r\n mistanken i øvrigt afkræftes. </P>  \r\n\r\n<P CLASS=STK> <I>Stk. 2. </I> Den ansvarlige for en smittet eller mistænkt  \r\n\r\n besætning skal straks underrette alle modtagere af dyr, der har forladt  \r\n\r\n besætningen inden for 30 dage før påvisningen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kvæg fra smittede eller mistænkte besætninger må  \r\n\r\n kun udbindes efter forudgående tilladelse fra kredsdyrlægen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kvæg fra smittede eller mistænkte besætninger må  \r\n\r\n kun flyttes fra ejendommen, hvis det føres direkte til slagtning eller til  \r\n\r\n destruktionsanstalt. Dyr til slagtning skal være ledsaget af en af Veterinær-  \r\n\r\n og Fødevaredirektoratet godkendt passerseddel. </P>  \r\n\r\n<P CLASS=STK> <I>Stk. 2. </I> Afhentning og indtransport af kvæg til  \r\n\r\n slagtning skal af vognmanden tilrettelægges således, at kvæget under  \r\n\r\n transporten ikke kommer i kontakt med dyr fra besætninger, der anses fri for  \r\n\r\n IBR. </P>  \r\n\r\n<P CLASS=STK> <I>Stk. 3. </I> Efter aflæsning af kvæget på slagtestedet skal  \r\n\r\n den person, der har ansvaret for transporten, sørge for, at transportmidlet  \r\n\r\n og genstande, der har været anvendt i forbindelse med transporten, renses og  \r\n\r\n desinficeres. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Mælk fra smittede eller mistænkte besætninger  \r\n\r\n skal af mejeriet afhentes sidst på den pågældende tur. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Veterinær- og Fødevaredirektoratet kan forbyde  \r\n\r\n tilførsler af dyr til smittede besætninger. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Hvis en smittet eller mistænkt besætning  \r\n\r\n udsættes, må den ansvarlige for besætningen kun indsætte en ny besætning  \r\n\r\n inden for en måned efter udsættelsen, hvis rensning og desinfektion er  \r\n\r\n godkendt af kredsdyrlægen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> En besætning, som er fundet smittet i henhold  \r\n\r\n til § 5, kan igen anses for IBR-fri, hvis der ved undersøgelse af blodprøver  \r\n\r\n fra samtlige besætningens dyr ikke påvises reaktion for IBR. </P>  \r\n\r\n<P CLASS=STK> <I>Stk. 2. </I> De i stk. 1 nævnte prøver må tidligst være  \r\n\r\n udtaget 30 dage efter, at samtlige smittede dyr er fjernet fra besætningen,  \r\n\r\n og der må ikke i denne periode være fjernet dyr fra besætningen, med mindre  \r\n\r\n disse umiddelbart forinden har været blodprøveundersøgt for IBR med negativt  \r\n\r\n resultat. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Veterinær- og Fødevaredirektoratet kan påbyde,  \r\n\r\n at kvæg, der flyttes fra en besætning, der er beliggende indtil 2 km fra en  \r\n\r\n smittet besætning eller i et nærmere defineret risikoområde, skal være  \r\n\r\n ledsaget af en attest, der er udstedt af en dyrlæge på en af Veterinær- og  \r\n\r\n Fødevaredirektoratet godkendt formular. </P>  \r\n\r\n<P CLASS=STK> <I>Stk. 2. </I> Attesten skal indeholde oplysninger om, at  \r\n\r\n kvæget ved blodprøvning tidligst 30 dage før flytningen er fundet fri for  \r\n\r\n IBR. </P>  \r\n\r\n<P CLASS=STK> <I>Stk. 3. </I> Attesten skal opbevares i mindst 2 år af den,  \r\n\r\n der har kvæget i sin besiddelse efter flytningen. </P>  \r\n\r\n<P> <I>Undersøgelse af leverandørmælkeprøver og blodprøver</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Fra samtlige mælkeleverende besætninger skal  \r\n\r\n mejeriet 4 gange årligt udtage leverandørmælk til undersøgelse for  \r\n\r\n antistoffer mod IBR. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> I forbindelse med slagtningen skal slagteriet  \r\n\r\n udtage blodprøve af slagtekreaturer til undersøgelse for antistoffer mod IBR.  \r\n\r\n Eksportautoriserede kreaturslagterier skal udtage prøver af hvert sjette  \r\n\r\n slagtede kreatur, der er over 8 måneder gammelt, mens godkendte slagtehuse  \r\n\r\n skal udtage blodprøve af samtlige slagtede kreaturer. Prøverne udtages,  \r\n\r\n beskrives og indsendes i henhold til instruks fra Veterinær- og  \r\n\r\n Fødevaredirektoratet. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> De i § 14 nævnte leverandørmælkeprøver samt de  \r\n\r\n i § 4, stk. 1, og § 15 nævnte blodprøver skal undersøges på Kvægbrugets  \r\n\r\n Laboratorium, Ladelund, eller et andet laboratorium, der er godkendt af  \r\n\r\n Veterinær- og Fødevaredirektoratet. </P>  \r\n\r\n<P CLASS=STK> <I>Stk. 2. </I> Resultaterne af de i stk. 1 nævnte  \r\n\r\n undersøgelser indberettes til Veterinær- og Fødevaredirektoratet efter dettes  \r\n\r\n nærmere bestemmelse. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Laboratorier godkendt af Veterinær- og  \r\n\r\n Fødevaredirektoratet skal indsende alle prøveresultater til Landbrugets  \r\n\r\n Centrale Husdyrbrugsregister (CHR), efter nærmere anvisning fra Veterinær- og  \r\n\r\n Fødevaredirektoratet. </P>  \r\n\r\n<P> <I>Vaccination</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Vaccination imod IBR er ikke tilladt. </P>  \r\n\r\n<P> <I>Betaling, straf og ikrafttræden</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Udgifterne ved undersøgelse af de i § 3, stk.  \r\n\r\n 2, nævnte prøver betales af Veterinær- og Fødevaredirektoratet. Alle andre  \r\n\r\n udgifter, som skal afholdes i medfør af denne bekendtgørelse, er Veterinær-  \r\n\r\n og Fødevaredirektoratet uvedkommende. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 2, stk. 1, § 3, §§ 6-9, § 11, §§ 14-15, § 16, stk. 1,  \r\n\r\n eller § 18 eller </LI>  \r\n\r\n<LI>2) undlader at efterkomme påbud eller forbud efter §§ 4, 10 eller § 13,  \r\n\r\n stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Bekendtgørelsen træder i kraft den 1. januar  \r\n\r\n 1998. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 1280 af 19.  \r\n\r\n december 1996 om IBR-infektion hos kvæg. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Bekendtgørelsen gælder ikke for Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinær- og Fødevaredirektoratet, den  \r\n\r\n 17. december 1997 </I> </P>  \r\n\r\n<P ALIGN=CENTER>P.D.V. </P>  \r\n\r\n<P CLASS=UNDERSKREVET-AF ALIGN=CENTER>Erik Stougaard </P>  \r\n\r\n<P CLASS=MINISTER ALIGN=RIGHT>/ Christian Due-Thomsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "B19970103305"
        },
        {
            "displayName": "Entydig dokumentidentifikation",
            "displayValue": "CM046108"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1033"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "17/12/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin., j.nr. Veterinær- og Fødevaredir., j.nr. 2 a 10-89-0/95"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}