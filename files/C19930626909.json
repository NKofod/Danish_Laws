{
    "id": 56464,
    "title": "Cirkulære om vilkår i forbindelse med ansættelse af elever (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6269 af 06/04/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vilkår i forbindelse med ansættelse  \r\n\r\n af elever (* 1) </H1>  \r\n\r\n<P></P>  \r\n\r\n<BR>  \r\n\r\n<P>Med dette cirkulære orienteres om de væsentligste af de ændringer, der er  \r\n\r\n en følge af vedtagelsen af Lov om Erhvervsuddannelser og Lov om  \r\n\r\n Arbejdsgivernes Elevrefusion (AER). </P>  \r\n\r\n<P CLASS=PUNKT> <B>1.</B> Lov om Erhvervsuddannelser </P>  \r\n\r\n<P>Lov om Erhvervsuddannelser trådte i kraft den 1. januar 1991, jf. lovbek.  \r\n\r\n nr. 480 af 22. juni 1990 med senere ændringer. </P>  \r\n\r\n<P>Samtidig blev Lov om lærlingeforhold og Lov om erhvervsfaglige  \r\n\r\n grunduddannelser ophævet. </P>  \r\n\r\n<P>Elever, som ansættes med henblik på at gennemgå en erhvervsuddan-nelse, er  \r\n\r\n omfattet af erhvervsuddannelsesloven. </P>  \r\n\r\n<P>Adgang til en erhvervsuddannelse har alle, der har opfyldt  \r\n\r\n uddannelsespligten efter folkeskoleloven. </P>  \r\n\r\n<P>I det følgende redegøres for en række af de bestemmelser, som skal  \r\n\r\n iagttages ved ansættelse af elever til en erhvervsuddannelse. </P>  \r\n\r\n<P>  <B>Uddannelsesbekendtgørelser</B>  </P>  \r\n\r\n<P>For hver enkelt erhvervsuddannelse har fagets faglige udvalg udarbejdet en  \r\n\r\n uddannelsesbekendtgørelse, hvori redegøres for uddannelsens formål, varighed,  \r\n\r\n opbygning og indhold. </P>  \r\n\r\n<P>  <B>Uddannelsesvej</B>  </P>  \r\n\r\n<P>Elever kan vælge <I>skolevejen</I> og starter så med en skoleperiode,  \r\n\r\n hvorefter de indgår en uddannelsesaftale med en praktikvirksomhed, som dækker  \r\n\r\n praktikperioden og de resterende skoleperioder. </P>  \r\n\r\n<P>Elever kan også vælge at gå <I>praktikvejen</I> og starte med en  \r\n\r\n uddannelsesaftale med en praktikvirksomhed, som dækker såvel den praktiske  \r\n\r\n som den teoretiske uddannelsestid. </P>  \r\n\r\n<P>  <B>Uddannelsen</B>  </P>  \r\n\r\n<P>Uddannelsen er en vekseluddannelse, idet der skiftes mellem  \r\n\r\n skoleun-dervisning og praktikuddannelse. Skole- og praktikperioderne skal ses  \r\n\r\n som en helhed, og praktikvirksomheden skal tilrettelægge det samlede  \r\n\r\n uddannelsesforløb for eleven således, at praktikuddannelsen understøtter og  \r\n\r\n supplerer skoleundervisningen. </P>  \r\n\r\n<P>  <B>Praktikstedet</B>  </P>  \r\n\r\n<P>For at kunne uddanne erhvervsuddannelseselever skal institutionen være  \r\n\r\n godkendt som praktiksted for den pågældende uddannelse. Ansøgning fås på  \r\n\r\n erhvervsskolen og sendes til det faglige udvalg. </P>  \r\n\r\n<P>  <B>Uddannelsesaftale</B>  </P>  \r\n\r\n<P>Blanket til uddannelsesaftale fås på erhvervsskolen og skal være  \r\n\r\n underskrevet senest ved aftaleforholdets begyndelse, hvorefter aftalen sendes  \r\n\r\n til den erhvervsskole, som eleven skal gå på. </P>  \r\n\r\n<P>  <B>Uddannelsesbevis</B>  </P>  \r\n\r\n<P>Ved uddannelsens afslutning udsteder praktikvirksomheden et  \r\n\r\n uddannelsesbevis på grundlag af praktikerklæring og skolebevis. </P>  \r\n\r\n<P>  <B>Prøvetid</B>  </P>  \r\n\r\n<P>De første 3 måneder af praktiktiden betragtes som gensidig prøvetid, inden  \r\n\r\n for hvilken hver af parterne kan ophæve uddannelsesaftalen uden varsel og  \r\n\r\n grund. </P>  \r\n\r\n<P>Blanket fås på elevens skole, hvortil meddelelse om ophævelse også skal  \r\n\r\n sendes. </P>  \r\n\r\n<P>  <B>Forlængelse</B>  </P>  \r\n\r\n<P>Uddannelsestiden kan forlænges <B>efter aftale</B> , fx hvis eleven på  \r\n\r\n grund af sygdom har været fraværende i mere end 10 pct. af den fastlagte  \r\n\r\n uddannelsestid. </P>  \r\n\r\n<P>Forlængelse med mere end fraværsperioden kræver det faglige udvalgs  \r\n\r\n godkendelse. </P>  \r\n\r\n<P>Blanket til brug for oprettelse af tillægsaftale udleveres af  \r\n\r\n erhvervs-skolen. </P>  \r\n\r\n<P>  <B>Uoverensstemmelser</B>  </P>  \r\n\r\n<P>Ved uoverensstemmelser <B>efter</B> prøvetiden, skal det faglige udvalg  \r\n\r\n straks underrettes med henblik på undersøgelse af forligsmuligheder. Opnås  \r\n\r\n der ikke forlig, kan sagen af hver af parterne indbringes for  \r\n\r\n tvistighedsnævnet (Undervisningsministeriet), som kan tilkende den skadelidte  \r\n\r\n erstatning. </P>  \r\n\r\n<P>  <B>Ophævelse</B>  </P>  \r\n\r\n<P>Efter prøvetiden kan uddannelsesaftalen kun ophæves ved gensidig aftale,  \r\n\r\n eller såfremt en af parterne i væsentlig grad misligholder sine  \r\n\r\n forpligtelser/aftaler. Udelukkes en elev fra skoleundervisning, bortfalder  \r\n\r\n uddannelsesaftalen. </P>  \r\n\r\n<P> <B>II. Ansættelse og aflønning</B>  </P>  \r\n\r\n<P>Ved påbegyndelsen af en praktikuddannelse i en statsinstitution sker  \r\n\r\n ansættelsen i henhold til gældende fællesoverenskomst/organisationsaftale.  \r\n\r\n</P>  \r\n\r\n<P>Under sin ansættelse er eleven bl.a. omfattet af følgende regler. </P>  \r\n\r\n<P>  <B>Løn</B>  </P>  \r\n\r\n<P>Der ydes overenskomstmæssig løn i hele praktikperioden, altså også under  \r\n\r\n skoleophold i denne periode. </P>  \r\n\r\n<P>  <B>Øvrige ansættelsesvilkår</B>  </P>  \r\n\r\n<P>Ud over de vilkår, som måtte være fastsat i overenskomsten, gælder den  \r\n\r\n almindelige lovgivning om arbejdstageres ansættelses- og arbejdsvilkår i det  \r\n\r\n omfang, de er forenelige med uddannelsens formål. </P>  \r\n\r\n<P>  <B>Overarbejde</B>  </P>  \r\n\r\n<P>Elever må normalt ikke deltage i overarbejde. Undtaget herfra er elever i  \r\n\r\n håndværksfag, som er fyldt 18 år. </P>  \r\n\r\n<P>  <B>Ferie</B>  </P>  \r\n\r\n<P>Erhvervsuddannelseselever er omfattet af ferielovens regler, men har i det  \r\n\r\n første og andet <B>hele</B> ferieår efter uddannelsesaftalens ikrafttræden  \r\n\r\n ret til 30 dages ferie. </P>  \r\n\r\n<P>Er ansættelsen sket <B>inden</B> 1. juli i et ferieår, har eleven også ret  \r\n\r\n til 30 dages ferie i dette ferieår. Har eleven ikke feriegodtgørelse for alle  \r\n\r\n feriedagene, betaler institutionen eleven løn i de resterende dage. </P>  \r\n\r\n<P>Er ansættelsen sket 1. juli eller senere, har eleven - hvis institutionen  \r\n\r\n holdes lukket i tiden 1. okt. til 1. maj - ret til højst 6 dages ferie i  \r\n\r\n dette ferieår. </P>  \r\n\r\n<P>Der kan ikke afvikles ferie i skoleperioderne. </P>  \r\n\r\n<P> <B>III. Lov om Arbejdsgivernes Elevrefusion (AER)</B>  </P>  \r\n\r\n<P>Lov nr. 1090 af 23. dec. 1992 om Arbejdsgivernes Elevrefusion trådte i  \r\n\r\n kraft den 1. januar 1993. </P>  \r\n\r\n<P>Ifølge loven ligestilles offentlige arbejdsgivere nu med private  \r\n\r\n arbejdsgivere. Det betyder bl.a., at statens institutioner herefter er  \r\n\r\n bidragspligtige og berettiget til at modtage tilskud og refusioner fra AER  \r\n\r\n som nævnt i det følgende. </P>  \r\n\r\n<P>Der henvises herved også til Undervisningsministeriets bekendtgørelse nr.  \r\n\r\n 107 af 8. marts 1993 om Arbejdsgivernes Elevrefusion. </P>  \r\n\r\n<P>  <B>Hvem omfattes</B>  </P>  \r\n\r\n<P>Ifølge § 2 omfatter loven alle arbejdsgivere, der er omfattet af  \r\n\r\n ATP-loven. </P>  \r\n\r\n<P>  <B>Bidrag</B>  </P>  \r\n\r\n<P>Det årlige arbejdsgiverbidrag er for 1993 fastsat til 1.500 kr. for hver  \r\n\r\n fuldtidsansat lønmodtager. Der skal ikke betales for elever og andre  \r\n\r\n uddannelsessøgende samt for een lønmodtager. Bidraget beregnes af  \r\n\r\n institutionen på grundlag af de samlede ATP-bidrag og opkræves samlet  \r\n\r\n kvartalsvis af AER. </P>  \r\n\r\n<P>  <B>Tilskud</B>  </P>  \r\n\r\n<P>Tilskud til praktikpladser ydes efter ansøgning til AER senest den 1.  \r\n\r\n april 1996 for ansættelse af erhvervsuddannelseselever og dermed  \r\n\r\n ligestillede, der i perioden 1. juli 1992 - 31. dec. 1995 er påbegyndt en  \r\n\r\n praktikuddannelse på grundlag af en skriftlig aftale, og som modtager løn fra  \r\n\r\n arbejdsgiveren i praktiktiden. </P>  \r\n\r\n<P>Tilskuddet for 1993 er 20.000 kr. pr. elev og 16.000 kr. årligt for 1994  \r\n\r\n og følgende år. Ved elevansættelser henholdsvis ophør i løbet af kalen-  \r\n\r\n deråret ydes tilskuddet forholdsmæssigt. </P>  \r\n\r\n<P>Tilskud ydes kun, såfremt det aftalte uddannelsesforhold er på mindst 3  \r\n\r\n mdr., og det er i øvrigt en betingelse, at der ikke er sket ophævelse in-den  \r\n\r\n prøvetidens udløb. </P>  \r\n\r\n<P>  <B>Refusion af løn</B>  </P>  \r\n\r\n<P>Til arbejdsgivere, der udbetaler løn til erhvervsuddannelseselever og  \r\n\r\n dermed ligestillede under obligatoriske skoleophold i praktiktiden, yder AER  \r\n\r\n lønrefusion. Refusion ydes ikke, såfremt eleven som et led i skoleopholdene  \r\n\r\n udfører produktivt arbejde for arbejdsgiveren, der modsvarer den udbetalte  \r\n\r\n løn. </P>  \r\n\r\n<P>Lønrefusionen er i årene 1993-95 følgende: </P>  \r\n\r\n<PRE>  \r\n\r\n     1. års elever    1100 kr./uge  \r\n\r\n     2. års elever    1270 kr./uge  \r\n\r\n     3. års elever    1370 kr./uge  \r\n\r\n     4. års elever    1590 kr./uge  \r\n\r\n     Voksne elever    2550 kr./uge  \r\n\r\n</PRE>  \r\n\r\n<P>Den særlige sats for voksne elever gælder alene elever, der ved  \r\n\r\n uddannelsesaftalens påbegyndelse er fyldt 19 år, og i det sidste år forud for  \r\n\r\n uddannelsesaftalens påbegyndelse har været beskæftiget eller arbejdssøgende  \r\n\r\n som specialarbejder mv. Det er endvidere en betingelse, at der i praktiktiden  \r\n\r\n mindst ydes specialarbejderløn. </P>  \r\n\r\n<P>  <B>Refusion af befordringsudgifter</B>  </P>  \r\n\r\n<P>Til arbejdsgivere, der har afholdt de udgifter til befordring, som  \r\n\r\n er-hvervsuddannelseselever og dermed ligestillede har haft i forbindelse med  \r\n\r\n skoleophold, yder AER efter begæring refusion med indtil 80 pct. af de  \r\n\r\n afholdte udgifter. </P>  \r\n\r\n<P>Tilskuddet beregnes på grundlag af de afholdte udgifter, dog højst af  \r\n\r\n udgifterne til billigste befordring med offentlige befordringsmidler. </P>  \r\n\r\n<P> <B>IV. Finansministeriets aftale om befordringsgodtgørelse</B>  </P>  \r\n\r\n<P>Ifølge Finansministeriets cirkulærer af 8. aug. 1991 (APD nr. 73/91) og af  \r\n\r\n 2. marts 1992 (APD nr. 19/92) er der med centralorganisationerne indgået  \r\n\r\n aftale om, at der til erhvervsuddannelseselever ansat i en statsinstitution,  \r\n\r\n som aflønnes efter overenskomster indgået med en organisation under CFU's  \r\n\r\n forhandlingskompetence, det vil sige en organisation, som er tilsluttet enten  \r\n\r\n Statsansattes Kartel (StK), Statstjenestemændenes Centralorganisation II (CO  \r\n\r\n II), Tjenestemænds og Overenskomstansattes Kartel (TOK) eller Akademikernes  \r\n\r\n Centralorganisation (AC), </P>  \r\n\r\n<P>skal ydes godtgørelse for udgifter til transport til/fra skole. </P>  \r\n\r\n<P>Godtgørelsen omfatter udgifter til befordring den nærmeste vej fra  \r\n\r\n bopæl/indkvarteringssted/lærested til skolen og tilbage. Der kræves en  \r\n\r\n forudgående godkendelse fra tjenestestedet. </P>  \r\n\r\n<P>Godtgørelse ydes, såfremt følgende betingelser er opfyldt: </P>  \r\n\r\n<P>* Det er en betingelse, at den samlede skolevej (hen- og tilbagerejsen)  \r\n\r\n udgør mindst 20 km, og at eleven ikke kan deltage i undervisningen på en  \r\n\r\n nærmereliggende skole. </P>  \r\n\r\n<P>* Er befordring mellem flere undervisningsafdelinger af en skole nødvendig  \r\n\r\n inden for samme dag, ydes der godtgørelse uanset afstand. </P>  \r\n\r\n<P>* Der skal i videst muligt omfang anvendes offentlige transportmidler, og  \r\n\r\n i så fald godtgøres de faktiske udgifter. Anvendes - efter godkendelse - eget  \r\n\r\n transportmidel, ydes der en godtgørelse på 40 øre pr. kørt km. </P>  \r\n\r\n<P>* Til indkvarterede elever ydes der en godtgørelse af befordringsudgifter  \r\n\r\n for udrejsen til og hjemrejsen fra skole/indkvarteringssted til bopæl,  \r\n\r\n såfremt den samlede afstand (hen- og tilbagerejsen) udgør mindst 20 km.  \r\n\r\n Ligeledes ydes der befordringsgodtgørelse for rejser mellem  \r\n\r\n skole/indkvarteringssted og bopæl i forbindelse med weekends, påske og  \r\n\r\n juleferie, såfremt den samlede afstand er mindst 20 km. </P>  \r\n\r\n<P>Såfremt betingelserne for ydelse af godtgørelse er opfyldt, udbetales  \r\n\r\n godtgørelsen af den statsinstitution, hvor eleven er ansat. Godtgørelsen er  \r\n\r\n skattepligtig. </P>  \r\n\r\n<P>Cirkulærerne af 8. aug. 1991 (APD nr. 73/91) og 2. marts 1992 (APD nr.  \r\n\r\n 19/92) ophæves hermed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 6. april 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Finansministeriet </P>  \r\n\r\n<P ALIGN=CENTER>Administrations- og Personaledepartementet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>Niels Erik Bisgaard </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD. nr. 25/93"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19930626909"
        },
        {
            "displayName": "Entydig dokumentidentifikation",
            "displayValue": "CM015366"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6269"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "06/04/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 Forhandlingskontor"
        },
        {
            "displayName": "Ressortministeriets journalnummer",
            "displayValue": "APD. j.nr. 3.kt. 92-1211/441"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}