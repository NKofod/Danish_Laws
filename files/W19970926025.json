{
    "id": 154659,
    "title": "Ankestyrelsens principafgørelse D-16-97 om delvis uarbejdsdygtighed - forlængelse af dagpengeperioden - dagpenge - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9260 af 15/05/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-16-97 om delvis uarbejdsdygtighed - forlængelse af dagpengeperioden - dagpenge - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En lønmodtager, der var sygemeldt som følge af en arbejdsskade, havde ret til forlængelse af dagpengeperioden, selv om han kun var delvis uarbejdsdygtig, idet det ikke er en betingelse for at forlænge dagpengeperioden, at der er tale om fuld uarbejdsdygtighed. Dagpengeudvalget lagde vægt på, at Arbejdsskadestyrelsen ikke havde truffet afgørelse om erstatning for tab af erhvervsevne, og på at lønmodtageren opfyldte betingelsen om delvis uarbejdsdygtighed på grund af sygdom.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 22, stk. 1, nr. 3</p>\r\n<p>Lov om sygedagpenge - lov nr. 563 af 9. juni 2006 - § 27, stk. 1, nr. 5</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En blikkenslager blev sygemeldt fra den 8. maj 1995 på grund af hælbensbrud. Der var tale om en arbejdsskade.</p>\r\n<p>Lønmodtageren genoptog arbejdet den 9. oktober 1995 på deltid, først ca. 18 timer ugentligt, men efterhånden mellem 25 og 30 timer.</p>\r\n<p>Ved varighedsbegrænsningens indtræden den 31. maj 1996 blev dagpengeretten forlænget på behandlingsindikation.</p>\r\n<p>Den 26. august 1996 tilkendte Arbejdsskadestyrelsen erstatning for varigt mén på 10%. Der forventedes først at blive truffet afgørelse om erstatning for tab af erhvervsevne sidst i 1996.</p>\r\n<p>Kommunen traf afgørelse om, at dagpengeudbetalingen ikke kunne forlænges efter den 31. august 1996. Begrundelsen var, at det ikke var overvejende sandsynligt, at revalidering ville blive iværksat, og at lønmodtageren ikke var under lægebehandling eller ventede på lægebehandling. Forvaltningen var bekendt med, at arbejdsskadesagen vedrørende erhvervsevnetab endnu ikke var afgjort, men da lønmodtageren ikke var fuldt uarbejdsdygtig, kunne det ikke begrunde forlængelse.</p>\r\n<p>I anken var det anført, at dagpengelovens § 22, stk. 1, nr. 3 giver ret til forlængelse af dagpengeperioden, når der er rejst sag om ret til erstatning efter lov om forsikring mod følger af en arbejdsskade. Den lægelige behandling var ikke afsluttet, men foreløbig stillet i bero på grund af divergerende oplysninger fra læger.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Lønmodtageren havde ret til yderligere forlængelse af dagpengeperioden efter den 31. august 1996.</p>\r\n<p>Sagen blev bedømt efter dagpengelovens § 22, stk. 1, nr. 3, hvorefter dagpengeperioden kan forlænges, når der er rejst sag om ret til erstatning efter lov om forsikring mod følger af en arbejdsskade.</p>\r\n<p>Udbetalingen af dagpenge vil herefter kunne forlænges, indtil Arbejdsskadestyrelsen har truffet afgørelse om erhvervsevnetabet.</p>\r\n<p>Dagpengeudvalget lagde ved afgørelsen vægt på, at Arbejdsskadestyrelsen ikke havde truffet afgørelse om erhvervsevnetabserstatning, da kommunen standsede dagpengene den 31. august 1996, og at lønmodtageren opfyldte betingelsen om delvis uarbejdsdygtighed på grund af sygdom.</p>\r\n<p>Dagpengeudvalget ændrede således kommunens afgørelse.</p>\r\n<p>Dagpengeudvalget bemærkede, at det ikke fremgår af lovforslaget og bemærkningerne hertil, at fuld uarbejdsdygtighed er en betingelse for at forlænge dagpengene efter § 22, stk. 1, nr. 3.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. april 2013, da den er erstattet af principafgørelse 43-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970926025"
        },
        {
            "displayName": "Entydig dokumentidentifikation",
            "displayValue": "BS007457"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9260"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/05/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 701514-96"
        },
        {
            "displayName": "Stikord",
            "displayValue": "D-16-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}