{
    "id": 99006,
    "title": "Forslag til folketingsbeslutning om krav om angivelse af, hvem der er ansvarlig for hjemmesider på internettet",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 108",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 31. marts 2006 af  \r\n\r\n Magnus  \r\n\r\n Heunicke  \r\n\r\n (S), Mogens Jensen (S) og Rasmus Prehn (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n krav om angivelse af, hvem der er ansvarlig for hjemmesider  \r\n\r\n<BR>  \r\n\r\n på internettet  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst9\">  \r\n\r\n Folketinget opfordrer regeringen til at sikre, at det udtrykkeligt  \r\n\r\n fremgår af danske hjemmesider på internettet, hvem der er ansvarlig for  \r\n\r\n hjemmesiden.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 1. Formål og baggrund  \r\n\r\n</P>  \r\n\r\n<P class=\"Tekst9\">  \r\n\r\n Formålet med beslutningsforslaget er at sikre, at der er  \r\n\r\n klarhed over, hvem der er ansvarlig for ytringer på hjemmesider, som ikke er  \r\n\r\n omfattet af medieansvarsloven eller af lov om massemediers  \r\n\r\n informationsdatabaser.  \r\n\r\n</P>  \r\n\r\n<P class=\"Tekst9\">  \r\n\r\n Personer, som føler sig krænkede af ytringer på hjemmesider,  \r\n\r\n skal vide, hvem de kan gøre et ansvar gældende mod, og offentligheden i bred  \r\n\r\n forstand skal have mulighed for at se, hvem &#150; og for så vidt også hvem  \r\n\r\n ikke &#150; der  \r\n\r\n har og påtager sig ansvaret for de meninger og holdninger, som fremgår af en  \r\n\r\n hjemmeside. Endvidere bør det undgås, at der opstår situationer, hvor  \r\n\r\n politiet  \r\n\r\n skal bruge ressourcer på at efterforske, hvem der har ansvaret for ytringer  \r\n\r\n m.v. på hjemmesider.  \r\n\r\n</P>  \r\n\r\n<P class=\"Tekst9\">  \r\n\r\n Et par sager fra slutningen af 2005 illustrerer behovet for  \r\n\r\n ændringer som foreslået med beslutningsforslaget:  \r\n\r\n</P>  \r\n\r\n<P class=\"Tekst9\">  \r\n\r\n I  \r\n\r\n &nbsp;  \r\n\r\n den kommunale valgkamp blev&nbsp;Louise&nbsp;Frevert&nbsp;(DF) anmeldt for  \r\n\r\n overtrædelse af straffeloven § 266 b (racismeparagraffen) på grund af flere  \r\n\r\n islamfjendske artikler på hendes hjemmeside.&nbsp;Louise Frevert  \r\n\r\n forsvarede&nbsp;i flere dage&nbsp;hjemmesidens artikler og&nbsp;lagde først  \r\n\r\n efter nogle dage ansvaret for artiklerne hos sin  \r\n\r\n webmaster.&nbsp;Statsadvokaten for København fandt&nbsp;imidlertid ikke  \r\n\r\n grundlag for at rejse en sag mod&nbsp;Louise Frevert&nbsp;for overtrædelse af  \r\n\r\n racismeparagraffen. Statsadvokaten mente&nbsp;ikke, det var muligt at bevise,  \r\n\r\n at Louise Frevert havde kendskab til, at artiklerne lå på hendes hjemmeside,  \r\n\r\n da både Louise Frevert og webmasteren havde forklaret, at webmasteren var  \r\n\r\n ansvarlig for indholdet på hjemmesiden.&nbsp;  \r\n\r\n</P>  \r\n\r\n<P class=\"Tekst9\">  \r\n\r\n Et andet eksempel er protesthjemmesiden greve2005.dk, der blev oprettet kort  \r\n\r\n tid efter, at&nbsp;byrådsmedlem Brigitte Jerkel skiftede parti fra Venstre  \r\n\r\n til Det&nbsp;Konservative&nbsp;Folkeparti. Brigitte Jerkel politianmeldte  \r\n\r\n hjemmesiden, fordi hun syntes, at siden havde en truende undertone mod hende.  \r\n\r\n Protesthjemmesiden er oprettet af nogle personer, som kalder sig for  \r\n\r\n Aktionsgruppen. Hvem de er, vides imidlertid ikke, idet de ikke står frem med  \r\n\r\n navn.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 2. Forslaget  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget indebærer for  \r\n\r\n det første, at regeringen skal tage initiativ til, at  \r\n\r\n det til DK  \r\n\r\n Hostmaster skal angives, hvem der er ansvarlig for et .dk-internetdomæne ved  \r\n\r\n oprettelse eller fornyelse af domænenavnet, således at denne oplysning  \r\n\r\n automatisk bliver indhentet og registreret. DK Hostmaster skal på anmodning  \r\n\r\n oplyse, hvem der er ansvarlig for domænenavnet.&nbsp;  \r\n\r\n</P>  \r\n\r\n<P class=\"Tekst9\">  \r\n\r\n DK Hostmaster er administrator for .dk-domænenavne og sikrer  \r\n\r\n bl.a., at der kun er én registrant for hvert domænenavn på samme tid, og at  \r\n\r\n der  \r\n\r\n løbende er registreret kontaktinformationer for det enkelte domænenavn. DK  \r\n\r\n Hostmaster er 100 pct. ejet af foreningen Dansk Internet Forum (DIFO), der  \r\n\r\n har  \r\n\r\n til opgave at fastlægge de overordnede mål og regler for den danske del af  \r\n\r\n internettet.  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget indebærer for  \r\n\r\n det andet, at regeringen skal tage initiativ til at sikre, at  \r\n\r\n navnet på  \r\n\r\n den ansvarlige&nbsp;for en hjemmesides indhold fremgår klart og tydeligt af  \r\n\r\n hjemmesiden, f.eks. under en af de ofte anvendte kategorier som »kontakt os«,  \r\n\r\n »hvem  \r\n\r\n er vi?« el. lign.&nbsp;&nbsp;  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget tilsigter på ingen måde at regulere eller  \r\n\r\n begrænse, hvilket materiale der kan lægges ud på hjemmesider m.v., eller at  \r\n\r\n etablere et særligt ansvarssystem for hjemmesider. Personer, som mener sig  \r\n\r\n krænkede af ytringer på hjemmesider eller finder lovgivning, herunder  \r\n\r\n straffeloven og erstatningsretten, overtrådt, kan fortsat uændret få sagen  \r\n\r\n prøvet ved domstolene efter de almindelige ansvarsregler. Kredsen af  \r\n\r\n ansvarlige  \r\n\r\n består af alle, der har medvirket til f.eks. udbredelsen af en artikel eller  \r\n\r\n ytring. Det kan, som det bl.a. fremgår af eksemplerne ovenfor, imidlertid  \r\n\r\n ofte  \r\n\r\n være vanskeligt at finde de ansvarlige. Det forringer krænkedes muligheder  \r\n\r\n for  \r\n\r\n at forfølge en krænkelse, og det er det, beslutningsforslaget bl.a. tilsigter  \r\n\r\n at råde bod på.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 3. Medieansvarsloven m.v.  \r\n\r\n</P>  \r\n\r\n<P class=\"Tekst9\">  \r\n\r\n Hovedformålet med medieansvarsloven er at sikre de bedst mulige  \r\n\r\n vilkår for ytrings- og informationsfriheden og dermed også for  \r\n\r\n samfundsdebatten,  \r\n\r\n herunder at give pressens kontrollerende funktion de bedst mulige vilkår.  \r\n\r\n</P>  \r\n\r\n<P class=\"Tekst9\">  \r\n\r\n Medieansvarsloven indeholder et særligt medieretligt  \r\n\r\n ansvarssystem. Kredsen af personer, som kan drages til ansvar, er begrænset.  \r\n\r\n Der er dog altid mindst én person (redaktøren), der er ansvarlig for mediets  \r\n\r\n indhold. Redaktøransvaret betyder bl.a., at artikler kan offentliggøres uden  \r\n\r\n navn og forblive unavngivne og anonyme. Anonyme forfattere og kilder er  \r\n\r\n således  \r\n\r\n ansvarsfrie. Redaktøren er i stedet ansvarlig for artiklerne på et objektivt  \r\n\r\n grundlag. Medieansvarsloven omfatter som udgangspunkt alene de traditionelle  \r\n\r\n medier: trykte aviser, radio og tv. Pressenævnet er et uafhængigt offentligt  \r\n\r\n nævn, der er oprettet ved medieansvarsloven. Nævnet behandler klager over  \r\n\r\n overtrædelse af god presseskik og spørgsmål om genmæle.  \r\n\r\n</P>  \r\n\r\n<P class=\"Tekst9\">  \r\n\r\n Ud fra en umiddelbar betragtning kan beslutningsforslagets  \r\n\r\n formål opnås ved, at kredsen af medier omfattet af mediansvarloven udvides.  \r\n\r\n Forslagsstillerne finder imidlertid, at det vil være uhensigtsmæssigt at  \r\n\r\n udvide  \r\n\r\n medieansvarsloven og dermed udvande det særlige medieretlige ansvarssystem  \r\n\r\n til  \r\n\r\n en meget bred kreds af hjemmesider.  \r\n\r\n</P>  \r\n\r\n<P class=\"Tekst9\">  \r\n\r\n I stedet indebærer beslutningsforslaget, at der gennemføres en  \r\n\r\n ny, særskilt regulering af hjemmesider.&nbsp;Hjemmesider, der måtte være  \r\n\r\n omfattede af medieansvarsloven eller lov om massemediers  \r\n\r\n informationsdatabaser,  \r\n\r\n som har en række lighedspunkter med medieansvarsloven, og som dermed allerede  \r\n\r\n er omfattede af et særligt ansvarssystem, er ikke omfattede af  \r\n\r\n beslutningsforslaget.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Magnus Heunicke  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om krav om angivelse af, hvem der er ansvarlig for  \r\n\r\n hjemmesider  \r\n\r\n<BR>  \r\n\r\n på internettet.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 108).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 108",
            "stateLabel": "Bortfaldet",
            "references": [
                {
                    "shortName": "2005/1 BSF 108",
                    "title": "Forslag til folketingsbeslutning om krav om angivelse af, hvem der er ansvarlig for hjemmesider på internettet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99006,
                    "eliUri": "/eli/ft/20051BB00108",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b108/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "31/03/2006"
        },
        {
            "displayName": "Accession",
            "displayValue": "20051BB00108"
        },
        {
            "displayName": "Entydig dokumentidentifikation",
            "displayValue": "AX008298"
        },
        {
            "displayName": "Dato for førstegangsindlæggelse",
            "displayValue": "31/03/2006"
        },
        {
            "displayName": "Dato for indlæggelse",
            "displayValue": "31/03/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}