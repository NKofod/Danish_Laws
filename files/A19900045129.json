{
    "id": 52682,
    "title": "Bekendtgørelse af lov om en kommunal tjenestemandsret ",
    "documentTypeId": "30",
    "isSagsforlobPeriodValid": false,
    "shortName": "LBK nr 451 af 14/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om en kommunal  \r\n\r\n tjenestemandsret </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om en kommunal tjenestemandsret,  \r\n\r\n jf. lov nr. 280 af 10. juni 1981 med de ændringer, der følger af lov nr. 388  \r\n\r\n af 13. juni 1990. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Indenrigsministeren nedsætter en kommunal  \r\n\r\n tjenestemandsret, </P>  \r\n\r\n<P>der består af en formand og 6 andre medlemmer. </P>  \r\n\r\n<P CLASS=STK> <I>Stk. 2. </I> Formanden for og de af præsidenten for Østre  \r\n\r\n Landsret udpegede medlemmer af den tjenestemandsret, der er nedsat i medfør  \r\n\r\n af § 52 i lov om tjenestemænd i staten, folkeskolen og folkekirken, er  \r\n\r\n tillige henholdsvis formand og medlemmer af den kommunale tjenestemandsret.  \r\n\r\n De for de pågældende udpegede stedfortrædere er stedfortrædere i den  \r\n\r\n kommunale tjenestemandsret. </P>  \r\n\r\n<P CLASS=STK> <I>Stk. 3. </I> Amtsrådsforeningen i Danmark, Kommunernes  \r\n\r\n Landsforening samt Københavns og Frederiksberg Kommunalbestyrelser udpeger i  \r\n\r\n forening to medlemmer og stedfortrædere for disse. </P>  \r\n\r\n<P CLASS=STK> <I>Stk. 4. </I> De forhandlingsberettigede organisationer for  \r\n\r\n kommunale tjenestemænd samt for reglementsansat personale ved kommunale og  \r\n\r\n amtskommunale dag- og døgninstitutioner og selvejende dag- og  \r\n\r\n døgninstitutioner, som kommunalbestyrelser og amtsråd har indgået  \r\n\r\n driftsoverenskomst med, udpeger to medlemmer og stedfortrædere for disse.  \r\n\r\n</P>  \r\n\r\n<P CLASS=STK> <I>Stk. 5. </I> De i stk. 3 og 4 nævnte medlemmer og  \r\n\r\n stedfortrædere udpeges for samme 3 års periode som formanden og de i stk. 2  \r\n\r\n nævnte medlemmer. </P>  \r\n\r\n<P CLASS=STK> <I>Stk. 6. </I> Sekretæren for den tjenestemandsret, der er  \r\n\r\n nedsat i medfør af § 52 i lov om tjenestemænd i staten, folkeskolen og  \r\n\r\n folkekirken, er tillige sekretær for den kommunale tjenestemandsret. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den kommunale tjenestemandsret behandler sager  \r\n\r\n om kollektiv overtrædelse af de bestemmelser i de kommunale  \r\n\r\n tjenestemandsregulativer og -vedtægter samt i reglementerne for det  \r\n\r\n reglementsansatte personale ved kommunale og amtskommunale dag- og  \r\n\r\n døgninstitutioner og selvejende dag- og døgninstitutioner, som  \r\n\r\n kommunalbestyrelser og amtsråd har indgået driftsoverenskomst med, der svarer  \r\n\r\n til § 10 i lov om tjenestemænd i staten, folkeskolen og folkekirken.  \r\n\r\n Tjenestemandsretten kan alene behandle overtrædelser, der er begået af  \r\n\r\n ansatte omfattet af en forhandlingsberettiget organisation. </P>  \r\n\r\n<P CLASS=STK> <I>Stk. 2. </I> Retten påser af egen drift, at den har saglig  \r\n\r\n kompetence til at behandle en sag. </P>  \r\n\r\n<P CLASS=STK> <I>Stk. 3. </I> Sager, der hører under den kommunale  \r\n\r\n tjenestemandsret, kan ikke indbringes for de almindelige domstole. </P>  \r\n\r\n<P CLASS=STK> <I>Stk. 4. </I> Sager, der hører under den kommunale  \r\n\r\n tjenestemandsret, kan ikke behandles efter regler svarende til §§ 20-24 i lov  \r\n\r\n om tjenestemænd i staten, folkeskolen og folkekirken. </P>  \r\n\r\n<P CLASS=STK> <I>Stk. 5. </I> Indenrigsministeren kan bestemme, at  \r\n\r\n tjenestemandsretten skal behandle sager om kollektiv overtrædelse af  \r\n\r\n bestemmelser svarende til § 10 i lov om tjenestemænd i staten, folkeskolen og  \r\n\r\n folkekirken begået af andet personale, der er ansat på tjenestemandslignende  \r\n\r\n vilkår i kommuner, amtskommuner og kommunale fællesskaber, end det i stk. 1  \r\n\r\n nævnte. Bestemmelsen i § 3, stk. 3, finder tilsvarende anvendelse på den  \r\n\r\n eller de organisationer, der udøver forhandlingsretten for det personale, der  \r\n\r\n er omfattet af indenrigsministerens bestemmelse efter 1. pkt. </P>  \r\n\r\n<P CLASS=STK> <I>Stk. 6. </I> Indenrigsministeren bemyndiges til efter  \r\n\r\n forhandling med vedkommende kommunale sammenslutninger og kommunalbestyrelser  \r\n\r\n samt personaleorganisationer, jf. stk. 5 og § 1, stk. 3 og 4, at udvide  \r\n\r\n tjenestemandsrettens kompetence til sager svarende til de i § 53, stk. 1, nr.  \r\n\r\n 1, i lov om tjenestemænd i staten, folkeskolen og folkekirken nævnte.  \r\n\r\n Indenrigsministeren fastsætter i forbindelse hermed bestemmelser svarende til  \r\n\r\n § 53, stk. 3, 2. og 3. pkt., § 53 a og § 54 a, stk. 1, i lov om tjenestemænd  \r\n\r\n i staten, folkeskolen og folkekirken. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den kommunale tjenestemandsrets formand eller  \r\n\r\n dennes stedfortræder kan give pålæg om ophør af kollektive overtrædelser af  \r\n\r\n de i § 2, stk. 1, nævnte bestemmelser. </P>  \r\n\r\n<P CLASS=STK> <I>Stk. 2. </I> En ansat, som har begået en af de i § 2, stk.  \r\n\r\n 1, nævnte overtrædelser, kan af den kommunale tjenestemandsret ikendes  \r\n\r\n advarsel eller irettesættelse eller bøde. </P>  \r\n\r\n<P CLASS=STK> <I>Stk. 3. </I> En eller flere af de i § 1, stk. 4, nævnte  \r\n\r\n organisationer kan af tjenestemandsretten ikendes bod, hvis organisationen  \r\n\r\n har understøttet en overtrædelse som nævnt i § 2, stk. 1, eller ikke med alle  \r\n\r\n rimelige midler har søgt at hindre overtrædelsen eller bringe den til ophør.  \r\n\r\n Boden tilfalder den, der har anlagt sagen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Sager som nævnt i § 2, stk. 1 og 5, kan anlægges  \r\n\r\n af de i § 1, stk. 3, nævnte kommunale sammenslutninger og kommunalbestyrelser  \r\n\r\n mod en eller flere forhandlingsberettigede personaleorganisationer. </P>  \r\n\r\n<P CLASS=STK> <I>Stk. 2. </I> De forhandlingsberettigede  \r\n\r\n personaleorganisationer kan ved den kommunale tjenestemandsret anlægge sag  \r\n\r\n mod vedkommende kommunalbestyrelse eller selvejende institutions bestyrelse  \r\n\r\n om, hvorvidt en sag hører under den kommunale tjenestemandsret. </P>  \r\n\r\n<P CLASS=STK> <I>Stk. 3. </I> Overtrædelser som nævnt i § 2, stk. 1 og 5,  \r\n\r\n skal uden for Københavns og Frederiksberg Kommuner indberettes af  \r\n\r\n kommunalbestyrelsen til vedkommende kommunale sammenslutning, jf. § 1, stk.  \r\n\r\n 3. </P>  \r\n\r\n<P CLASS=STK> <I>Stk. 4. </I> Overtrædelser som nævnt i § 2, stk. 1, der er  \r\n\r\n begået af reglementsansat personale ved selvejende dag- og døgninstitutioner,  \r\n\r\n som kommunalbestyrelser og amtsråd har indgået driftsoverenskomst med, skal  \r\n\r\n indberettes af vedkommende institutions bestyrelse til den  \r\n\r\n kommunalbestyrelse, der har indgået driftsoverenskomst med institutionen.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den kommunale tjenestemandsret har sit sæde i  \r\n\r\n København, men kan sættes uden for København, når retten skønner det  \r\n\r\n hensigtsmæssigt. </P>  \r\n\r\n<P CLASS=STK> <I>Stk. 2. </I> Retsbog føres efter retsplejelovens kap. 3.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Sag anlægges ved, at den ene part til den  \r\n\r\n kommunale tjenestemandsret indgiver en anmodning i to eksemplarer om  \r\n\r\n tjenestemandsretsafgørelse. </P>  \r\n\r\n<P CLASS=STK> <I>Stk. 2. </I> Sekretæren sender snarest muligt et eksemplar  \r\n\r\n af anmodningen til den anden part og indkalder samtidig svarskrift i to  \r\n\r\n eksemplarer fra denne. Svarskrift indgives til retten inden for en af  \r\n\r\n sekretæren fastsat frist. Når svarskrift er modtaget, sender sekretæren et  \r\n\r\n eksemplar af svarskriftet til modparten. Yderligere skriftveksling finder som  \r\n\r\n regel ikke sted. </P>  \r\n\r\n<P CLASS=STK> <I>Stk. 3. </I> Med henblik på foretagelse af forligsmægling  \r\n\r\n eller indhentelse af yderligere udtalelser fra parterne kan disse indkaldes  \r\n\r\n til et forberedende retsmøde, hvor retten kan beklædes af formanden eller  \r\n\r\n dennes stedfortræder alene. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Retten kan, om det findes fornødent, lade  \r\n\r\n stævning forkynde for en af parterne efter reglerne i retsplejelovens kap.  \r\n\r\n 17. </P>  \r\n\r\n<P CLASS=STK> <I>Stk. 2. </I> Den, mod hvem sagen anlægges, skal møde for den  \r\n\r\n kommunale tjenestemandsret. </P>  \r\n\r\n<P CLASS=STK> <I>Stk. 3. </I> Udebliver indstævnte trods forkyndelse efter  \r\n\r\n stk. 1, finder retsplejelovens § 354 og § 360 tilsvarende anvendelse.  \r\n\r\n Udeblivelsesdom kan afsiges af formanden eller dennes stedfortræder uden  \r\n\r\n tilkaldelse af rettens øvrige medlemmer. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I retten til at lade møde ved  \r\n\r\n rettergangsfuldmægtig for den kommunale tjenestemandsret gælder ingen  \r\n\r\n indskrænkninger for parterne. I hvilket omfang en part er berettiget til at  \r\n\r\n deltage i forhandlingerne for retten ved hjælp af flere fuldmægtige, afgør  \r\n\r\n retten, ligesom retten træffer afgørelse om, hvem der foruden parterne og  \r\n\r\n rettergangsfuldmægtigene bør have adgang til retsmøderne. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Formanden eller dennes stedfortræder afgør ved  \r\n\r\n kendelse de tvistigheder, som under vidneførslen eller syns- og  \r\n\r\n skønsoptagelse opstår for retten. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Om procesmåden i øvrigt gælder med de  \r\n\r\n nødvendige tilpasninger de for borgerlige sager, der behandles ved byret,  \r\n\r\n gældende grundsætninger i retsplejelovens 2. bog samt kap. 23, 28-30 og  \r\n\r\n 32-35. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Domme afsagt af den kommunale tjenestemandsret  \r\n\r\n kan fuldbyrdes efter retsplejelovens regler om tvangsfuldbyrdelse af domme.  \r\n\r\n Forlig indgået for retten kan fuldbyrdes efter retsplejelovens regler om  \r\n\r\n fuldbyrdelse af forlig, der er indgået for en ret. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Udgifterne ved den kommunale tjenestemandsrets  \r\n\r\n virksomhed dækkes på samme måde som udgifterne ved Kommunernes Lønningsnævn,  \r\n\r\n jf. § 67, stk. 3, i lov om kommunernes styrelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Loven træder i kraft ved bekendtgørelsen i  \r\n\r\n Lovtidende. </P>  \r\n\r\n<P CLASS=STK> <I>Stk. 2. </I> Sager, der er opstået før lovens ikrafttræden,  \r\n\r\n behandles efter de hidtil gældende regler. </P>  \r\n\r\n<P CLASS=STK> <I>Stk. 3. </I> De i § 1, stk. 3, nævnte medlemmer kan udpeges  \r\n\r\n for en periode indtil 1. juni 1982. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Loven gælder ikke for Færøerne og Grønland. I  \r\n\r\n lov nr. 388 af 13. juni 1990 fastsættes i § 2, at loven træder i kraft dagen  \r\n\r\n efter bekendtgørelse i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 14. juni 1990  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> </P>  \r\n\r\n<P ALIGN=CENTER>Thor Pedersen </P>  \r\n\r\n<P CLASS=MINISTER ALIGN=RIGHT>/ Lauritz Hvidt </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>Lovområder = Kommuner og amtskommuner </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/1990"
        },
        {
            "displayName": "Accession",
            "displayValue": "A19900045129"
        },
        {
            "displayName": "Entydig dokumentidentifikation",
            "displayValue": "CM011518"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "451"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "14/06/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigsmin. 4.k. kt. j.nr. 1200-1/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}