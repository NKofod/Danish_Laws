{
    "id": 80454,
    "title": "Vejledning om hjortehold ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13401 af 15/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om hjortehold </H1>  \r\n\r\n<P></P>  \r\n\r\n<BR>  \r\n\r\n<P>INDHOLDSFORTEGNELSE </P>  \r\n\r\n<PRE>  \r\n\r\n Indledning..........................................................5  \r\n\r\n 1. Hjortearter i farme..............................................6  \r\n\r\n    1.1. Transport...................................................8  \r\n\r\n    1.2. Indsætning af dyrene i hjortefarmen.........................8  \r\n\r\n    1.3. Eksport af levende hjorte...................................9  \r\n\r\n    1.4. Import af levende hjorte....................................9  \r\n\r\n 2. Regler for registrering af hjortefarme og dyrehaver..............9  \r\n\r\n    2.1. Mærkning af hjorte i hjortefarme............................9  \r\n\r\n    2.2. Meddelelse om undslupne hjorte fra hjortefarme.............10  \r\n\r\n    2.3. Ansøgning om dispensation ved hold  \r\n\r\n         af andre arter end kron- og dådyr..........................10  \r\n\r\n 3. Forskellige arealers egnethed til hjortefarme...................10  \r\n\r\n    3.1. Belægningsgrad.............................................11  \r\n\r\n 4. Indhegning af hjortefarme.......................................13  \r\n\r\n    4.1. Specielle forhold vedrørende indhegning af dyrehaver.......13  \r\n\r\n 5. Aflivning af hjorte i hjortefarme...............................13  \r\n\r\n 6. Adresseliste....................................................14  \r\n\r\n 7. Bilag 1. Lov om hjortehold......................................15  \r\n\r\n    Bilag 2. Bekendtgørelse om hjortehold m.m.......................17  \r\n\r\n Indledning  \r\n\r\n</PRE>  \r\n\r\n<P>Produktion af hjortekød i hjortefarme er en relativ ny produktionsgren  \r\n\r\n indenfor dansk landbrug. Den er et udtryk for landbrugets forsøg på  \r\n\r\n tilpasning til stigende overproduktion af de traditionelle  \r\n\r\n landbrugsprodukter, De første hjortefarme blev etableret omkring 1980. </P>  \r\n\r\n<P>Dels for at sikre hjorteavlerne accept og rettigheder på lige fod med  \r\n\r\n andre husdyrproducenter, og dels for at sikre den fritstående bestand af  \r\n\r\n kronvildt i Jylland, er der vedtaget en &#187;Lov om hjortehold&#171;, Lov  \r\n\r\n nr. 224 af 22. april 1987, herefter benævnt &#187;hjorteloven&#171;. I medfør  \r\n\r\n af denne lov er der udarbejdet Landbrugsministeriets bekendtgørelse af 5.  \r\n\r\n juli 1988 om hjortehold m.m. og Landbrugsministeriets bekendtgørelse af 5.  \r\n\r\n juli 1988 om hegning af dyrehaver m.m. </P>  \r\n\r\n<P>Denne vejledning er udarbejdet for at uddybe og forklare hjorteloven og de  \r\n\r\n nævnte bekendtgørelser. </P>  \r\n\r\n<P>I hjorteloven skelnes der mellem tre kategorier af indhegninger med  \r\n\r\n hjortedyr: </P>  \r\n\r\n<P> <I>Zoologiske haver, dyreparker og lignende.</I>  </P>  \r\n\r\n<P>Herved forstås indhegninger, hvortil offentligheden har adgang mod  \r\n\r\n betaling af entre. Oprettelse af sådanne indhegninger kræver politiets  \r\n\r\n tilladelse, og er ikke omfattet af hjorteloven. </P>  \r\n\r\n<P> <I>Dyrehaver.</I> Herved forstås større eller mindre indhegnede områder  \r\n\r\n med passende fordeling af mark og skov, hvor der holdes en eller flere arter  \r\n\r\n af hjortevildt, vildfår eller vildsvin. Formålet med dyrehaver er som regel  \r\n\r\n jagt, men de kan også anlægges, fordi ejeren finder det interessant at  \r\n\r\n betragte dyrene. Ved jagt og aflivning af hjorte i dyrehaver gælder  \r\n\r\n jagtlovens kapitel 5, der omhandler jagtmåder og jagtredskaber. Hegnet  \r\n\r\n omkring en dyrehave skal opfylde bestemte krav, der er nærmere omtalt i  \r\n\r\n afsnit 4.1. </P>  \r\n\r\n<P>Hvis man ønsker at etablere en dyrehave, kan der indhentes yderligere  \r\n\r\n oplysninger ved henvendelse til Landbrugsministeriets Vildtforvaltning (se  \r\n\r\n adresseliste). </P>  \r\n\r\n<P> <I>Hjortefarme.</I> Herved forstås indhegninger med kron- og/eller dådyr,  \r\n\r\n der er etableret med henblik på erhvervsmæssig produktion af hjortekød og  \r\n\r\n salg af avlsdyr. Ved registrering som hjortefarm opnår man nogle fordele,  \r\n\r\n bl.a. kan man bevare ejendomsretten til undslupne dyr i indtil 2 måneder  \r\n\r\n efter at dyret er undsluppet, hvis det indberettes til Veterinærdirektoratet  \r\n\r\n (se adresseliste). Ved aflivning af hjorte på hjortefarme gælder jagtlovens  \r\n\r\n kapitel 5 ikke, da der er tale om slagtning af husdyr. </P>  \r\n\r\n<P>For at få en indhegning registreret som hjortefarm, skal kravene i  \r\n\r\n hjorteloven og den tilhørende bekendtgørelse være opfyldt. Bl.a. skal dyrene  \r\n\r\n være mærkede med et autoriseret øremærke (afsnit 2.1.), hegnet skal opfylde  \r\n\r\n visse krav (afsnit 4.) og der gælder specielle regler for aflivning af hjorte  \r\n\r\n på hjortefarme (afsnit 5.). </P>  \r\n\r\n<P>Landsforeningen af Danske Hjorteavlere (se adresseliste) er  \r\n\r\n interesseorganisation for hjorteavlerne. Den udgiver et medlemsblad,  \r\n\r\n &#187;Hjorteavleren&#171;, der udkommer 4 gange årligt. Den nyeste danske bog  \r\n\r\n om emnet hedder &#187;Hjorteproduktion&#171;, og er udgivet af Det kgl.  \r\n\r\n Danske Landshusholdningsselskab (se adresseliste). </P>  \r\n\r\n<P>Alle dyrehaver og hjortefarme skal registreres i Veterinærdirektoratet.  \r\n\r\n</P>  \r\n\r\n<P>Da der kan forekomme ændringer vedrørende registrering m.v., skal det  \r\n\r\n anbefales at kontakte Veterinærdirektoratet henholdsvis Vildtforvaltningen,  \r\n\r\n før etablering af hjortefarme eller dyrehave påbegyndes. </P>  \r\n\r\n<P>Der skal endvidere gøres opmærksom på, at det kan være nødvendigt at  \r\n\r\n indhente tilladelse til etablering af hjortefarm eller dyrehave fra andre  \r\n\r\n myndigheder. Det kan derfor anbefales at foretage en grundig forundersøgelse,  \r\n\r\n inden etablering påbegyndes, bl.a. ved henvendelse til amtets tekniske  \r\n\r\n forvaltning. </P>  \r\n\r\n<P CLASS=PUNKT> <B>1.</B> Hjortearter i farme </P>  \r\n\r\n<P>Efter hjortelovens ikrafttræden må der kun etableres hjortefarme med  \r\n\r\n krondyr (Cervus elaphus) og dådyr (Dama dama). </P>  \r\n\r\n<P>Definitioner vedrørende de to arter, samt karakteristiske nøgletal er  \r\n\r\n samlet i tabellerne 1.1., 1.2. og 1.3. </P>  \r\n\r\n<P> <I>Tabel 1.1. Definitioner krondyr.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Kronhjort/ hjort:           handyr over 23 måneder (vægt 150-250 kg)  \r\n\r\n Kronhind/ hind:             udvokset hundyr (vægt 90-110 kg)  \r\n\r\n Spidshjort:                  handyr, 10-22 måneder  \r\n\r\n Smalhind:                    hundyr, 12-24 måneder  \r\n\r\n Hjortekalv:                  handyr, 0-9 måneder  \r\n\r\n Kronkalv/ hindkalv:         hunkalv, 0-11 måneder  \r\n\r\n Moderdyr:                    hind, mere end 24 måneder gammel, uanset  \r\n\r\n                              om den har kælvet det pågældende år,  \r\n\r\n                              eller er gold  \r\n\r\n Beslåning:                   parring  \r\n\r\n ---------------------------------------------------------------------  \r\n\r\n  Tabel 1.2. Definitioner dådyr.  \r\n\r\n ---------------------------------------------------------------------  \r\n\r\n Dåhjort/ hjort:             handyr over 23 måneder (vægt 80-100 kg)  \r\n\r\n Då:                          udvokset hundyr (vægt 40-50 kg)  \r\n\r\n Spidshjort:                  handyr, 10-22 måneder  \r\n\r\n Stanghjort:                  handyr, 2-3 år  \r\n\r\n Halvskuffel:                 handyr, 3-4 år  \r\n\r\n Helskuffel:                  handyr, mere end 4 år  \r\n\r\n Smaldå:                      hundyr, 12-24 måneder  \r\n\r\n Hjortekalv:                  hankalv, 0-9 måneder  \r\n\r\n Dåkalv:                      hunkalv, 0-11 måneder  \r\n\r\n Moderdyr:                    då, mere end 24 måneder gammel, uanset  \r\n\r\n                              om den har kælvet det pågældende år,  \r\n\r\n                              eller er gold  \r\n\r\n Beslåning:                   parring  \r\n\r\n ---------------------------------------------------------------------  \r\n\r\n  Tabel 1.3. Nøgletal for kron- og dådyr.  \r\n\r\n ---------------------------------------------------------------------  \r\n\r\n                                                 Krondyr       Dådyr  \r\n\r\n Vægt, handyr, kg                                 150-250      80-100  \r\n\r\n Vægt, hundyr, kg                                  90-110       40-50  \r\n\r\n Brunst                                           sep-okt     okt-nov  \r\n\r\n Brunstcyklus, dage                                    18          22  \r\n\r\n Drægtighed, dage                                     233         234  \r\n\r\n Kælvning                                        maj-juni     jun-jul  \r\n\r\n Fødselsvægt, kg                                        8           4  \r\n\r\n Kælvningsprocent                                     &gt;90         &gt;90  \r\n\r\n Kalvedødelighed, procent                            5-10        5-10  \r\n\r\n Fravænningsprocent, 100 dage                         &gt;80         &gt;80  \r\n\r\n Kalvevægt ved 100 dage, kg                         40-45       20-22  \r\n\r\n Pubertetsalder/vægt, hundyr                        16/65       16/30  \r\n\r\n Vægt, hundyr 16 mdr. (målsætning)                    &gt;70         &gt;34  \r\n\r\n Vægt, handyr 16 mdr. (målsætning)                    &gt;90         &gt;45  \r\n\r\n Slagteprocent                                         55          55  \r\n\r\n Reproduktiv livslængde, år                            15         &gt;10  \r\n\r\n ---------------------------------------------------------------------  \r\n\r\n</PRE>  \r\n\r\n<P>Det ses af tabel 1.3., at krondyr groft sagt er dobbelt så store som  \r\n\r\n dådyr. Herudover er der den forskel mellem de to arter, at dådyr er sværere  \r\n\r\n at håndtere end krondyr. Dette kan give problemer, når dyrene skal sorteres,  \r\n\r\n vejes etc. Krondyr kan blive meget tamme og omgængelige, og håndteres bedst i  \r\n\r\n mindre grupper. Dådyr kan også blive meget tamme og omgængelige, men de  \r\n\r\n reagerer ofte voldsomt og uberegneligt, når der lægges pres på dem. De skal  \r\n\r\n fikseres individuelt, når de håndteres, og kræver derfor i den forbindelse  \r\n\r\n mere tid pr. dyr end krondyr. Der er udviklet effektive indfangnings- og  \r\n\r\n håndteringssystemer til begge arter. </P>  \r\n\r\n<P><IMG SRC=\"/image.aspx?id=80454&img=CR39667_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Dådyr egner sig bedst til ekstensiv drift, hvor dyrene i vidt omfang  \r\n\r\n passer sig selv og håndteres mindst muligt. </P>  \r\n\r\n<P>I områder, hvor der findes fritstående bestande af den hjorteart, der  \r\n\r\n holdes på farmen, kan der opstå problemer i brunstperioden. Hjorte fra den  \r\n\r\n fri vildtbane kan opsøge hjortefarmen, og der kan da være risiko for, at  \r\n\r\n disse hjorte beskadiger indhegningen. Det kan resultere i, at nogle af  \r\n\r\n hjortedyrene fra farmen undslipper. Det kan derfor anbefales at holde dådyr i  \r\n\r\n kronvildt områder og krondyr i dåvildt områder. </P>  \r\n\r\n<P> <B>1.1. Transport</B>  </P>  \r\n\r\n<P>Kron- og dådyr kan transporteres i lastbiler på samme måde som kvæg og  \r\n\r\n får. Da begge arter i udpræget grad er flokdyr, befinder de sig bedst i  \r\n\r\n mindre grupper på op til 10 dyr. Fra august til april skal det dog tilrådes  \r\n\r\n at transportere handyr enkeltvis. Dette gælder især for dåhjorte af alle  \r\n\r\n aldre. Hjortene er mere aggressive i denne periode, og selv om de har fået  \r\n\r\n geviret savet af, kan de gøre alvorlig skade på andre dyr med de knopper, der  \r\n\r\n sidder tilbage. Af hensyn til drægtigheden skal det endvidere frarådes, at  \r\n\r\n transportere moderdyr og 2-års dåer og hinder i perioden 1/5-1/9. </P>  \r\n\r\n<P>Følgende pladskrav anbefales ved transport af kron- og dådyr: </P>  \r\n\r\n<P> <I>Tabel 1.4. Mindste arealkrav til kron- og dådyr under transport.</I>  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n Art                                                 Areal/dyr, m2  \r\n\r\n ---------------------------------------------------------------------  \r\n\r\n Krondyr:     kalve (3 mdr.)                              0,30  \r\n\r\n              kalve (6 mdr.)                              0,35  \r\n\r\n              hinder                                      0,50  \r\n\r\n              hjorte                                      0,80  \r\n\r\n Dådyr:       kalve                                       0,20  \r\n\r\n              dåer                                        0,35  \r\n\r\n              hjorte                                      0,50  \r\n\r\n ---------------------------------------------------------------------  \r\n\r\n</PRE>  \r\n\r\n<P>Dyrene kan også transporteres i kasser. Til dådyr skal kassen være ca. 35  \r\n\r\n cm bred, 125 cm lang og 100 cm høj. Til krondyr skal kassen være ca. 60 cm  \r\n\r\n bred, 150 cm lang og 150 cm høj. </P>  \r\n\r\n<P>Inden transporten skal dyrene have adgang til vand. Hvis det drejer sig om  \r\n\r\n en længere transport, kan dyrene fodres med roer eller kartofler undervejs.  \r\n\r\n På denne måde vil dyrene få et væsketilskud. Der skal være rigeligt med luft  \r\n\r\n i bilen, dog uden at der er træk. Dyrene vil ofte lægge sig ned undervejs og  \r\n\r\n klarer selv længere stræk uden problemer. </P>  \r\n\r\n<P>Selve kørslen skal foregå så stabilt som muligt. Bratte opbremsninger bør  \r\n\r\n undgås, ligesom der bør køres roligt i sving. </P>  \r\n\r\n<P> <B>1.2. Indsætning af dyrene i hjortefarmen</B>  </P>  \r\n\r\n<P>Hvis dyrene, eventuelt i fangfolden, kan lukkes sammen med andre dyr, der  \r\n\r\n er kendt med farmen, vil frigivelsen normalt forløbe roligt. Hvis der ikke er  \r\n\r\n andre dyr på farmen, kan det anbefales at lade dyrene gå på stald nogle dage  \r\n\r\n og falde til ro, før de lukkes ud. </P>  \r\n\r\n<P>Hvis dyrene skal indsættes direkte fra transportmidlet, parkeres dette  \r\n\r\n lige inden for lågen. Læsserampen orienteres mod midten af folden, således at  \r\n\r\n dyrene ikke løber ind i nethegnet. Dyrene gives tid til selv at forlade  \r\n\r\n transportmidlet, og de bør herefter have mindst en dag til - i fred og ro -  \r\n\r\n at lære indhegningen at kende. </P>  \r\n\r\n<P>Hvis der er dyr i indhegningen i forvejen, kan disse eventuelt fodres  \r\n\r\n foran transportmidlets læsserampe, således at de to grupper straks får  \r\n\r\n kontakt med hinanden. Familie, naboer og venner bør <I>ikke</I>  sammenkaldes  \r\n\r\n for at overvære begivenheden. Luk dyrene ud i rolige omgivelser og lad dem få  \r\n\r\n et par dage til at lære hegnet at kende, før de vises frem. Ellers kan der  \r\n\r\n være risiko for panik blandt dyrene. </P>  \r\n\r\n<P> <B>1.3. Eksport af levende hjorte</B>  </P>  \r\n\r\n<P>Ved eksport af levende hjorte fra Danmark skal eksportøren udfylde en  \r\n\r\n erklæring. Af erklæringen skal det fremgå, at dyrene ikke eksporteres med  \r\n\r\n henblik på jagt, idet dette er forbudt. Nævnte formular fås ved henvendelse  \r\n\r\n til Veterinærdirektoratet. </P>  \r\n\r\n<P> <B>1.4. Import af levende hjorte</B>  </P>  \r\n\r\n<P>Indførsel af levende krondyr, samt sæd og embryoner, der genetisk afviger  \r\n\r\n fra den danske stamme, er ikke tilladt. Ved bekendtgørelsens ikrafttræden  \r\n\r\n arbejdes der med retningslinier for administrationen af denne bestemmelse.  \r\n\r\n</P>  \r\n\r\n<P CLASS=PUNKT> <B>2.</B> Regler for registrering af hjortefarme og dyrehaver  \r\n\r\n</P>  \r\n\r\n<P>Alle hjortefarme og dyrehaver skal registreres. Skemaer og regler for  \r\n\r\n registrering fås ved henvendelse til Veterinærdirektoratet, som forestår  \r\n\r\n registreringen. For registreringen opkræves et gebyr; kr. 1.025 for  \r\n\r\n hjortefarme og kr. 210 for dyrehaver. Gebyrerne tilægges moms. Alle  \r\n\r\n indhegninger tildeles et CKR-nummer (Centralt Kvægbrugs Register nummer), som  \r\n\r\n derefter følger indhegningen og påtrykkes de autoriserede øremærker, der skal  \r\n\r\n bruges på hjortefarme. Ved alle henvendelser til Veterinærdirektoratet eller  \r\n\r\n Vildtforvaltningen skal CKR-nummeret opgives. Ved underskrift på  \r\n\r\n registreringsanmeldelsen indestår man for, at de opgivne data er korrekte.  \r\n\r\n</P>  \r\n\r\n<P>Af hensyn til tildeling af CKR-nummer, bestilling af øremærker til brug i  \r\n\r\n hjortefarme og registreringen iøvrigt, bør såvel hjortefarme som dyrehaver  \r\n\r\n tilmeldes registrering i god tid, inden dyrene agtes indsat. </P>  \r\n\r\n<P>Ejerskifte og ophør med drift af hjortefarme/dyrehave skal meddeles  \r\n\r\n Veterinærdirektoratet. </P>  \r\n\r\n<P> <B>2.1. Mærkning af hjorte</B>  </P>  \r\n\r\n<P>Hjorteloven kræver, at alle hjortedyr i <I>hjortefarme</I> er mærkede. Det  \r\n\r\n autoriserede mærke til brug i hjortefarme er et rundt gult plastic hanmærke,  \r\n\r\n påtrykt farmens CKR-nummer, samt et fortløbende dyr-løbenummer. Det  \r\n\r\n autoriserede hanmærke kan frit kombineres med ethvert hunmærke (farve,  \r\n\r\n størrelse og påtryk) efter avlerens eget ønske, og skal isættes dyrets ene  \r\n\r\n øre. herudover kan avleren frit sætte et ekstra øremærke i dyrets andet øre.  \r\n\r\n</P>  \r\n\r\n<P>Landsforeningen af Danske Hjorteavlere har indgået en aftale med Allflex  \r\n\r\n Danmarks aps. om fremstilling og levering af det autoriserede mærke. </P>  \r\n\r\n<P>Det autoriserede hanmærke bestilles på et særligt skema, der rekvireres  \r\n\r\n hos, og indsendes til, Landskontoret for Kvæg (se adresseliste).  \r\n\r\n Landskontoret for Kvæg styrer tildelingen af de fortløbende dyrnumre, avleren  \r\n\r\n skal blot bestille det antal autoriserede mærker, der ønskes.  \r\n\r\n Bestillingsskemaet er iøvrigt påtrykt en udførlig vejledning. </P>  \r\n\r\n<P><IMG SRC=\"/image.aspx?id=80454&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Der stilles ikke krav om mærkning af hjorte i <I>dyrehaver.</I> Det  \r\n\r\n autoriserede hanmærke til brug i hjortefarme må <I>ikke</I> benyttes i  \r\n\r\n dyrehaver. </P>  \r\n\r\n<P>Alle kalve født efter 1. august 1988 skal mærkes senest ved fravænning.  \r\n\r\n Alle dyr, der er indsat før den 1. august 1988, skal være mærket senest d.  \r\n\r\n 31. juli 1990. Dyr, der indsættes den 1. august 1988 eller senere skal være  \r\n\r\n mærket ved indsættelsen. Når et dyr een gang er mærket med et  \r\n\r\n CKR-nummer/løbenummer, må dette nummer ikke fjernes igen. Hvis dyret sælges  \r\n\r\n som avlsdyr til en anden besætning, skal det beholde det først tildelte  \r\n\r\n nummer. Importerede dyr skal tildeles CKR-nummer/løbenummer i den besætning,  \r\n\r\n de indsættes i efter karantæneperiodens afslutning. </P>  \r\n\r\n<P>Hvis der fra en hjortefarm undslipper dyr, der er mærkede med det  \r\n\r\n autoriserede mærke, og dette meddeles Veterinærdirektoratet, bevares  \r\n\r\n ejendomsretten til dyrene i indtil 2 måneder. </P>  \r\n\r\n<P> <B>2.2. Meddelelse om undslupne hjorte fra hjortefarme</B>  </P>  \r\n\r\n<P>Registrering som hjortefarm medfører en række forpligtelser for ejeren  \r\n\r\n bl.a. til meddelelse om undslupne dyr fra farmen. Denne meddelelse skal ske  \r\n\r\n til Veterinærdirektoratet så snart undslippet er kendt. Meddelelsen skal  \r\n\r\n foretages på et særligt skema, og omfatter bl.a. farmens CKR-nummer, dato for  \r\n\r\n undslippet, art, antal og årsag til undslippet. Såfremt der ikke sker  \r\n\r\n meddelelse til Veterinærdirektoratet, mistes ejendomsretten til det undslupne  \r\n\r\n dyr automatisk. </P>  \r\n\r\n<P>Skemaer fås ved henvendelse til Veterinærdirektoratet. </P>  \r\n\r\n<P> <B>2.3. Ansøgning om dispensation ved hold af andre arter end kron- og  \r\n\r\n dådyr</B>  </P>  \r\n\r\n<P>Normalt vil det kun være tilladt at holde kron- og dådyr i hjortefarme og  \r\n\r\n i dyrehaver, men der kan i særlige tilfælde opnås dispensation til at holde  \r\n\r\n andre hjortearter, f.eks. sika (Cervus nippon) og rådyr (Capreolus  \r\n\r\n capreolus). </P>  \r\n\r\n<P>Det skema, der indsendes med anmodning om registrering som  \r\n\r\n hjortefarm/dyrehave, er udformet således, at det <I>korrekt udfyldt</I>  \r\n\r\n  samtidig tjener som dispensationsansøgning for hold af andre hjortearter end  \r\n\r\n kron- og dådyr. </P>  \r\n\r\n<P CLASS=PUNKT> <B>3.</B> forskellige arealers egnethed til hjortefarme </P>  \r\n\r\n<P>Så godt som alle arealtyper kan anvendes til hjortefarme, men der er visse  \r\n\r\n fordele og ulemper ved de forskellige arealtyper, der skal tages i  \r\n\r\n betragtning. </P>  \r\n\r\n<P>Lave og fugtige arealer er normalt sene i vækst om foråret, ligesom de  \r\n\r\n ofte vil give anledning til parasitproblemer. Især leverikter kan være et  \r\n\r\n problem på fugtige arealer. Græsset på sådanne arealer vil være meget udsat  \r\n\r\n for beskadigelse p.gr.a. optrædning forår og efterår. Det vil derfor oftest  \r\n\r\n være en betingelse for sådanne arealers brug til hjortefarme, at dyrene kun  \r\n\r\n græsser dem i sommermånederne. </P>  \r\n\r\n<P>Høje og tørre arealer er velegnede til vinteropholdsområder for dyrene. De  \r\n\r\n er til gengæld ofte tørkefølsomme og kan være meget lavtydende i  \r\n\r\n sommermånederne. </P>  \r\n\r\n<P><IMG SRC=\"/image.aspx?id=80454&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Skovbevoksede arealer giver læ og beskyttelse til dyrene i kolde og  \r\n\r\n blæsende perioder. Det er imidlertid vigtigt at være opmærksom på, at med  \r\n\r\n mindre træerne er meget gamle, vil dyrene skrælle barken af dem, -uanset  \r\n\r\n træart. Der findes forskellige metoder til beskyttelse af træerne, men den  \r\n\r\n eneste metode, der virker effektivt, er fysisk beskyttelse af det enkelte  \r\n\r\n træ, eksempelvis ved omvikling med finmasket net. Permanent lævirkning ved  \r\n\r\n brug af yngre beplantning kan således kun etableres, hvis træerne er hegnet  \r\n\r\n fra, så dyrene ikke har adgang til dem. </P>  \r\n\r\n<P> <B>3.1. Belægningsgrad</B>  </P>  \r\n\r\n<P>En græsmarks produktionsevne er bestemt af en lang række faktorer, f.eks.  \r\n\r\n jordtype, plantebestandens sammensætning, styringsniveau, gødskningsniveau og  \r\n\r\n mulighed for vanding. </P>  \r\n\r\n<P>Der kan således være stor forskel i udbytte, dels mellem græsmarker på  \r\n\r\n forskellige jordtyper, og dels mellem græsmarker på samme jordtype. Det er  \r\n\r\n derfor umuligt at opstille entydige retningslinier for, hvilken  \r\n\r\n belægningsgrad der kan anbefales på forskellige jordtyper. Ved en simpel  \r\n\r\n teoretisk beregning, der bl.a. tager udgangspunkt i et bestemt udbytteniveau,  \r\n\r\n kan der imidlertid beregnes en vejledende belægningsgrad. </P>  \r\n\r\n<P><IMG SRC=\"/image.aspx?id=80454&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Det antages, at det indhegnede areal er opdelt i to lige store folde.  \r\n\r\n heraf høstes den ene fold til ensilage/hø i juni. Herved bjærges halvdelen af  \r\n\r\n denne folds årsproduktion. Ved hjælp af fodernormerne for kron- og dådyr kan  \r\n\r\n man beregne et moderdyrs energibehov i sommerhalvåret, og belægningsgraden  \r\n\r\n kan herefter beregnes som vist i tabel 3.1. </P>  \r\n\r\n<P> <I>Tabel 3.1. Beregnet belægningsgrad (antal moderdyr/ha) ved forskellige  \r\n\r\n udbytteniveauer (EF/ha)</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Udbytteniveau                                   2.000  4.000  6.000  \r\n\r\n Høstet i 1. slæt                                    0  1.000  1.500  \r\n\r\n Til afgræsning                                  2.000  3.000  4.500  \r\n\r\n ---------------------------------------------------------------------  \r\n\r\n Antal hinder/ha (* 1)                               4      6     10  \r\n\r\n Antal dåer/ha (* 2)                                 8     12     18  \r\n\r\n ---------------------------------------------------------------------  \r\n\r\n</PRE>  \r\n\r\n<P CLASS=PUNKT> <B>4.</B> Indhegning af hjortefarme </P>  \r\n\r\n<P>Hjortefarme skal være forsvarligt indhegnede, således at dyrene ikke kan  \r\n\r\n løbe ud, og der er derfor opstillet krav til hegnets styrke og opsætning. De  \r\n\r\n detaljerede krav findes i bilaget til bekendtgørelsen om hjortehold m.m.,  \r\n\r\n &#187;Krav til indhegningens hegn&#171;. Her skal de vigtigste punkter  \r\n\r\n nærmere beskrives. </P>  \r\n\r\n<P>Selve <I>nethegnet</I> skal opfylde visse krav til styrke og dimensioner.  \r\n\r\n Nethegnet skal være mindst 190 cm højt. Nethegnet skal monteres, så den  \r\n\r\n nederste tråd højst er 10 cm over jorden, og den øverste tråd er mindst 200  \r\n\r\n cm over jorden. Hvis den øverste tråd ikke er mindst 200 cm over jorden, skal  \r\n\r\n der 20 cm over den øverste tråd monteres en ekstra glat tråd med en  \r\n\r\n brudstyrke svarende til tråd nr. 8. Der må højst være 30 cm mellem de  \r\n\r\n lodrette tråde i nethegnet, og der skal være mindst 17 vandrette tråde. </P>  \r\n\r\n<P> <I>Pælene</I> skal være mindst 3 m lange og træpæle skal have en mindste  \r\n\r\n diameter i toppen, hjørnepæle mindst 14 cm, mellempæle mindst 10 cm. Desuden  \r\n\r\n kan pæle af jernbeton anvendes. Afstanden mellem pælene skal afpasses efter  \r\n\r\n terrænet og vejledning fra fabrikanten af nethegnet. Det er vigtigt, at  \r\n\r\n nethegnets trampolineffekt, opretholdes, og derfor skal såvel for kort som  \r\n\r\n for stor pæleafstand undgås. Nethegnet skal monteres på indersiden af pælene.  \r\n\r\n</P>  \r\n\r\n<P>Alle indgange til farmen skal være forsynet med låger, der kun må være  \r\n\r\n åbne i forbindelse med færdsel ind og ud af hjortefarmen. </P>  \r\n\r\n<P>Sørg for at det nethegn, der opsættes, opfylder kravene i omtalte bilag,  \r\n\r\n og opsættes i overensstemmelse hermed. </P>  \r\n\r\n<P> <B>4.1. Specielle forhold vedrørende indhegning af dyrehaver</B>  </P>  \r\n\r\n<P>Ligesom hjortefarme skal dyrehaver hegnes forsvarligt, således at dyrene  \r\n\r\n ikke kan løbe ud. Reglerne er beskrevet i bilaget til bekendtgørelse om  \r\n\r\n hegning af dyrehaver m.m., &#187;Krav til indhegningens hegn&#171;. Reglerne  \r\n\r\n for indhegning af dyrehaver er i hovedtrækkene de samme som for indhegning af  \r\n\r\n hjortefarme, men der er dog een væsentlig afvigelse: &#187;Færiste&#171; er  \r\n\r\n tilladt i dyrehaver. </P>  \r\n\r\n<P>Sørg for at det nethegn, der opsættes, opfylder kravene i nævnte bilag, og  \r\n\r\n opsættes i overensstemmelse hermed. </P>  \r\n\r\n<P CLASS=PUNKT> <B>5.</B> Aflivning af hjorte i hjortefarme </P>  \r\n\r\n<P>Jagtlovens kapitel 5, der omhandler jagtmåder og jagtredskaber, gælder  \r\n\r\n ikke i forbindelse med aflivning i hjortefarme, idet der her er tale om  \r\n\r\n slagtning af husdyr. </P>  \r\n\r\n<P>Hjortene kan transporteres levende til et slagteri, men på grund af  \r\n\r\n håndteringsmæssige forhold vil dette kun have interesse i forbindelse med  \r\n\r\n slagtning af krondyr. </P>  \r\n\r\n<P>Aflivningen af hjorte i hjortefarme skal foregå i en godkendt  \r\n\r\n aflivningsfold. Fangfolde kan i almindelighed godkendes som aflivningsfold.  \r\n\r\n Formålet med en sådan fold er dels at gøre det muligt for dyrlægen at  \r\n\r\n foretage levende syn inden aflivningen, dels at sørge for, at aflivningen  \r\n\r\n foregår under betryggende forhold. </P>  \r\n\r\n<P>Hvis aflivningen skal foregå ved skydning med riffel på marken, skal der  \r\n\r\n indrettes en speciel aflivningsfold til formålet. Reglerne for etablering af  \r\n\r\n aflivningsfolde findes i bilaget til bekendtgørelsen om hjortehold m.m. Her  \r\n\r\n skal de vigtigste punkter nærmere beskrives. </P>  \r\n\r\n<P>Aflivningsfolden skal indrettes, så skudafstanden maksimalt bliver ca. 50  \r\n\r\n m. Aflivningen bør foregå fra en platform, der er afskærmet, så dyrene ikke  \r\n\r\n kan se dyrlægen og skytten. Platformens gulv bør være mindst 3 m over jorden.  \r\n\r\n Hvis platformen placeres langs aflivningsfoldens ene langside, må folden  \r\n\r\n højst være ca. 30x80 m eller ca. 40x60 m. Hvis aflivningsfolden er større, må  \r\n\r\n der etableres flere platforme. Aflivningsfolden må ikke støde op til  \r\n\r\n yderhegnet på farmen. Der må kun være meget begrænset dækning i  \r\n\r\n aflivningsfolden, f.eks. mindre grupper træer/buske, der giver dyrene en  \r\n\r\n tryghedsfornemmelse. Folden skal være overskuelig fra platformen, så  \r\n\r\n eventuelle anskudte dyr kan aflives hurtigst muligt. </P>  \r\n\r\n<P>For at lette slagteprocessen om efteråret kan følgende simple vejledning  \r\n\r\n følges. Hjortekalvene fravænnes om efteråret eller i løbet af vinteren og  \r\n\r\n græsser i en gruppe for sig selv den følgende sommer. Hvis de vænnes til at  \r\n\r\n blive flyttet fra fold til fold, kan de relativt let flyttes ind i  \r\n\r\n aflivningsfolden, når de skal slagtes. De sidste 14 dage før slagtningen skal  \r\n\r\n finde sted, kan man dagligt fodre spidshjortene ind i aflivningsfolden. Hele  \r\n\r\n slagteproceduren lettes væsentligt, hvis der kun findes slagtedyr i den  \r\n\r\n gruppe, der opholder sig i aflivningsfolden. </P>  \r\n\r\n<P>I Landbrugsministeriets &#187;Bekendtgørelse om slagtning m.v. af  \r\n\r\n hjortedyr og vildt&#171; (nr. 645 af 2. oktober 1987) er der fastsat regler  \r\n\r\n for, hvem der kan foretage aflivning på hjortefarme og hvilken uddannelse,  \r\n\r\n der kræves. Det fremgår heraf, at hjortedyr fra en indhegning på under 50 ha  \r\n\r\n eller fra en registreret hjortefarm kun må af 1) ejeren selv, brugeren eller  \r\n\r\n dennes personale, 2) en dyrlæge, 3) en skytte med afgangseksamen fra  \r\n\r\n Vildtforvaltningens Skole, 4) en faguddannet slagter eller 5) en anden af  \r\n\r\n Veterinærdirektoratet hertil autoriseret person. Hvis der ved aflivningen  \r\n\r\n benyttes andet end boltpistol, skal den pågældende være i besiddelse af  \r\n\r\n gyldigt jagttegn. </P>  \r\n\r\n<P CLASS=PUNKT> <B>6.</B> Adresseliste </P>  \r\n\r\n<P>Følgende adresser kan man få brug for i forbindelse med etablering og </P>  \r\n\r\n<P>registrering af hjortefarme og dyrehaver: </P>  \r\n\r\n<P>Veterinærdirektoratet </P>  \r\n\r\n<P>Frederiksgade 21 </P>  \r\n\r\n<P>1265 København K </P>  \r\n\r\n<P>Tlf. 01 11 48 88 </P>  \r\n\r\n<P>Landbrugsministeriets Vildtforvaltning </P>  \r\n\r\n<P>Kalø </P>  \r\n\r\n<P>8410 Rønde </P>  \r\n\r\n<P>Tlf. 06 37 25 00 </P>  \r\n\r\n<P>Landsforeningen for danske Hjorteavlere </P>  \r\n\r\n<P>Landsformand Eivind Bugge Herlevsen </P>  \r\n\r\n<P>Bugge Skovgård </P>  \r\n\r\n<P>Havndalvej 27 </P>  \r\n\r\n<P>Alstrup </P>  \r\n\r\n<P>9550 Mariager </P>  \r\n\r\n<P>Landskontoret for Kvæg </P>  \r\n\r\n<P>Udkærsvej 15 </P>  \r\n\r\n<P>8200 Århus N </P>  \r\n\r\n<P>Tlf. 06 10 60 88 </P>  \r\n\r\n<P>Det kgl. danske Landhusholdningsselskab </P>  \r\n\r\n<P>Rolighedsvej 26 </P>  \r\n\r\n<P>1958 Frederiksberg C. </P>  \r\n\r\n<P>Tlf. 01 35 02 27 </P>  \r\n\r\n<P> <B>Lov nr 224 af 22 april 1987 om hjortehold.</B>  </P>  \r\n\r\n<P>Udeladt her. </P>  \r\n\r\n<P> <B>Bekendtgørelse nr 391 af 5. juli 1988 om hjortehold m.m.</B>  </P>  \r\n\r\n<P>Udeladt her. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) 450 FE/hind afgræsset i perioden 1/5-30/9. </P>  \r\n\r\n<P>(* 2) 250 FE/då afgræsset i perioden 1/5-30/9. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881340160"
        },
        {
            "displayName": "Entydig dokumentidentifikation",
            "displayValue": "CM039667"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/02/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13401"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}