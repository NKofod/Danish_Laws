{
    "id": 85265,
    "title": "Skrivelse om orientering om ændring af bekendtgørelse om ydelse af hjælpemidler efter bistandslovens § 58. (Til samtlige kommuner og amtskommuner m.fl.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 85 af 19/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om orientering om ændring af  \r\n\r\n bekendtgørelse om ydelse af hjælpemidler efter bistandslovens § 58. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner og amtskommuner  \r\n\r\n m.fl.) </P>  \r\n\r\n<BR>  \r\n\r\n<P>Den 1. juli 1997 ændres Socialministeriets bekendtgørelse nr. 303 af 10.  \r\n\r\n juni 1988 om ydelse af hjælpemidler efter bistandslovens § 58, jf. vedlagte  \r\n\r\n korrekturtryk. (* 1) </P>  \r\n\r\n<P>Ændringen af § 9, stk. 2, betyder, at udgifter til fingerprikker og  \r\n\r\n teststrimler til insulinkrævende diabetikere fremover ydes med den fulde  \r\n\r\n udgift. Hjælpen til blodsukkermåleapparatur ydes som hidtil med halvdelen af  \r\n\r\n udgiften. </P>  \r\n\r\n<P>Ændringerne i § 19 sker som opfølgning på Folketingets vedtagelse af L 250  \r\n\r\n om overførsel af høreapparatområdet til amtskommunerne. Socialministeriet har  \r\n\r\n ved brev af 26. maj 1997 orienteret samtlige kommuner og amtskommuner m.fl.  \r\n\r\n om vedtagelsen af L 250. </P>  \r\n\r\n<P>Den nye formulering af § 19, stk. 1, fastlægger dels, at det er amtsrådet,  \r\n\r\n der har afgørelseskompetencen vedr. støtte til høreapparater - hvilket følger  \r\n\r\n af ændringen af bistandslovens § 58 - dels at støtte til høreapparat følger  \r\n\r\n de generelle tildelingsbetingelser. </P>  \r\n\r\n<P>Det er således op til de enkelte amtskommuner at tilrettelægge  \r\n\r\n sagsbehandlingen i forbindelse med ansøgninger om høreapparater, herunder at  \r\n\r\n etablere forretningsgange, der sikrer, at sagerne er tilstrækkelig oplyst.  \r\n\r\n Dvs. svarende til, hvad der er gældende på størstedelen af det øvrige  \r\n\r\n hjælpemiddelområde, blot med den forskel, at det er kommunerne, der har  \r\n\r\n ansvaret for de øvrige områder. </P>  \r\n\r\n<P>Amterne vil fortsat kunne tilrettelægge høreapparatforsyningen med  \r\n\r\n udgangspunkt i de audiologiske afdelinger, men det er amtsrådet og ikke de  \r\n\r\n audiologiske afdelinger, der har forsyningsansvaret, og det er op til  \r\n\r\n amtsrådet at beslutte, om høreapparaterne skal udleveres af de audiologiske  \r\n\r\n afdelinger. </P>  \r\n\r\n<P>I Københavns og Frederiksberg kommuner er det henholdsvis magistraten og  \r\n\r\n kommunalbestyrelsen, der fremover har ansvaret for at tildele høreapparater  \r\n\r\n til personer med behov herfor. Det har de også efter de hidtil gældende  \r\n\r\n regler, selv om audiologisk afdeling under Hovedstadens Sygehusfælleskab kan  \r\n\r\n udlevere høreapparater og sende regningen til de to kommuner. </P>  \r\n\r\n<P>Ophævelse af hjælpemiddelbekendtgørelsens bestemmelser om, at behovet for  \r\n\r\n høreapparat skal være godtgjort ved undersøgelse på audiologisk afdeling, og  \r\n\r\n at audiologisk afdeling kan udlevere høreapparaterne uden forudgående  \r\n\r\n bevilling, udelukker ikke, at apparaterne fortsat udleveres på audiologisk  \r\n\r\n afdeling under Hovedstadens Sygehusfælleskab efter aftale mellem  \r\n\r\n Frederiksberg og Københavns kommuner og sygehusfællesskabet. </P>  \r\n\r\n<P>Med hensyn til batterier til høreapparater vil det næppe være muligt for  \r\n\r\n amterne at etablere indkøbs- og udleveringsordninger inden 1. juli 1997, hvor  \r\n\r\n de nye regler træder i kraft. Det er derfor fundet hensigtsmæssigt at  \r\n\r\n opretholde den nuværende ordning, hvor det er kommunerne, der sørger for  \r\n\r\n forsyningen med batterier. </P>  \r\n\r\n<P>Da kommunerne fremover ikke ved tilsendelse af regning på høreapparatet  \r\n\r\n vil blive bekendt med, hvilke borgere, der skal have udleveret batterier,  \r\n\r\n henstilles, at amterne orienterer ansøgerens opholdskommune om udleverede  \r\n\r\n høreapparater. </P>  \r\n\r\n<P>Spørgsmålet om eventuel overførsel af opgaverne i forbindelse med  \r\n\r\n udlevering af batterier til høreapparater til amtskommunerne vil indgå om led  \r\n\r\n i opfølgningen på vedtagelsen af lov om social service, der træder i kraft  \r\n\r\n den 1. juli 1998. </P>  \r\n\r\n<P>Det nye stk. 2 i bekendtgørelsens § 22 er en konsekvens af lovændringen,  \r\n\r\n idet det følger af bistandslovens § 15, stk. 6, at amtsrådets afgørelser kan  \r\n\r\n indbringes for Den Sociale Ankestyrelse, medmindre andet er bestemt i loven.  \r\n\r\n Det bemærkes i den forbindelse, at det kun i en overgangsperiode vil være  \r\n\r\n Ankestyrelsen, som er klageinstans for afgørelser om høreapparater. Den 1.  \r\n\r\n juli 1998 vil afgørelserne skulle indbringes for de nye sociale nævn, der  \r\n\r\n oprettes som led i bistandslovsrevisionen. </P>  \r\n\r\n<P>Eventuelle klager over afgørelser vedrørende batterier til høreapparater  \r\n\r\n kan som hidtil indbringes for det sociale ankenævn. </P>  \r\n\r\n<P>Birgit Elvang </P>  \r\n\r\n<P>/Ole Riis Mørk </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Korrekturtryk udelades her. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/1997"
        },
        {
            "displayName": "Accession",
            "displayValue": "C19970008554"
        },
        {
            "displayName": "Entydig dokumentidentifikation",
            "displayValue": "CM044908"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "19/06/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, Handicapkontoret, j.nr. 50150-64"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}