{
    "id": 49129,
    "title": "Cirkulære om forbud efter varmeforsyningsloven mod etablering af elopvarmning i ny bebyggelse beliggende i kollektive forsyningsområder ",
    "documentTypeId": "140",
    "isSagsforlobPeriodValid": false,
    "shortName": "CIR nr 5020 af 30/11/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om forbud efter varmeforsyningsloven  \r\n\r\n mod etablering af elopvarmning i ny bebyggelse beliggende i kollektive  \r\n\r\n forsyningsområder </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>30.</B> november 1988 </P>  \r\n\r\n<P>Til samtlige kommunalbestyrelser </P>  \r\n\r\n<P>Forbud efter varmeforsyningsloven mod etablering af elopvarmning i ny  \r\n\r\n bebyggelse beliggende i kollektive forsyningsområder. </P>  \r\n\r\n<P CLASS=PUNKT> <B>1.</B> Baggrund </P>  \r\n\r\n<P>I overensstemmelse med varmeforsyningslovens målsætning om at fremme  \r\n\r\n samfundsøkonomiske varmeforsyningsformer pålægger Energiministeriet hermed, i  \r\n\r\n medfør af § 21, stk. 2, jfr. § 3, alle kommunalbestyrelser at nedlægge forbud  \r\n\r\n mod etablering af elopvarmning i ny bebyggelse i områder, der er eller bliver  \r\n\r\n udlagt til kollektiv varmeforsyning. </P>  \r\n\r\n<P>Ifølge § 21, stk. 1, kan kommunalbestyrelsen i dag, når det skønnes  \r\n\r\n nødvendigt til gennemførelse af varmeforsyningsplanlægningen, bestemme at  \r\n\r\n nærmere angivne opvarmningssystemer ikke må etableres i ny bebyggelse  \r\n\r\n indenfor et afgrænset geografisk område. Denne bestemmelse er allerede i et  \r\n\r\n vist omfang anvendt af en del kommunalbestyrelser. </P>  \r\n\r\n<P>Efter § 21, stk. 2, kan energiministeren endvidere pålægge  \r\n\r\n kommunalbestyrelsen at træffe bestemmelse om gennemførelsen af sådanne  \r\n\r\n forbud. Bemyndigelsen hertil skal sammenholdes med lovens § 3, hvorefter  \r\n\r\n energiministeren kan bestemme, at nærmere angivne forudsætninger af  \r\n\r\n energimæssig og økonomisk karakter skal lægges til grund for den kommunale  \r\n\r\n varmeforsyningsplanlægning. På grundlag heraf kan der løbende i  \r\n\r\n varmeplanlægningen indpasses målsætninger, der tilstræbes opfyldt med hensyn  \r\n\r\n til, hvilke energiformer og opvarmningsmetoder der skal tillægges en  \r\n\r\n prioriteret anvendelse. </P>  \r\n\r\n<P>Anvendelsen af varmeforsyningslovens § 21, stk. 2, skal bl.a. ses på  \r\n\r\n baggrund af, at elopvarmningen har vist sig at få en betydelig større  \r\n\r\n udbredelse i kollektive forsyningsområder end forventet, navnlig i nybyggeri.  \r\n\r\n Desuden tillægges miljøhensyn en videregående prioritet med den følge, at  \r\n\r\n miljøkravene til energiforsyningen skærpes. Elopvarmning kræver således  \r\n\r\n større brændselsforbrug end anden varmeforsyning, ligesom forureningen fra  \r\n\r\n elproduktion til varmeformål er større end ved andre opvarmningsmetoder. </P>  \r\n\r\n<P>Bl.a. på denne baggrund finder jeg det nødvendigt at indpasse elvarme på  \r\n\r\n en mere hensigtsmæssig måde i varmeplanlægningen ved indførelse af en  \r\n\r\n almindelig, og dermed administrativ enklere og hurtigt virkende regulering  \r\n\r\n for ny bebyggelse i kollektive forsyningsområder. </P>  \r\n\r\n<P>Indførelsen af denne almindelige regulering vil begrænse den fortsatte  \r\n\r\n udbredelse af elvarme og understøtte og fremme mulighederne for at gennemføre  \r\n\r\n den vedtagne og kommende varmeplanlægning. Ved at varmemarkedet dækkes gennem  \r\n\r\n kollektiv forsyning, specielt i de nyetablerede områder, vil rentabiliteten  \r\n\r\n af afholdte og besluttede investeringer sikres mest muligt, ligesom øget  \r\n\r\n tilslutning forbedrer muligheden for at udvide samproduktionen af el og  \r\n\r\n varme. </P>  \r\n\r\n<P>Samtidig vil et forbud medvirke til, at investeringer i konkurrerende  \r\n\r\n forsyningssystemer undgås, ligesom det bidrager til elbesparelser og dermed  \r\n\r\n mindsker behovet for udbygning med ny elproduktionskapacitet. </P>  \r\n\r\n<P>I medfør af varmeforsyningslovens § 21, stk. 2, jfr. § 3, finder jeg det  \r\n\r\n derfor nødvendigt hermed at pålægge kommunalbestyrelserne at nedlægge forbud  \r\n\r\n mod etablering af elopvarmning for ny bebyggelse i områder, der er eller  \r\n\r\n bliver udlagt til kollektiv varmeforsyning. </P>  \r\n\r\n<P>Denne skrivelse har, i henhold til varmeforsyningslovens § 38, været  \r\n\r\n forelagt Folketingets Energipolitiske Udvalg, jfr. vedlagte skrivelse af 19.  \r\n\r\n oktober 1988, og har endvidere været drøftet med Kommunernes Landsforening.  \r\n\r\n</P>  \r\n\r\n<P CLASS=PUNKT> <B>2.</B> Gyldighedsområde </P>  \r\n\r\n<P>I varmeplanlægningen skal det for fremtiden gælde, at alle områder, udlagt  \r\n\r\n til kollektiv forsyning, er undergivet forbud mod etablering af elopvarmning  \r\n\r\n i ny bebyggelse. </P>  \r\n\r\n<P>For så vidt angår områder, som er udlagt til kollektiv varmeforsyning i  \r\n\r\n vedtagne forslag til eller endeligt vedtagne kommunale varmeplaner, kommunale  \r\n\r\n delplaner eller tillæg hertil eller i godkendte eller anmeldte  \r\n\r\n varmeforsyningsprojekter, skal kommunalbestyrelsen inden for den i afsnit 4  \r\n\r\n nævnte frist træffe beslutning om elopvarmningsforbud i ny bebyggelse i de  \r\n\r\n pågældende områder. </P>  \r\n\r\n<P>For så vidt angår områder, som i den videre varmeplanlægning udlægges til  \r\n\r\n kollektiv varmeforsyning, skal kommunalbestyrelsen, samtidig med vedtagelsen  \r\n\r\n af forslag til varmeplan eller tillæg hertil eller samtidig med godkendelsen  \r\n\r\n (anmeldelsen) af varmeforsyningsprojekter, træffe beslutning om forbud mod  \r\n\r\n elopvarmning i ny bebyggelse i de pågældende områder. </P>  \r\n\r\n<P>Såfremt kommunalbestyrelsen allerede har anvendt varmeforsyningslovens §  \r\n\r\n 21, stk. 1, for områder, der i henhold til vedtagne kommunale varmeplaner og  \r\n\r\n delplaner m.v. er udlagt til kollektiv forsyning, er det unødvendigt at  \r\n\r\n træffe fornyet beslutning for disse områder, da sådanne forbud anses for  \r\n\r\n omfattet af nærværende pålæg og således forbliver i kraft. </P>  \r\n\r\n<P CLASS=PUNKT> <B>3.</B> Forbudets indhold og omfang </P>  \r\n\r\n<P>Svarende til den gældende bestemmelse i § 21, stk. 1, angår det af  \r\n\r\n pålægget omfattede forbud alene etablering af elopvarmning i ny bebyggelse og  \r\n\r\n berører således ikke eksisterende bebyggelse. </P>  \r\n\r\n<P>Forbudet retter sig ligesom den gældende bestemmelse alene mod  \r\n\r\n elopvarmningssystemer, der ikke eller kun vanskeligt vil kunne tilsluttes et  \r\n\r\n kollektivt forsyningssystem. Forbudet omfatter således alene installation af  \r\n\r\n direkte elopvarmning og f.eks. ikke elpatroner i et vandbåret centralsystem  \r\n\r\n eller eldrevne varmepumper. På samme måde er forbudet alene rettet mod  \r\n\r\n installation af elopvarmning som bebyggelsens primære varmekilde. Forbudet  \r\n\r\n hindrer således ikke opsætning af elradiatorer i begrænset omfang som  \r\n\r\n supplerende varmekilde f.eks. i yderrum eller loftsrum.For forbudet gælder  \r\n\r\n samme undtagelser og dispensationsbeføjelser som ved administration af  \r\n\r\n forbudet efter den gældende bestemmelse i § 21, stk. 1, jfr.  \r\n\r\n tilslutningsbekendtgørelsens § 15. </P>  \r\n\r\n<P>Undtaget vil således være bygninger, som ikke er beregnet til at være  \r\n\r\n konstant opvarmede i fyringssæsonen, f.eks. sommerhuse, fritidshuse, klubhuse  \r\n\r\n og visse kulturelle organisationer. Det samme gælder visse bygningskategorier  \r\n\r\n med begrænset energiforbrug og ringe talmæssig betydning som f.eks. kirker og  \r\n\r\n forsamlingshuse. </P>  \r\n\r\n<P>For så vidt angår de særlige tilfælde, hvor ombygningen af eksisterende  \r\n\r\n bebyggelse har en så omfattende karakter, at den kan anses som ny bebyggelse  \r\n\r\n i lovens forstand, skal det fremhæves, at byggetekniske forhold kan føre til  \r\n\r\n undtagelse fra forbudet. Det vil være tilfældet, hvor bygningens omstilling  \r\n\r\n til kollektiv varmeforsyning vil være uforholdsmæssig dyr på grund af de  \r\n\r\n herved nødvendiggjorte større installations- eller bygningsændringer. Dette  \r\n\r\n forhold vil være af særlig betydning for byfornyelse. </P>  \r\n\r\n<P>Der vil endvidere være adgang til at dispensere fra forbudet i andre  \r\n\r\n særlige tilfælde, f.eks. for forsøgs- og demonstrationsbyggeri. </P>  \r\n\r\n<P>Den hidtidige praksis for dispensation til lavenergihuse fra forbud mod  \r\n\r\n etablering af elopvarmning efter varmeforsyningslovens § 21 forudsættes  \r\n\r\n opretholdt. Der er hidtil i udbyggede områder givet dispensation til  \r\n\r\n lavenergihuse beliggende i områder for kollektiv varmeforsyning, når de har  \r\n\r\n opfyldt visse krav om reduceret energibehov i forhold til kravene ifølge  \r\n\r\n bygningsreglementet. </P>  \r\n\r\n<P CLASS=PUNKT> <B>4.</B> Forbudets gennemførelse og frister </P>  \r\n\r\n<P>For så vidt angår områder, der allerede er udlagt til kollektiv  \r\n\r\n varmeforsyning, jfr. afsnit 2, skal kommunalbestyrelsen træffe den til  \r\n\r\n gennemførelse af elopvarmningsforbudet nødvendige beslutning inden den 16.  \r\n\r\n januar 1989. </P>  \r\n\r\n<P>For områder, der senere i varmeplanlægningen udlægges til kollektiv  \r\n\r\n varmeforsyning, skal der træffes beslutning om elopvarmningsforbud samtidig  \r\n\r\n med vedtagelsen af forslag til varmeplan eller tillæg hertil, vedtagelse af  \r\n\r\n forslag til delplantillæg og godkendelsen (anmeldelsen) af et projekt. </P>  \r\n\r\n<P>Grundlaget for kommunens afgrænsning af områder, hvor der nedlægges  \r\n\r\n elopvarmningsforbud, er den eksisterende energidistriktsinddeling.  \r\n\r\n Kommunalbestyrelsens beslutning om elopvarmningsforbud skal derfor indeholde  \r\n\r\n en angivelse af, for hvilke energidistrikter (angivet ved numre og navne)  \r\n\r\n forbudet gælder. Distrikterne dokumenteres på kort, og suppleres eventuelt  \r\n\r\n med en ajourført liste fra CPR-vejregisteret. I tilfælde hvor et  \r\n\r\n energidistrikt omfatter områder udover de, der er udlagt til kollektiv  \r\n\r\n forsyning, må energidistriktsgrænserne korrigeres. </P>  \r\n\r\n<P>Kommunalbestyrelsens beslutning om forbud mod etablering af elopvarmning i  \r\n\r\n områder, der allerede er udlagt til kollektiv varmeforsyning bekendtgøres ved  \r\n\r\n annoncering i dagspressen. Forbudet træder i kraft ved offentliggørelsen, som  \r\n\r\n skal finde sted snarest efter vedtagelsen af forbudet i kommunalbestyrelsen.  \r\n\r\n Afgørende for om forbudet er gældende for den enkelte grundejer, vil være  \r\n\r\n tidspunktet for indgivelse af ansøgning om byggetilladelse. Er ansøgning  \r\n\r\n herom indgivet før tidspunktet for offentliggørelsen af kommunalbestyrelsens  \r\n\r\n beslutning om nedlæggelse af forbud, gælder forbudet således ikke. </P>  \r\n\r\n<P>Med hensyn til ikrafttræden og meddelelse af forbud, der først besluttes  \r\n\r\n senere, i forbindelse med at nye områder udlægges til kollektiv forsyning,  \r\n\r\n gælder de hidtil anvendte regler. </P>  \r\n\r\n<P>Det forudsættes, at kommunalbestyrelsen bl.a. i forbindelse med  \r\n\r\n byggesagsbehandlingen fører kontrol med overholdelse af  \r\n\r\n elopvarmningsforbudet. </P>  \r\n\r\n<P>Energiministeriet skal henlede opmærksomheden på, at kommunalbestyrelsen  \r\n\r\n for områder, hvor der endnu ikke foreligger vedtagne kommunale varmeplaner  \r\n\r\n m.v., fortsat har mulighed for at anvende den gældende bestemmelse i lovens §  \r\n\r\n 21, stk. 1, og træffe beslutning om nedlæggelse af forbud, såfremt det  \r\n\r\n hidtidige planlægningsarbejde er så langt fremskredent, at det er afklaret,  \r\n\r\n at det pågældende område skal planlægges forsynet med kollektiv  \r\n\r\n varmeforsyning. </P>  \r\n\r\n<P>Endvidere kan der henvises til Kommunalplanlovens § 18 eller § 36,  \r\n\r\n hvorefter kommunalbestyrelsen kan beslutte, at der bl.a. i en lokalplan  \r\n\r\n optages bestemmelse om, at ny bebyggelse ved ibrugtagningen skal tilsluttes  \r\n\r\n et kollektivt varmeforsyningsanlæg. Disse bestemmelser kan anvendes, selv om  \r\n\r\n der endnu ikke eksisterer et kollektivt varmeforsyningsanlæg eller er  \r\n\r\n konkrete planer om etableringen heraf. </P>  \r\n\r\n<P>Energiministeriet skal endeligt henstille, at kommunalbestyrelserne søger  \r\n\r\n at fremskynde udestående beslutninger om kommende kollektive  \r\n\r\n forsyningsområder, således at elopvarmningsforbudet tidligst muligt får den  \r\n\r\n tilsigtede virkning i alle kollektive forsyningsområder. </P>  \r\n\r\n<P>Henvendelser vedrørende denne skrivelse bedes rettet til Energistyrelsen,  \r\n\r\n telefon: (01) 92 67 00. </P>  \r\n\r\n<P>Kopi af denne skrivelse er tilsendt en række selskaber og organisationer,  \r\n\r\n jfr. vedlagte fortegnelse. </P>  \r\n\r\n<P>Jens Bilgrav-Nielsen </P>  \r\n\r\n<P>/ Jørgen Staffeldt </P>  \r\n\r\n<P>Arbejdsministeriet </P>  \r\n\r\n<P>Boligministeriet </P>  \r\n\r\n<P>- Byggestyrelsen </P>  \r\n\r\n<P>Finansministeriet </P>  \r\n\r\n<P>- Administrations- og Personaledepartementet </P>  \r\n\r\n<P>- Budgetdepartementet </P>  \r\n\r\n<P>Industriministeriet </P>  \r\n\r\n<P>Landbrugsministeriet </P>  \r\n\r\n<P>Miljøministeriet </P>  \r\n\r\n<P>- Miljøstyrelsen </P>  \r\n\r\n<P>- Planstyrelsen </P>  \r\n\r\n<P>- Skov- og Naturstyrelsen </P>  \r\n\r\n<P>Trafikministeriet </P>  \r\n\r\n<P>Amtsrådsforeningen i Danmark </P>  \r\n\r\n<P>Hovedstadsrådet </P>  \r\n\r\n<P>Kommunernes Lnadsforening </P>  \r\n\r\n<P>Københavns Kommune </P>  \r\n\r\n<P>Frederiksberg Kommune </P>  \r\n\r\n<P>Håndværksrådet </P>  \r\n\r\n<P>Industrirådet </P>  \r\n\r\n<P>Entreprenørforeningen </P>  \r\n\r\n<P>Arbejderbevægelsens Erhvervsråd </P>  \r\n\r\n<P>Landsorganisationen i Danmark </P>  \r\n\r\n<P>Forbrugerklagenævnet </P>  \r\n\r\n<P>Forbrugerrådet </P>  \r\n\r\n<P>Dansk Olie &amp; Naturgas A/S </P>  \r\n\r\n<P>KOMGAS I/S </P>  \r\n\r\n<P>Naturgas Syd I/S </P>  \r\n\r\n<P>Naturgas Midt/Nord/I/S </P>  \r\n\r\n<P>Naturgas Fyn I/S </P>  \r\n\r\n<P>Naturgas Sjælland I/S </P>  \r\n\r\n<P>Hovedstadsregionens Naturgas I/S </P>  \r\n\r\n<P>Foreningen Dansk Gas </P>  \r\n\r\n<P>Danske Fjernvarmeværkers Forening </P>  \r\n\r\n<P>Danske Elværkers Forening </P>  \r\n\r\n<P>Organisationen for Vedvarende Energi </P>  \r\n\r\n<P>Landsforeningen af Landsbysamfund </P>  \r\n\r\n<P>Landsbyerne i Danmark </P>  \r\n\r\n<P>Grundejernes Landsforbund </P>  \r\n\r\n<P>Lejernes Landsorganisation </P>  \r\n\r\n<P>Monopoldirektoratet </P>  \r\n\r\n<P>Oliebranchens Fællesrepræsentation </P>  \r\n\r\n<P>Amtskommunerne og Kommunernes Forskningsinstitution </P>  \r\n\r\n<P>ELFO - Elektroinstallatørernes Landsforening </P>  \r\n\r\n<P>FAFGA </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19880502009"
        },
        {
            "displayName": "Entydig dokumentidentifikation",
            "displayValue": "CM007938"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/07/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5020"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/11/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energiministeriet"
        },
        {
            "displayName": "Ressortministeriets journalnummer",
            "displayValue": "6111-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}