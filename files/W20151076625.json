{
    "id": 172884,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10766 af 27/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 2007-2042</span>\r\n   </p>\r\n   <p class=\"TekstGenerel\">\r\n      <span class=\"Italic\">Det var ikke i strid med ligestillingslovens § 2, at et bibliotek havde oprettet et \"mandehjørne\" med litteratur, der primært henvender sig til mænd.</span>\r\n   </p>\r\n   <p class=\"TekstGenerel\">¬Et bibliotek iværksatte i begyndelsen af 2005 et \"mandeprojekt\", der skulle appellere til mænd i den erhvervsdygtige alder, idet denne gruppe tidligere havde været underrepræsenteret bland bibliotekets lånere. En kvinde mente, at dette var i strid med ligestillingslovens § 2. Kvinden gjorde gældende, at det var kvindediskriminerende at opsætte skilte, der henviste til et område med bøger kun for mænd. Biblioteket gjorde gældende, at \"mandehjørnet\" skulle appellere til mænd, men kunne benyttes af begge køn, og at der blot var tale om en interesseudstilling - ligesom udstillinger for f.eks. have- eller hobbyinteresserede.</p>\r\n   <p class=\"TekstGenerel\">¬Nævnet fandt, at oprettelsen af \"mandehjørnet\" ikke var i strid med forbudet mod forskelsbehandling, som det er udtrykt i ligestillingslovens § 2, idet området var tilgængeligt for såvel mandlige som kvindelige brugere.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om et biblioteks oprettelse af et \"mandehjørne\" med bøger mv., der skal appellere til mænd. ¬¬<span class=\"Bold\">Sagsfremstilling:</span> ¬Indklagede, et kommunalt bibliotek, iværksatte i begyndelsen af 2005 et \"mandeprojekt\", der blev støttet af Biblioteksstyrelsen. Formålet med projektet var at få flere mænd i den erhvervsdygtige alder til at benytte biblioteket, idet denne gruppe i mange år havde været underrepræsenteret blandt bibliotekets lånere. ¬¬Som led i mandeprojektet blev der oprettet et område, som indklagede har navngivet \"Mandehjørnet\". Mandehjørnet er placeret midt i biblioteket og er tilgængeligt for både kvinder og mænd, selvom der på området er samlet sports-, edb-lydbøger, et udvalg af tidsskrifter og spændingsbøger, som biblioteket har vurderet appellerer primært til mænd. ¬¬Klageren, en kvinde, har ved brev af 27. april 2007 indbragt sagen for Ligestillings-nævnet. ¬¬<span class=\"Bold\">Parternes påstande:</span> ¬<span class=\"Bold\">Klageren</span> påstår, at det oprettede mandehjørne er i strid med ligestillingsloven, idet der er tale om forskelsbehandling på grund af køn. ¬¬<span class=\"Bold\">Indklagede</span> påstår sig frifundet. ¬¬<span class=\"Bold\">Parternes argumentation</span>: ¬<span class=\"Bold\">Klageren</span> anfører, at det er kvindediskriminerende at opsætte og skilte med et område med bøger kun for mænd. ¬¬Det gøres gældende, at det er dobbeltmoralsk, når indklagede henviser til, at kvindelige brugere af biblioteket også har adgang til området, idet biblioteket i så fald ikke behøvede at skilte på et offentligt sted med, at området er for mænd. ¬¬Det gøres endvidere gældende, at mandeprojektet er en glidebane, der kan føre til middelalderlige tilstande. ¬¬<span class=\"Bold\">Indklagede</span> har til støtte for sin påstand om frifindelse anført, at selvom hjørnet skal appellere til mænd, har kvindelige brugere af biblioteket ligeledes adgang til området, og mange kvinder bruger rent faktisk området. ¬¬Det gøres således gældende, at det ikke er korrekt, som anført af klageren, at biblioteket har oprettet og skiltet med et område med bøger kun for mænd. I andre områder af biblioteket er der oprettet skiltes med f.eks. \"Hobbyrum\", der henvender sig til hobbyinteresserede, ligesom biblioteket har et \"Krimirum\" for krimiinteresserede osv. Endvidere anfører indklagede, at biblioteket periodisk har forskellige udstillinger til forskellige målgrupper - unge, mænd, kvinder, havefolket osv. Udstillingerne er naturligvis også tilgængelige for alle. Mandehjørnet skal derfor betragtes som en udstilling, der kan benyttes af alle på samme måde som de andre udstillinger. ¬¬<span class=\"Bold\">Ligestillingsnævnets bemærkninger og konklusion:</span> ¬I henhold til ligestillingslovens § 19, stk.1 (jf. lovbekendtgørelse nr. 1527 af 19. de-cember 2004), kan nævnet behandle sager om forskelsbehandling på grund af køn efter § 2 samt efter lov om lige løn til mænd og kvinder, lov om ligebehandling af mænd og kvinder med hensyn til beskæftigelse og barselsorlov mv. og lov om ligebehandling af mænd og kvinder inden for de erhvervstilknyttede sikringsordninger. Nævnet kan herunder tilkende godtgørelse og underkende afskedigelse, i det omfang det følger af de nævnte love mv. ¬¬Efter ligestillingslovens § 2, er det ikke tilladt at forskelsbehandle kvinder og mænd inden for offentlig forvaltning og erhvervsmæssig og almen virksomhed. ¬¬Ligestillingsnævnet lægger til grund, at \"Mandehjørnet\" er tilgængeligt for såvel mandlige som kvindelige brugere af biblioteket. At områdets navn og indhold er udvalgt med det formål at appellere mere til de mandlige brugere af biblioteket, finder nævnet ikke er i strid med forbuddet mod forskelsbehandling på grund af køn, således som det er udtrykt i ligestillingslovens § 2. ¬¬Ligestillingsloven er efter sagens anlæg blevet ændret ved lov nr. 434 af 11. maj 2007. ¬&amp;Aelig; ndringen har ikke betydning for nævnets afgørelse, idet sagen blev indbragt for nævnet før lovændringen. ¬¬Herefter ¬¬<span class=\"Bold\">b e s t e m m e s:</span></p>\r\n<p>¬Klagen tages ikke til følge. ¬</p>\r\n<p>\r\n   <span class=\"Italic\">&lt;2007-2042&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "W20151076625"
        },
        {
            "displayName": "Entydig dokumentidentifikation",
            "displayValue": "CF001701"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10766"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/09/2007"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "2007-2042"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}