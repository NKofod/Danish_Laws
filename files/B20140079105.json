{
    "id": 164017,
    "title": "Bekendtgørelse om oplysninger om udgifter til sagkyndig bistand m.v. ved godtgørelse efter skatteforvaltningslovens kapitel 19",
    "documentTypeId": "60",
    "isSagsforlobPeriodValid": true,
    "shortName": "BEK nr 791 af 25/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om oplysninger om udgifter til sagkyndig bistand m.v. ved godtgørelse efter skatteforvaltningslovens kapitel 19</p>\r\n<p class=\"Indledning2\">I medfør af § 58 i skatteforvaltningsloven, jf. lovbekendtgørelse nr. 175 af 23. februar 2011, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I ansøgningen om omkostningsgodtgørelse skal det oplyses, hvorvidt den sagkyndige bistand har været ydet af en advokat, statsautoriseret eller registreret revisor, en drifts-, økonomi- eller skattekonsulent inden for jordbrugsfaglige områder, et medlem af Foreningen Danske Revisorer eller af en person, der kan ligestilles hermed. For så vidt angår den sidste gruppe skal den pågældende sagkyndige kunne dokumentere personlig uddannelse og praktisk erfaring i behandlingen af skatte- eller afgiftssager.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> En sagkyndig erklæring, hvortil udgifterne er godtgørelsesberettigede efter skatteforvaltningslovens § 54, stk. 1, nr. 4, kan indhentes fra en person, der ikke tilhører den kreds af sagkyndige, der er nævnt i stk. 1.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Med ansøgningen om omkostningsgodtgørelse skal der for hver instansbehandling, for hvilken der søges godtgørelse, følge en kopi af</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> den afgørelse, som den pågældende instans har truffet i skatte- eller afgiftssagen,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> udtalelsen fra den administrative instans efter skatteforvaltningslovens § 56 og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> den eller de regninger, der søges godtgørelse for.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved ansøgning om acontoudbetalinger til foreløbig godtgørelse af udgifterne til sagkyndig bistand m.v. skal følgende dokumenter vedlægges:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> Ved klage til en administrativ klageinstans, jf. skatteforvaltningslovens § 55, stk. 1, nr. 1 og 2, vedlægges en kopi af klageskrivelsen. Såfremt klageren vælger Landsskatteretten som klageinstans, jf. skatteforvaltningslovens § 35 b, stk. 5, vedlægges kopi af den meddelelse fra klageren til Skatteankestyrelsen, hvori klageren tilkendegiver sit valg. Desuden vedlægges meddelelser fra Skatteankestyrelsen til klageren om visitering, jf. skatteforvaltningslovens § 35 b, stk. 4 og 5, hvis der på ansøgningstidspunktet foreligger sådanne meddelelser.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> Ved anmodning om genoptagelse, jf. skatteforvaltningslovens § 55, stk. 1, nr. 4, vedlægges en kopi af anmodningen om genoptagelse.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num3\">3)</span> Ved myndighedernes videreførelse af sagen, jf. skatteforvaltningslovens § 52, stk. 2, 1., 2. og 3. led, vedlægges en kopi af myndighedernes underretning herom til den skattepligtige m.v.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num4\">4)</span> Ved anmodning til SKAT om bistand til ophævelse af dobbeltbeskatning, jf. skatteforvaltningslovens § 55, stk. 1, nr. 6, vedlægges en kopi af anmodningen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num5\">5)</span> Ved indbringelse af sagen for domstolene, jf. skatteforvaltningslovens § 55, stk. 3, vedlægges en kopi af stævningen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num6\">6)</span> Ved anke af en dom, jf. skatteforvaltningslovens § 55, stk. 3, vedlægges en kopi af ankestævningen.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Det er en betingelse for at opnå omkostningsgodtgørelse, at regningen fra den sagkyndige er udarbejdet på grundlag af sædvanlig fakturering, som er stilet til den godtgørelsesberettigede. Regningen skal være delt op med hensyn til størrelsen af honoraret for arbejdet ved hver instans pr. klagepunkt og skal indeholde oplysninger om anvendt antal timer pr. instans pr. klagepunkt (eventuelt skønsmæssigt fordelt), jf. dog stk. 5. Det skal desuden klart fremgå af regningen, hvilke udgifter der er godtgørelsesberettigede, og hvilke der ikke er, jf. § 3. Der skal tillige være en kort beskrivelse af det arbejde, som den sagkyndige har udført ved hver instans, og om der er særlige forhold, som begrunder honorarkravet, jf. dog stk. 5. Den sagkyndige attesterer rigtigheden af disse oplysninger ved sin underskrift på ansøgningen, jf. § 5, stk. 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Fører den godtgørelsesberettigede selv sagen, kan der opnås omkostningsgodtgørelse for de udgifter, der er nævnt i skatteforvaltningslovens § 54, stk. 1, nr. 2-6, ved fremlæggelse af behørig dokumentation for disse udgifter ved hver instans, jf. stk. 1, 2 og stk. 5. Der kan ikke opnås godtgørelse for omkostninger, der svarer til den pågældendes tidsforbrug, f.eks. udmålt som tabt arbejdsfortjeneste.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Ved ansøgning om acontoudbetaling efter stk. 2, gælder kravet i stk. 3, 2. og 4. pkt., samt i stk. 4, 1. pkt., om opdeling af de godtgørelsesberettigede udgifter m.v. pr. instans ikke, hvis ansøgningen indgives til SKAT, inden Skatteankestyrelsen har meddelt den godtgørelsesberettigede, til hvilken instans klagen visiteres, eller inden klageren har valgt Landsskatteretten som klageinstans.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Såfremt der i skatte- eller afgiftssagen tillige indgår spørgsmål, der ikke er omfattet af ordningen om omkostningsgodtgørelse, skal der foretages en opdeling af sagens udgifter. Arbejdets omfang, tidsforbruget og eventuelt partens økonomiske interesse vedrørende sagens forskellige spørgsmål vil kunne danne udgangspunkt for udskillelse af de godtgørelsesberettigede udgifter.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> SKAT kan til brug for behandlingen af ansøgningen om omkostningsgodtgørelse anmode den godtgørelsesberettigede eller den sagkyndige om yderligere oplysninger. Tilsvarende kan SKAT i tvivlstilfælde indhente supplerende udtalelser m.v. fra den administrative myndighed, der har truffet afgørelse i klagesagen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Til brug for ansøgningen om omkostningsgodtgørelse skal den godtgørelsesberettigede indsende de oplysninger, som fremgår af SKATs blanket, jf. stk. 2. Ansøgningen skal være underskrevet af den godtgørelsesberettigede og attesteret af en eventuel sagkyndig, jf. § 2, stk. 3, sidste punktum.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> En ansøgningsblanket kan rekvireres hos SKAT og ligger på SKATs hjemmeside (www.skat.dk). Ansøgningen indsendes til SKAT.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Hvis en anden er blevet bemyndiget til at modtage omkostningsgodtgørelse, skal den godtgørelsesberettigede fremlægge dokumentation herfor. Hvis kravet på omkostningsgodtgørelse er overdraget til den sagkyndige, herunder pantsat, jf. skatteforvaltningslovens § 52, stk. 6, skal dette fremgå af ansøgningen.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Såfremt der er mulighed herfor, kan den godtgørelsesberettigede indsende ansøgningen med bilag digitalt. Underskrifterne på ansøgningen skal da afgives ved digital signatur.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Oplysningerne til brug for opgørelse af omkostningsgodtgørelse efter skatteforvaltningslovens kapitel 19 gives under strafansvar efter skatteforvaltningslovens § 60.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. juli 2014.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Bekendtgørelse nr. 958 af 10. oktober 2005 om oplysninger om udgifter til sagkyndig bistand m.v. ved godtgørelse efter skatteforvaltningslovens kapitel 19 ophæves.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Bekendtgørelsen har virkning for ansøgninger, som indgives til SKAT efter den 1. juli 2014.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 25. juni 2014</p><p class=\"Sign1\" align=\"center\">Morten Østergaard</p><p class=\"Sign2\" align=\"right\">/ Per Hvas</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2014"
        },
        {
            "displayName": "Accession",
            "displayValue": "B20140079105"
        },
        {
            "displayName": "Entydig dokumentidentifikation",
            "displayValue": "AN011732"
        },
        {
            "displayName": "Dato for førstegangsindlæggelse",
            "displayValue": "28/06/2014"
        },
        {
            "displayName": "Dato for indlæggelse",
            "displayValue": "28/06/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "791"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "25/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteministeriet"
        },
        {
            "displayName": "Ressortministeriets journalnummer",
            "displayValue": "Skatteministeriet, j.nr. 14-2116516"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}