{
    "id": 33916,
    "title": "Dagpenge - barseldagpenge - dagpengegivende indtægt - uddannelsesydelse efter lov om arbejdstilbud til ledige - nyuddannedes dagpengeret (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19154 af 06/05/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en sag om barseldagpenge til en ansøger, der havde modtaget  \r\n\r\n uddannelsesydelse som ledig under 25 år efter lov om arbejdstilbud til ledige  \r\n\r\n til gennemførelse af en uddannelse som teknisk assistent, fandtes  \r\n\r\n uddannelsesydelsen ikke at kunne anses som dagpengegivende indtægt efter  \r\n\r\n dagpengelovens § 2, stk. 1, og § 1 i Socialministeriets bekendtgørelse af 20.  \r\n\r\n december 1982 om dagpengegivende indtægter. </I> </P>  \r\n\r\n<P> <I>Ankestyrelsen lagde vægt på, at ydelsen ikke var indtjent i et  \r\n\r\n lønmodtagerforhold i arbejdsretlig forstand, jfr. § 1, stk. 1, nr. 6, i den  \r\n\r\n nævnte bekendtgørelse. </I> </P>  \r\n\r\n<P> <I>Ansøgeren fandtes herefter ikke at opfylde betingelserne i  \r\n\r\n dagpengelovens § 34, stk. 1, nr. 2, idet hun ikke havde haft dagpengegivende  \r\n\r\n indtægt eller været tilmeldt arbejdsformidlingen som arbejdssøgende i de  \r\n\r\n sidste 4 uger før fraværsperioden, jfr. </I> </P>  \r\n\r\n<P> <I>Sikringsstyrelsens vejledning af 18. december 1985. </I> </P>  \r\n\r\n<P> <I>Ansøgeren fandtes heller ikke at have opnået ret til barseldagpenge  \r\n\r\n efter dagpengelovens § 35, da hun havde gennemført uddannelsen til teknisk  \r\n\r\n assistent på mindre end 18 måneder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - barseldagpenge - dagpengegivende  \r\n\r\n indtægt - uddannelsesydelse efter lov om arbejdstilbud til ledige -  \r\n\r\n nyuddannedes dagpengeret (* 1) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger rettede i slutningen af maj 1986 henvendelse til  \r\n\r\n socialforvaltningen med henblik på at få barseldagpenge fra den 23. juni  \r\n\r\n 1986. Ansøgeren havde fra 1984 til august 1985 modtaget  \r\n\r\n arbejdsløshedsdagpenge. Hun modtog herefter uddannelsesydelse efter reglerne  \r\n\r\n om uddannelsesydelse til ledige under 25 år i lov om arbejdstilbud til ledige  \r\n\r\n til en uddannelse som teknisk assistent. Denne uddannelse er 2-årig. På grund  \r\n\r\n af tidligere praktiktid fik ansøgeren imidlertid dispensation fra denne del  \r\n\r\n af uddannelsen, således at hun var færdiguddannet den 20. juni 1986. </P>  \r\n\r\n<P>Socialforvaltningen gav afslag på barseldagpenge med den begrundelse, at  \r\n\r\n uddannelsesydelse ikke er dagpengegivende indtægt. </P>  \r\n\r\n<P>Ansøgeren var fra den 23. juni til den 6. juli 1986, hvor fødslen fandt  \r\n\r\n sted, tilmeldt arbejdsformidlingen og modtog arbejdsløshedspenge. Efter  \r\n\r\n fødslen henvendte ansøgeren sig igen til socialforvaltningen med henblik på  \r\n\r\n at få barseldagpenge fra den 7. juli 1986. </P>  \r\n\r\n<P>Det sociale udvalg gav afslag på barseldagpenge og begrundede sin  \r\n\r\n afgørelse med, at ansøgren ikke havde været tilmeldt arbejdsformidlingen som  \r\n\r\n arbejdssøgende eller haft indtægt i de sidste 4 uger før barselfraværet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse med den af udvalget  \r\n\r\n givne begrundelse, idet der er henvist til dagpengelovens § 34, stk. 1, jfr.  \r\n\r\n Sikringsstyrelsens vejledning af 18. december 1985. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Ansøgerens advokat anførte, at ansøgeren måtte være berettiget til  \r\n\r\n barseldagpenge efter dagpengelovens § 35, idet det ikke burde komme ansøgeren  \r\n\r\n til skade, at hun havde gennemført praktikperioden før studiets påbegyndelse.  \r\n\r\n</P>  \r\n\r\n<P>Yderligere har ansøgerens advokat anmodet Ankestyrelsen om at tage  \r\n\r\n stilling til, om uddannelsesydelsen er dagpengegivende. </P>  \r\n\r\n<P>Ansøgerens faglige organisation har anført, at ansøgeren er berettiget til  \r\n\r\n dagpenge efter dagpengelovens § 34, idet hun opfyldte betingelsen i § 34,  \r\n\r\n stk. 1, nr. 1, da hun i 1985 havde haft en dagpengegivende indtægt, der  \r\n\r\n mindst berettigede til 10 % af dagpengenes højeste beløb, ligesom hun  \r\n\r\n opfyldte betingelsen i § 34, stk. 1, nr. 2, da hun i de sidste 4 uger før  \r\n\r\n baselfraværet havde haft en indtægt, der berettigede til mindst 10 % af  \r\n\r\n dagpengenes højeste beløb. Det anførtes, at bestemmelsen efter sin ordlyd  \r\n\r\n ikke krævede, at der skulle have været indtægt i alle 4 uger. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 2, stk. 1, § 33, § 34, stk. 1,  \r\n\r\n og § 35. Socialministeriets bekendtgørelsen nr. 689 af 20. december 1982 om  \r\n\r\n dagpengegivende indtægter, § 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder ikke, at uddannelsesydelse til ledige under 25 år  \r\n\r\n efter lov om arbejdstilbud til ledige kan anses for dagpengegivende indtægt  \r\n\r\n efter dagpengelovens § 2, stk. 1, og § 1 i Socialministeriets ovennævnte  \r\n\r\n bekendtgørelse af 20. december 1982. </P>  \r\n\r\n<P>Ankestyrelsen har herved lagt vægt på, at ydelsen ikke er indtjent i et  \r\n\r\n lønmodtagerforhold i arbejdsretlig forstand, jfr. § 1, stk. 1, nr. 6, i  \r\n\r\n nævnte bekendtgørelse. </P>  \r\n\r\n<P>Ankestyrelsen finder herefter, at ansøgeren ikke opfylder betingelserne i  \r\n\r\n dagpengelovens § 34, stk. 1, nr. 2, idet hun ikke har oppebåret  \r\n\r\n dagpengegivende indtægt eller været tilmeldt arbejdsformidlingen som  \r\n\r\n arbejdssøgende i de sidste 4 uger før fraværsperioden, jfr.  \r\n\r\n Sikringsstyrelsens vejledning af 18. december 1985, hvorefter det ikke  \r\n\r\n kræves, at indtægten er optjent ved beskæftigelse i alle 4 uger, men at den  \r\n\r\n pågældende må anses for tilknyttet arbejdsmarkedet i disse 4 uger. </P>  \r\n\r\n<P>Ankestyrelsen tiltræder således Amtsankenævnets afgørelse. </P>  \r\n\r\n<P>Ankestyrelsen fandt endvidere ikke, at ansøgeren havde opnået ret til  \r\n\r\n barseldagpenge efer dagpengelovens § 35, da hun havde gennemført uddannelsen  \r\n\r\n til teknisk assistent på mindre end 18 måneder. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Dagældende retsforskrift: Bekendtgørelse nr. 689 af 20. december 1982 om dagpengegivende indtægter, § 1.",
        "(* 1) Offentliggjort af Sikringsstyrelsen i SM D-009-87 15/09/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871915425"
        },
        {
            "displayName": "Entydig dokumentidentifikation",
            "displayValue": "CA001844"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19154"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "06/05/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20839-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}