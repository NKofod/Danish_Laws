{
    "id": 143361,
    "title": "Skrivelse med orientering om: Bekendtgørelse om særlig indsats for ledige, der risikerer at opbruge deres ret til dagpenge",
    "documentTypeId": "200",
    "isSagsforlobPeriodValid": true,
    "shortName": "SKR nr 9473 af 18/09/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse med orientering om: Bekendtgørelse om særlig indsats for ledige, der risikerer at opbruge deres ret til dagpenge</p>\r\n<p class=\"Tekstoverskrift\">Til samtlige jobcentre og a-kasser m.fl.</p>\r\n<p class=\"Tekst\">Der vedlægges 2. korrektur med rettelser af bekendtgørelse om særlig indsats for ledige, der risikerer at opbruge deres ret til dagpenge. Bekendtgørelsen træder i kraft den 20. september 2012.</p>\r\n<p class=\"Tekst\">Der vedlægges desuden et foreløbigt udkast til en vejledning til bekendtgørelsen, som snarest muligt vil blive offentliggjort. Der vil kunne komme tilføjelse til vejledningen, inden den endelige version udsendes.</p>\r\n<p class=\"Tekst\">Baggrunden er akutpakken for ledige, der risikerer at opbruge deres ret til dagpenge. Der henvises til aftalen af 31. august 2012 mellem regeringen, LO, DA, AC, FTF, KL og A-kassernes Samvirke om særlig indsats for ledige, som risikerer at opbruge deres ret til dagpenge, som kan findes på Beskæftigelsesministeriets hjemmeside: <span class=\"Underline\">www.bm.dk</span>.</p>\r\n<p class=\"Tekst\">Bekendtgørelsen indeholder følgende:</p>\r\n<p class=\"Tekst\">\r\n   <span class=\"Underline\">Kapitel 1</span> afgrænser målgruppen og fastsætter, hvad de ledige på baggrund af aftalen om akutpakken har ret til i henholdsvis a-kassernes og jobcentrenes stående jobberedskaber og de intensive jobformidlingsforløb hos den personlige jobformidler i jobcenteret.</p>\r\n<p class=\"Tekst\">\r\n   <span class=\"Underline\">Kapitel 2</span> fastsætter, at a-kasserne og jobcentrene kan gennemføre forsøg, hvorefter de erstatter rådighedssamtalerne efter bekendtgørelse om rådighed og jobsamtalerne efter lov om en aktiv beskæftigelsesindsats med samtalerne i de intensive forløb.</p>\r\n<p class=\"Tekst\">\r\n   <span class=\"Underline\">Kapitel 3</span> indeholder forsøgsbestemmelser om jobrotation, opkvalificeringsjob og hjælp til hurtig etablering af virksomhedsrettede tilbud, som den ledige selv har fundet.</p>\r\n<p class=\"Tekst\">\r\n   <span class=\"Underline\">Kapitel 4</span> indeholder ikrafttrædelses- og overgangsbestemmelser.</p>\r\n<p class=\"Tekst\">Efter aftalen og bekendtgørelsen får de ledige i målgruppen en række særlige rettigheder – men ingen nye pligter. Det betyder, at indsatsen i bekendtgørelsen er frivillig for den enkelte ledige.</p>\r\n<p class=\"Tekst\">Bekendtgørelsen ændrer ikke ved de almindelige regler om, at dagpengemodtagere skal stå fuldt til rådighed for arbejdsmarkedet, herunder være aktivt jobsøgende og deltage i job- og rådighedssamtaler mv. samt tilbud efter de almindelige regler.</p>\r\n<p class=\"Tekst\">Jobcentrene og a-kasserne kan dog som forsøg erstatte job- og rådighedssamtaler med samtaler under det intensive forløb, jf. ovenfor om bekendtgørelsens kapitel 2.</p>\r\n<p class=\"Tekst\">Da den særlige indsats efter bekendtgørelsen som nævnt er frivillig for de ledige, kan en ledig afvise at deltage i forløbet efter bekendtgørelsens kapitel 1. Den ledige vil desuden på ethvert tidspunkt under et forløb kunne oplyse, at pågældende ikke ønsker yderligere hjælp. En ledig kan ligeledes udeblive fra samtaler i forløbet efter bekendtgørelsens kapitel 1 og afvise tilbud efter bekendtgørelsens kapitel 3 uden dagpengemæssige konsekvenser.</p>\r\n<p class=\"Tekst\">Jobcentrene skal derfor ikke sende indberetninger til a-kasserne i de tilfælde, hvor ledige ikke møder op til samtaler mv. i forløbene efter kapitel 1.</p>\r\n<p class=\"Tekst\">Når en ledig er begyndt på et arbejde eller et tilbud – uanset at dette er givet efter reglerne i bekendtgørelsens kapitel 3 – gælder de almindelige regler. Jobcentrene skal derfor sende indberetninger til a-kasserne i tilfælde, hvor den ledige ophører i et tilbud.</p>\r\n<p class=\"Tekst\">Hvis jobcenteret under et frivilligt forløb efter kapitel 1 i bekendtgørelsen indkalder en ledig til en jobsamtale mv. eller giver et tilbud efter de almindelige regler, skal jobcenteret sende indberetninger til a-kasserne om udeblivelser og afslag mv.</p>\r\n<p class=\"Tekst\">Der kan i øvrigt henvises til Arbejdsmarkedsstyrelsens orientering af 7. september 2012 til jobcentrene om registrering af indsatsen i forbindelse med aftale om særlig indsats for ledige, som risikerer at opbruge deres ret til dagpenge. Denne kan findes på <span class=\"Underline\">www.dfdg.dk</span>.</p>\r\n<p class=\"Tekst\">Eventuelle spørgsmål til bekendtgørelsens indhold kan rettes til Arbejdsmarkedsstyrelsens 1. kontor. Eventuelle spørgsmål om registrering af indsatsen kan rettes til Arbejdsmarkedsstyrelsens 7. kontor.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 18. september 2012</p><p class=\"Sign1\" align=\"center\">Tom Bjelke Iversen</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/10/2012"
        },
        {
            "displayName": "Accession",
            "displayValue": "C20120947354"
        },
        {
            "displayName": "Entydig dokumentidentifikation",
            "displayValue": "BE005186"
        },
        {
            "displayName": "Dato for førstegangsindlæggelse",
            "displayValue": "05/10/2012"
        },
        {
            "displayName": "Dato for indlæggelse",
            "displayValue": "05/10/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9473"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "18/09/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr 2012-0011946"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}