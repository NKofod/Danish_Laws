{
    "id": 110891,
    "title": "1991 LSF 91   FORSLAG TIL LOV OM ÆNDRING AF LOV OM ARBEJDSMILJØ ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 91",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 91 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsmiljø </P>  \r\n\r\n<P></P>  \r\n\r\n<P>Fremsat af Taanquist (S) Jytte Andersen (S) Poul Erik Dyrlund (S) Lissa  \r\n\r\n Mathiasen (S) </P>  \r\n\r\n<P></P>  \r\n\r\n<P>den 6. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om arbejdsmiljø, jf. lovbekendtgørelse nr. 646 af 18. december  \r\n\r\n 1985, som ændret senest ved lov nr. 273 af 8. maj 1991, foretages følgende  \r\n\r\n ændring: </P>  \r\n\r\n<P> <B>1.</B> Efter kapitel 13 indsættes som nyt kapitel: </P>  \r\n\r\n<P>&#187;Kapitel 13 a </P>  \r\n\r\n<P> <I>Forebyggende bidrag </I></P>  \r\n\r\n<P>  <B>§ 80 a.</B> De i lov om arbejdsskadeforsikring § 52, stk. 1, nævnte  \r\n\r\n selskaber, forbund og kommuner yder årlige bidrag til delvis dækning af det  \r\n\r\n offentliges udgifter til forebyggelse af arbejdsskader. </P>  \r\n\r\n<P> <I>Stk. 2.</I> Bidragene svarer til 5 pct. af præmieindtægterne. Nærmere  \r\n\r\n regler for beregning af bidragenes størrelse og for indbetaling heraf  \r\n\r\n fastsættes af arbejdsministeren efter forhandling med socialministeren. </P>  \r\n\r\n<P> <I>Stk. 3.</I> Til dækning af bidragene til forebyggelse af arbejdsskader  \r\n\r\n kan forsikringsselskaberne forhøje præmierne for lovpligtige  \r\n\r\n arbejdsskadeforsikringer med 5 pct. uanset trufne forsikringsaftaler. </P>  \r\n\r\n<P> <B>§ 80 b.</B> De indbetalte beløb anvendes til forebyggelse af  \r\n\r\n arbejdsskader. Arbejdsministeren træffer beslutning om beløbenes nærmere  \r\n\r\n anvendelse efter indstilling fra Arbejdsmiljørådet.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1992. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P> For at styrke indsatsen for et bedre arbejdsmiljø og for at nedsætte  \r\n\r\n antallet af arbejdsskader gennem forebyggelse foreslås det, at  \r\n\r\n forsikringsselskaberne m.v. bidrager til udgifterne til det forebyggende  \r\n\r\n arbejdsmiljøarbejde. Dette sker i første række ved at pålægge de  \r\n\r\n forsikringsselskaber, der tegner arbejdsskadeforsikringer, at betale et  \r\n\r\n bidrag svarende til 5 pct. af forsikringspræmierne. </P>  \r\n\r\n<P>Det forudsættes, at Arbejdsskadestyrelsen kommer med en indstilling i  \r\n\r\n forbindelse med beregning m.v. af bidragene fra forsikringsselskaberne og fra  \r\n\r\n de forbund og kommuner, som er omfattet af § 52, stk. 1, i lov om  \r\n\r\n arbejdsskadeforsikring. </P>  \r\n\r\n<P>Forsikringsselskaberne m.v. kan forhøje præmierne på  \r\n\r\n arbejdsskadeforsikringer tilsvarende, idet hensigten er, at produktionen i  \r\n\r\n sidste ende skal bære denne udgift. </P>  \r\n\r\n<P>Det fremkomne provenu andrager efter socialministerens tidligere  \r\n\r\n oplysninger ca. 70 mio. kr., jf. Folketingstidende 1988-89, forhandlingerne,  \r\n\r\n sp. 6482 f. </P>  \r\n\r\n<P>Arbejdsministeren anvender det indkomne beløb efter indstilling fra  \r\n\r\n Arbejdsmiljørådet. </P>  \r\n\r\n<P>Lovforslaget har til formål dels at styrke det forebyggende arbejde, dels  \r\n\r\n at styrke fællesinteressen mellem forsikringsselskaberne, der udbetaler  \r\n\r\n erstatninger for arbejdsskader, og arbejdsgiverne, som har ansvaret for  \r\n\r\n arbejdsmiljøet og muligheden for at forbedre det. </P>  \r\n\r\n<P>Erfaringerne viser, at en forebyggende indsats hurtigt tjenes ind i form  \r\n\r\n af lavere udgifter til behandling og erstatninger, og lovforslaget ventes  \r\n\r\n derfor ikke på længere sigt at medføre øgede udgifter for  \r\n\r\n forsikringsselskaber eller arbejdsgivere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/11/1991"
        },
        {
            "displayName": "Accession",
            "displayValue": "199112K00091"
        },
        {
            "displayName": "Entydig dokumentidentifikation",
            "displayValue": "CL002429"
        },
        {
            "displayName": "Dato for førstegangsindlæggelse",
            "displayValue": "06/11/1991"
        },
        {
            "displayName": "Dato for indlæggelse",
            "displayValue": "06/11/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}