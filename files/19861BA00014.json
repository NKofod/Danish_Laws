{
    "id": 106128,
    "title": "1986 BSF 14   FORSLAG TIL FOLKETINGSBESLUTNING OM EN NY UNGDOMSBOLIGPOLITIK ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 14 </P>  \r\n\r\n<P></P>  \r\n\r\n<P>Forslag til folketingsbeslutning om en ny ungdomsboligpolitik </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 16. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag til </P>  \r\n\r\n<P>gennemførelse af en ny ungdomsboligpolitik efter følgende </P>  \r\n\r\n<P>retningslinjer: </P>  \r\n\r\n<P>1. Ungdomsboligkvoten forhøjes til 3500 årlig i en fem-årig periode, </P>  \r\n\r\n<P>og de til etablering af 3500 ungdomsboliger pr. år afsatte midler </P>  \r\n\r\n<P>i deres helhed anvendes til at forøge antallet af ungdomsboliger. </P>  \r\n\r\n<P>2. Den i 1984 indførte kommunale medfinansiering af ungdomsboliger </P>  \r\n\r\n<P>ophæves, og der gøres en indsats over for de særlige problemer i </P>  \r\n\r\n<P>Københavns kommune. Herunder skal der ydes en ekstraordinær </P>  \r\n\r\n<P>statslig støtte til indretning i 1987 af 1000 midlertidige </P>  \r\n\r\n<P>ungdomsboliger ud over kommunens sædvanlige andel af </P>  \r\n\r\n<P>ungdomsboligkvoten. </P>  \r\n\r\n<P>3. Indførelse af kommunal værelsesanvisning og en ordning, hvorefter </P>  \r\n\r\n<P>udlejere af private værelser skal have forhåndsgodkendt huslejen </P>  \r\n\r\n<P>for de værelser, der ønskes udlejet, hos huslejenævnet. </P>  \r\n\r\n<P>4. En revision af reglerne om huslejestøtte til kollegier, således at </P>  \r\n\r\n<P>der indføres et loft på 800 kr. om måneden i husleje inkl. varme </P>  \r\n\r\n<P>og el for et enkeltværelse. </P>  \r\n\r\n<P>5. Indførelse af beboerdemokrati på kollegier/ ungdomsboliger. </P>  \r\n\r\n<P>6. Rammebeløbet for ungdomsboliger forhøjes, således at der enten </P>  \r\n\r\n<P>sker en øjeblikkelig forhøjelse med de nødvendige 10-30 pct., </P>  \r\n\r\n<P>eller således at der indføres ændrede regler for fastsættelse af </P>  \r\n\r\n<P>rammebeløbet svarende til f.eks. reglerne for almennyttigt </P>  \r\n\r\n<P>nybyggeri. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I sommeren 1986 afvistes - som enhver kunne forudse på forhånd igen </P>  \r\n\r\n<P>mange tusind ansøgere til kollegieværelser. </P>  \r\n\r\n<P>I alt blev omkring 6000 ansøgere afvist i sommeren 1986, heraf 2100 i </P>  \r\n\r\n<P>hovedstaden. I sommeren 1985 var situationen helt tilsvarende. Her </P>  \r\n\r\n<P>fik således ca. 90 pct. af ansøgerne i København afslag (1955 ud </P>  \r\n\r\n<P>af 2180). </P>  \r\n\r\n<P>Det hidtidige niveau for ungdomsboligbyggeriet har ikke kunnet </P>  \r\n\r\n<P>nedbringe problemerne. Det hænger bl.a. sammen med, at mange </P>  \r\n\r\n<P>boliger for unge er forsvundet og fortsat forsvinder som følge af </P>  \r\n\r\n<P>saneringer og ombygninger af ejendomme i den ældre boligmasse. </P>  \r\n\r\n<P>Der mangler akut 15.000-25.000 ungdomsboliger. </P>  \r\n\r\n<P>Forslaget har derfor til formål at gennemføre en hurtig forøgelse af </P>  \r\n\r\n<P>ungdomsboligbyggeriet. </P>  \r\n\r\n<P>Den 2. oktober 1985 fremsatte VS et forslag til folketingsbeslutning </P>  \r\n\r\n<P>om en ny ungdomsboligpolitik (B 7) (se Folketingstidende 1985-86, </P>  \r\n\r\n<P>forhandlingerne sp. 84 og 3149 samt tillæg A sp. 665). VS foreslog </P>  \r\n\r\n<P>her en ungdomsboligkvote på 5000 i hvert af årene 1986 og 1987. </P>  \r\n\r\n<P>Dette forslag kunne ikke samle flertal (nåede ej heller til 2. </P>  \r\n\r\n<P>behandling), men i forbindelse med færdigbehandlingen af forslag </P>  \r\n\r\n<P>til lov om ændring af lov om boligbyggeri (L 29) (se </P>  \r\n\r\n<P>Folketingstidende 1985-86, tillæg B sp. 323), stillede </P>  \r\n\r\n<P>Socialdemokratiet og Socialistisk Folkeparti forslag om en kvote </P>  \r\n\r\n<P>på 3500. Ved lovens vedtagelse blev kvoten for 1986 fastsat til </P>  \r\n\r\n<P>2500. VS støttede S-SF-forslaget. </P>  \r\n\r\n<P>I november 1985 fremsatte Socialdemokratiet et beslutningsforslag om </P>  \r\n\r\n<P>forbedring af de unges boligsituation. Også heri foresloges en </P>  \r\n\r\n<P>kvote på 3500 (B 49) (se Folketingstidende 1985-86, </P>  \r\n\r\n<P>forhandlingerne sp. 2697 og 3149 samt tillæg A sp. 1967). </P>  \r\n\r\n<P>Ved udarbejdelsen af nærværende forslag har VS lagt til grund, at en </P>  \r\n\r\n<P>kvote på 5000 i hvert af årene 1987 og 1988 ville være det bedste, </P>  \r\n\r\n<P>men at bestræbelserne må koncentreres om at samle flertal for </P>  \r\n\r\n<P>forslaget om 3500 nye ungdomsboliger hvert af de kommende år. Det </P>  \r\n\r\n<P>har ikke mindst her været afgørende, at det socialdemokratiske </P>  \r\n\r\n<P>forslag indeholder den formulering, at de afsatte midler i deres </P>  \r\n\r\n<P>helhed skal anvendes til at forøge antallet af ungdomsboliger, </P>  \r\n\r\n<P>dvs. der skal ikke ske reduktion af kvoten på grund af overførsel </P>  \r\n\r\n<P>af midler til andre formål (i 1986 er bruttokvoten på 2500 blevet </P>  \r\n\r\n<P>reduceret til en nettokvote på kun godt 2000 enheder, idet et </P>  \r\n\r\n<P>beløb svarende til 475 enheder gik til byggeskader m.v. </P>  \r\n\r\n<P>Forslaget indebærer således en nettokvote på 3500 enheder i hvert af </P>  \r\n\r\n<P>årene 1987, 1988, 1989, 1990 og 1991. </P>  \r\n\r\n<P>Vedrørende kvoten er forslaget altså bragt i overensstemmelse med det </P>  \r\n\r\n<P>socialdemokratiske forslag fra 1985 (der dog omfattede årene </P>  \r\n\r\n<P>1986-90). </P>  \r\n\r\n<P>I sammenhæng med forslaget om forøgelse af kvoten stilles forslag om </P>  \r\n\r\n<P>ophævelse af den kommunale medfinansiering af ungdomsboligerne. </P>  \r\n\r\n<P>Denne medfinansiering, der indførtes ved en lovændring i maj 1984, </P>  \r\n\r\n<P>kan gøre det vanskeligt for kommunalbestyrelserne at finde plads </P>  \r\n\r\n<P>til opgaven i budgetterne. Kommunerne - især i de store byer, hvor </P>  \r\n\r\n<P>ungdomsboligmanglen er mest omfattende - bør tilskyndes til så </P>  \r\n\r\n<P>aktiv en ungdomsboligpolitik som muligt, og det kan bl.a. ske ved </P>  \r\n\r\n<P>at fjerne medfinansieringen. </P>  \r\n\r\n<P>Endelig foreslås en særlig indsats til støtte for en løsning af </P>  \r\n\r\n<P>problemerne i Københavns kommune. Københavns kommune er det sted, </P>  \r\n\r\n<P>hvor bolignøden er størst, og hvor også ungdomsboligproblemerne </P>  \r\n\r\n<P>er mest akutte. </P>  \r\n\r\n<P>Kommunen har ikke selv magtet denne opgave. Der er i de senere år kun </P>  \r\n\r\n<P>opført et meget ringe antal nye ungdomsboliger i kommunen, og i </P>  \r\n\r\n<P>forbindelse med saneringer har unge således også været henvist til </P>  \r\n\r\n<P>at bo i tomme ejendomme, som de har taget i brug (BZ). </P>  \r\n\r\n<P>Dette har imidlertid ikke alene været et resultat af bolignød, men </P>  \r\n\r\n<P>også af BZernes ønske om at få lov til at indrette sig i deres </P>  \r\n\r\n<P>bolig på deres egne betingelser. </P>  \r\n\r\n<P>Københavns kommune svigtede fuldstændig BZerne i september 1986, da </P>  \r\n\r\n<P>boligselskabet Ungbo havde anmodet politiet om at sætte BZerne ud </P>  \r\n\r\n<P>af Ryesgade 58, og hvor en løsning kunne have været tilvejebragt, </P>  \r\n\r\n<P>hvis Københavns kommune havde indvilliget i at overtage huset og </P>  \r\n\r\n<P>stille det til rådighed for beboerne. </P>  \r\n\r\n<P>Da beboerne, der risikerede en konfrontation med politiet, imidlertid </P>  \r\n\r\n<P>forlod ejendommen, svigtede kommunen fuldstændig. Kommunen lod </P>  \r\n\r\n<P>simpelt hen, som om problemet nu var forsvundet. </P>  \r\n\r\n<P>Københavns kommune har derfor brug for støtte til løsning af disse </P>  \r\n\r\n<P>problemer. </P>  \r\n\r\n<P>Derfor foreslås det, at kommunen får statslig støtte til indretning </P>  \r\n\r\n<P>af 1000 midlertidige ungdomsboliger. Disse boliger skal indrettes </P>  \r\n\r\n<P>i de tomme bygninger i København. Der kan både være tale om </P>  \r\n\r\n<P>boliger, som indrettes med henblik på at kunne bruges på </P>  \r\n\r\n<P>acceptabel vis i en kortere årrække, og om istandsættelser, som </P>  \r\n\r\n<P>tager sigte på regulær genopretning af tomme ejendomme med henblik </P>  \r\n\r\n<P>på permanent anvendelse. </P>  \r\n\r\n<P>Organisatorisk skal der sikres regler, der gør det muligt for </P>  \r\n\r\n<P>Københavns kommune selv at forestå dette arbejde. En del af </P>  \r\n\r\n<P>pengene og husene skal stilles til rådighed for unge på deres egne </P>  \r\n\r\n<P>betingelser i det omfang, de selv ønsker at indrette og </P>  \r\n\r\n<P>administrere en ejendom. Den øvrige del af ejendommen indrettes af </P>  \r\n\r\n<P>kommunen og får status som ungdomsboliger. </P>  \r\n\r\n<P>VS foreslår, at staten i 1987 yder Københavns kommune et tilskud på </P>  \r\n\r\n<P>200 mill. kr. til opgaven. </P>  \r\n\r\n<P>Reglerne skal indrettes således, at det bliver muligt at gennemføre </P>  \r\n\r\n<P>den fysiske indretning af boligerne på kort tid. Reglerne skal </P>  \r\n\r\n<P>derfor kun omfatte disse 1000 boliger og skal altså ikke afvente </P>  \r\n\r\n<P>generelle ændringer af byfornyelseslovgivningen m.v. </P>  \r\n\r\n<P>Et af de store problemer på ungdomsboligområdet er den store husleje, </P>  \r\n\r\n<P>som private udlejere er i stand til at opnå ved udlejning af </P>  \r\n\r\n<P>private værelser til unge, der må tage, hvad der udbydes. </P>  \r\n\r\n<P>Huslejeniveauet er derfor skruet i vejret, og f.eks. har det </P>  \r\n\r\n<P>Centrale Indstillingsudvalg (CIU) i hovedstadsområdet foretaget en </P>  \r\n\r\n<P>undersøgelse, der viser, at halvdelen af de ledige værelser i </P>  \r\n\r\n<P>København pr. 18. juli 1986 kostede omkring 1.400 kr. om måneden. </P>  \r\n\r\n<P>Et kollegieværelse koster normalt omkring 900 kr. om måneden. De </P>  \r\n\r\n<P>private værelser, som udlejes er ofte af ringe standard. Ifølge </P>  \r\n\r\n<P>Danske Studerendes Fællesråd er 80 pct. af de private værelser </P>  \r\n\r\n<P>under 20 m2, kun 30 pct. har eget toilet, mens kun 21 pct. har </P>  \r\n\r\n<P>eget bad. </P>  \r\n\r\n<P>DSF har yderligere gjort opmærksom på, at med 60.000 unge på private </P>  \r\n\r\n<P>værelser havde udlejerne i 1985 en indtægt på omkring 800 mill. </P>  \r\n\r\n<P>kr. Denne indtægt er skattefri, hvilket svarer til et statstilskud </P>  \r\n\r\n<P>på omkring 400 mill. kr. Dette vældige statstilskud har ikke </P>  \r\n\r\n<P>formået at presse huslejen ned i nærheden i kollegiehuslejen. </P>  \r\n\r\n<P>Derfor må der indføres en kommunal værelsesanvisning og en ordning, </P>  \r\n\r\n<P>hvorefter udlejere af private værelser skal have forhåndsgodkendt </P>  \r\n\r\n<P>huslejen for de værelser, der ønskes udlejet, hos Huslejenævnet. </P>  \r\n\r\n<P>For yderligere at medvirke til skabelsen af et mere rimeligt og </P>  \r\n\r\n<P>stabilt huslejeniveau på ungdomsboligområdet foreslås en forbedret </P>  \r\n\r\n<P>huslejestøtte til kollegier. Forslagsstillerne så gerne en mere </P>  \r\n\r\n<P>langsigtet løsning, der skulle bygge på samme princip som </P>  \r\n\r\n<P>boligydelsen, dvs. at nettohuslejen for den enkelte højst skal </P>  \r\n\r\n<P>udgøre 15 pct. af indtægten. </P>  \r\n\r\n<P>Men indtil dette kan gennemføres, foreslås et loft over </P>  \r\n\r\n<P>kollegiehuslejerne på 800 kr. </P>  \r\n\r\n<P>Ud fra en bedømmelse af de uddannelsessøgendes indtægtsforhold findes </P>  \r\n\r\n<P>det ikke forsvarligt at opkræve mere end ca. 800 kr. i husleje for </P>  \r\n\r\n<P>et enkeltværelse. Dette er endda i overkanten. </P>  \r\n\r\n<P>Beboerne på kollegier/ ungdomsboliger har i øjeblikket alt for ringe </P>  \r\n\r\n<P>indflydelse på deres egen boligsituation og deres eget kollegium. </P>  \r\n\r\n<P>Sammenlignet med f.eks. almennyttigt byggeri, især </P>  \r\n\r\n<P>andelsboligforeninger, er tilstanden helt uholdbar, idet </P>  \r\n\r\n<P>kollegianerne kun har ret til en tredjedel af pladserne i </P>  \r\n\r\n<P>bestyrelsen. </P>  \r\n\r\n<P>Derfor må der for det første indføres beboervalgt flertal i </P>  \r\n\r\n<P>bestyrelsen (mindst 2/3 af pladserne), og desuden må det sikres, </P>  \r\n\r\n<P>at beboermødet/ kollegianerrådet som minimum får samme </P>  \r\n\r\n<P>rettigheder, som afdelingsmødet har i en almennyttig boligafdeling </P>  \r\n\r\n<P>(boligbyggerilovens § 15, stk. 8-12). </P>  \r\n\r\n<P>Endelig skal en sikring af beboerdemokratiet også indeholde en </P>  \r\n\r\n<P>ophævelse af boligbyggerilovens bestemmelser om indgreb imod </P>  \r\n\r\n<P>huslejeaktioner (§77) og ophævelse af den bestemmelse, der giver </P>  \r\n\r\n<P>boligministeren adgang til at sætte et kollegium under </P>  \r\n\r\n<P>administration (§ 74, stk. 3). </P>  \r\n\r\n<P>Et særligt problem har plaget ungdomsboligbyggeriet i den senere tid, </P>  \r\n\r\n<P>nemlig udhulingen af rammebeløbet. I en analyse udarbejdet af </P>  \r\n\r\n<P>landsforeningen Ungbo, august 1986, gennemgås problemet, og det </P>  \r\n\r\n<P>oplyses, at rammebeløbet bør forhøjes med 10-30 pct. en gang for </P>  \r\n\r\n<P>alle. Der peges dog også på alternative løsninger, herunder især </P>  \r\n\r\n<P>at rammebeløbet kunne fastlægges efter samme retningslinjer, som </P>  \r\n\r\n<P>gælder for almennyttigt nybyggeri. </P>  \r\n\r\n<P>Studenterrådet ved Århus Universitet har i et brev til </P>  \r\n\r\n<P>boligministeren peget på lignende løsningsmuligheder (forhøjelse </P>  \r\n\r\n<P>af rammebeløbet med 20-30 pct. eller en ordning svarende til det </P>  \r\n\r\n<P>almennyttige nybyggeris rammebeløb, hvor udgangspunktet er en </P>  \r\n\r\n<P>m2-pris). Som Studenterrådet har påpeget, vil en forhøjelse </P>  \r\n\r\n<P>nødvendiggøre en forbedret finansieringsordning for de nye </P>  \r\n\r\n<P>ungdomsboliger. </P>  \r\n\r\n<P>Indføres der imidlertid huslejeloft som foreslået under nr. 4, vil en </P>  \r\n\r\n<P>forhøjelse af rammebeløbet ikke medføre huslejeproblemer for </P>  \r\n\r\n<P>beboerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00014"
        },
        {
            "displayName": "Entydig dokumentidentifikation",
            "displayValue": "CL004952"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}