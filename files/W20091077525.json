{
    "id": 153064,
    "title": "Ankestyrelsens principafgørelse 240-09 om arbejdsskade - arbejdets forhold - rygepause - privat ærinde - i arbejdstiden - arbejdet afbrudt",
    "documentTypeId": "240",
    "isSagsforlobPeriodValid": true,
    "shortName": "KEN nr 10775 af 01/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 240-09 om arbejdsskade - arbejdets forhold - rygepause - privat ærinde - i arbejdstiden - arbejdet afbrudt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En skade indtruffet under en rygepause skyldtes ikke arbejdets forhold, da skaden indtraf under et privat ærinde.</p>\r\n   <p class=\"TekstGenerel\">Ankestyrelsen lagde vægt på, at arbejdsgiver ved reglerne i personalehåndbogen havde tilkendegivet, at rygning i arbejdstiden eller på arbejdspladsen ikke var tilladt. Arbejdsgiver havde derved udtrykkeligt givet udtryk for, at rygning ansås for at være et privat ærinde.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 5</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansat varefter sin frokostpause på sin arbejdsplads på vej ned i gården for at ryge. Hun gled på vej ned ad trappen i opgangen til arbejdspladsen ogbrækkede den ene albue.</p>\r\n<p>Arbejdsskadestyrelsen anerkendte hændelsen som en arbejdsskade.</p>\r\n<p>Arbejdsskadestyrelsen lagde vægt på, athun under sit arbejde havde været udsat for en ulykke.</p>\r\n<p>Forsikringsselskabet ankede afgørelsen og gjorde gældende, at der var tale om et privat ærinde.</p>\r\n<p>Sagen blev behandlet i principielt møde med henblik på afklaring af, om en skade indtruffet i forbindelse med afholdelse af en rygepause kunne anses for at være forårsaget af arbejdet eller de forhold, det var foregået under.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen ændrede Arbejdsskadestyrelsens afgørelse.</p>\r\n<p>Det var ikke dokumenteret, at der var sket en ulykke, der var en følge af arbejdet eller de forhold, det var foregået under.</p>\r\n<p>Ankestyrelsen lagde til grund, at skadelidte gled på vej ned ad trappen i opgangen til arbejdspladsen, da hun var på vej ned i gården for at ryge efter sin frokostpause.</p>\r\n<p>Ifølge arbejdsgivers personalehåndbog måtte der ikke ryges i lokalerne på arbejdspladsen eller ved indgangen til arbejdspladsen. Der måtte endvidere ikke ryges i arbejdstiden, og hvis der skulle ryges, skulle der flekses ud.</p>\r\n<p>Ind- og udfleksning foregik på computeren.</p>\r\n<p>Skadelidte oplyste, at hun ikke fleksede ud, idet skaden skete i frokostpausen mellem 12.00 og 13.15, hvor flekssystemet ikke registrerede ind- og udfleksning.</p>\r\n<p>Ankestyrelsen fandt, at skaden indtraf efter, at skadelidte havde afbrudt arbejdet for at udføre et privat ærinde.</p>\r\n<p>Ankestyrelsen lagde vægt på, at arbejdsgiver ved reglerne i personalehåndbogen havde tilkendegivet, at rygning i arbejdstiden eller på arbejdspladsen ikke var tilladt. Arbejdsgiver havde derved udtrykkeligt givet udtryk for, at rygning ansås for at være et privat ærinde.</p>\r\n<p>Ankestyrelsen lagde endvidere vægt på, at skadelidte påbegyndte det private ærinde i form af rygning ved udfleksning. Det forhold, at hun i det konkrete tilfælde ikke havde flekset ud, kunne ikke ændre ved vurderingen af, at hun havde afbrudt arbejdet for at gøre et privat ærinde, nemlig at tage en rygepause.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 20. november 2019, da den er erstattet af principmeddelelse 73-19"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091077525"
        },
        {
            "displayName": "Entydig dokumentidentifikation",
            "displayValue": "BS005868"
        },
        {
            "displayName": "Dato for indlæggelse",
            "displayValue": "11/12/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10775"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/12/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1201854-09"
        },
        {
            "displayName": "Stikord",
            "displayValue": "240-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}