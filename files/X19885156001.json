{
    "id": 36441,
    "title": "Bindende forhåndsbesked. Fradrag for sponsor og reklameudgifter. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 51560 af 13/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Virksomheder, der ydede bidrag til byggeri af et kunstmuseum kunne  \r\n\r\n fratrække disse bidrag ved indkomstopgørelsen under forudsætning af, at de  \r\n\r\n virksomheder der opnåede ret til rumreklamer ikke ydede større bidrag end  \r\n\r\n nogle nærmere fastsatte mindstepriser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Fradrag for sponsor og  \r\n\r\n reklameudgifter. (* 1) </H1>  \r\n\r\n<P></P>  \r\n\r\n<P>Sponsor- og reklameudgifter. </P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Vil erhvervsvirksomheder, der yder bidrag til byggeriet af et kunstmuseum,  \r\n\r\n kunne fratrække disse bidrag ved indkomstopgørelsen? </P>  \r\n\r\n<P>Omstændighederne var: </P>  \r\n\r\n<P>Den selvejende institution I havde til formål at drive museum fra en  \r\n\r\n ejendom man ejede. Museets formål var at indsamle, udstille og bevare  \r\n\r\n fortrinsvis dansk kunst, kunsthåndværk og kunstindustri samt at arrangere  \r\n\r\n skiftende udstillinger af kunstnerisk karakter. </P>  \r\n\r\n<P>På ejendommen skulle opføres en bygning på 3000 m2. </P>  \r\n\r\n<P>En del af byggeriet var finansieret med et af kommunen ydet tilskud. Med  \r\n\r\n henblik på helt at færdiggøre byggeriet skulle der bruges yderligere midler.  \r\n\r\n</P>  \r\n\r\n<P>Disse beløb påtænkes fremskaffet dels ved bidrag i henhold til  \r\n\r\n ligningslovens § 8 A, efter hvilken bestemmelse I var godkendt, dels ved  \r\n\r\n bidrag fra erhvervsvirksomheder (sponsorer). </P>  \r\n\r\n<P>De virksomheder, der yder bidrag vil afhængig af bidragets størrelse være  \r\n\r\n berettiget til reklame efter følgende retningslinier: </P>  \r\n\r\n<P>A. KATALOG-REKLAMER. </P>  \r\n\r\n<P>Umiddelbart efter museets åbning udgives en publikation til beskrivelse af  \r\n\r\n byggeriet og dets forløb samt fortegnelse over alle bidragsydere.  \r\n\r\n Publikationen udsendes bl.a. til den samlede dags~ og fagpresse samt salg fra  \r\n\r\n museets kiosk (bl.a. til landets biblioteker). Katalog-reklamer tilbydes på  \r\n\r\n to måder: </P>  \r\n\r\n<P>1) &#187;Firmanavn på side&#171;. </P>  \r\n\r\n<P>Sponsoren får sit firmanavn præsenteret som en linie nederst på en side i  \r\n\r\n en speciel, iøjnefaldende typografi. Denne annoncetype henvender sig specielt  \r\n\r\n til virksomheder, som gerne vil støtte sagen, men ikke har et særlig stort  \r\n\r\n reklamebudget. Der kan sælges 100 annoncer a kr. 5.000 (inkl. moms). </P>  \r\n\r\n<P>2) &#187;Helsidesannoncer&#171;. </P>  \r\n\r\n<P>Sponsoren får stillet en hel annonceside til rådighed. Sponsoren leverer  \r\n\r\n selv tekst- og illustrationsmateriale, som bearbejdes af katalogets grafiske  \r\n\r\n tilrettelægger. Der kan sælges 10 annoncer a kr. 10.000 (inkl. moms). </P>  \r\n\r\n<P>B. RUMREKLAMER. </P>  \r\n\r\n<P>For sponsorbidrag af et vist omfang tilbydes fire forskellige former for  \r\n\r\n skiltning. De opgivne priser er mindstepriser, som også omfatter skiltets  \r\n\r\n udformning og opsætning. </P>  \r\n\r\n<P>1) &#187;Vejviser-skilte&#171;. </P>  \r\n\r\n<P>I museets gennemgående udstillingsgade opstilles et antal vejvisere, som  \r\n\r\n oplyser om rumbetegnelse og anvendelse. På skiltets stamme opsættes et antal  \r\n\r\n sponsorskilte i forskellige farver med angivelse af firmanavn og eventuelt  \r\n\r\n logo (format ca. 8 x 40 cm.). Kontrakt-periode: 5 år. Der kan sælges ca. 40  \r\n\r\n skilte. Mindstepris pr. stk. kr. 15.000, (inkl. moms). </P>  \r\n\r\n<P>2) &#187;Sponsor-stiger&#171;. </P>  \r\n\r\n<P>I museets foyer og den gennemgående museumsgade opstilles i alt 3  \r\n\r\n &#187;sponsor-stiger&#171;. Stigens &#187;trin&#171; er et antal  \r\n\r\n sponsorskilte i forskellige farver med angivelse af firmanavn og eventuelt  \r\n\r\n logo samt ydelsens art (format ca. 10 x 50 cm.). Kontraktperiode: 5 år. Der  \r\n\r\n kan sælges ca. 30 skilte. Mindstepris pr. stk. kr. 25.000. </P>  \r\n\r\n<P>3) &#187;Fliseplade&#171;. </P>  \r\n\r\n<P>Metalplade med indgraveret firmanavn og eventuelt logo samt angivelse af  \r\n\r\n ydelsens art nedstøbes i gulvflise i museets foyer eller udstillingsrum.  \r\n\r\n Pladens format: ca. 20 x 30 cm. Kontraktperiode: uden begrænsning. Der kan  \r\n\r\n sælges op til 50 skilte. Mindstepris pr. stk. kr. 40.000. </P>  \r\n\r\n<P>4) &#187;Gave-skiltning&#171;. </P>  \r\n\r\n<P>I tilfælde, hvor en virksomhed yder bidrag i form af et eller flere af  \r\n\r\n egne produkter, vil fremvisningen ofte være en &#187;reklame i sig  \r\n\r\n selv&#171;. Virksomheden kan desuden tilbydes en form for skiltning, der  \r\n\r\n angiver virksomhedens navn, eventuelt med logo, samt eventuelt også en  \r\n\r\n nærmere beskrivelse af bidraget (betegnelse, tekniske data o.l.).  \r\n\r\n Skiltningens udformning og placering samt bidragets reklameværdi vil kunne  \r\n\r\n aftales i hvert enkelt tilfælde. Kontraktperiode svarende til de pågældende  \r\n\r\n produkters holdbarhed. </P>  \r\n\r\n<P>For hvert sponsorbidrag udsteder museets leder en kvittering for beløbets  \r\n\r\n modtagelse med detaljeret beskrivelse af den aftalte reklame. Denne  \r\n\r\n kvittering udgør dels den fornødne dokumentation over for  \r\n\r\n skattemyndighederne, dels den kontraktlige aftale mellem sponsor og museum.  \r\n\r\n</P>  \r\n\r\n<P>Ligningsrådet udtalte, at erhvervsvirksomheder, der således yder bidrag  \r\n\r\n til kunstmuseet, opnår reklame i et sådant omfang, at udgifterne hertil vil  \r\n\r\n kunne fratrækkes som driftsomkostninger af virksomhederne. Det var herved  \r\n\r\n forudsat, at virksomheder, der opnåede ret til rumreklamer, ikke ydede større  \r\n\r\n bidrag end de nævnte mindstepriser. </P>  \r\n\r\n<P>For så vidt angår virksomheder, der opnår ret til  \r\n\r\n &#187;gaveskiltning&#171; afviste Ligningsrådet dog at give bindende  \r\n\r\n forhåndsbesked, idet det ud fra de givne oplysninger ikke med tilstrækkelig  \r\n\r\n sikkerhed fremgik, om de pågældende virksomheder vil opnå reklameydelser, der  \r\n\r\n modsvarer sponsorbidragets størrelse. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i SKAT 1988, nr. 6, s. 352."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19885156001"
        },
        {
            "displayName": "Entydig dokumentidentifikation",
            "displayValue": "CA004376"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51560"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/04/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 370-431-2897"
        },
        {
            "displayName": "Stikord",
            "displayValue": "FRADRAGSRET."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}