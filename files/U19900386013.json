{
    "id": 39195,
    "title": "Lovfortolkning. Processuelle spørgsmål 2.1., - i forhold til de almindelige domstole 2.2. - i forhold til faglige voldgiftsretter (* 1) (* 2) Spørgsmål om forståelse af overenskomst, der henviste til funktionærloven, udsat på de ordinære    domstoles afgørelse af fortolkningen af funktionærloven. Landsorganisationen i Danmark for Kvindeligt Arbejderforbund i Danmark (konsulent Ulrik Jørgensen) mod Amtsrådsforeningen for Storstrøms Amtskommune (advokat Morten Ulrich) Dommere: Marie-Louise Andreasen (retsformand), Ole Espersen, Arnold Hansen, Erik Jensen, Kurt Petersen, Sarroe og Sløk. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3860 af 29/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved kollektiv overenskomst var det bestemt, at opsigelsesvarsel for  \r\n\r\n omsorgsmedhjælpere skulle fastsættes i henhold til funktionærloven. </I> </P>  \r\n\r\n<P> <I>Overenskomsten indeholdt endvidere en bestemmelse om, at  \r\n\r\n ansættelsesmyndigheden skriftligt skulle meddele enhver opsigelse til den  \r\n\r\n ansatte og vedkommende organisation. </I> </P>  \r\n\r\n<P> <I>En omsorgsmedhjælper var ansat som timelønnet vikar og arbejdede i  \r\n\r\n perioden 1/11 1988-8/9 1989. Sagens parter var uenige om, hvorvidt der var  \r\n\r\n tale om et eller flere ansættelsesforhold, eventuelt et ansættelsesforhold  \r\n\r\n med en midlertidig fortsættelse og derfor uenige om, hvilket varsel den  \r\n\r\n ansatte havde krav på. </I> </P>  \r\n\r\n<P> <I>Indklagede påstod sagen afvist fra Arbejdsretten. </I> </P>  \r\n\r\n<P> <I>Arbejdsretten udtalte, at det egentlige stridsspørgsmål i sagen var,  \r\n\r\n hvorledes funktionærloven skal fortolkes i en bestemt relation, at indklagede  \r\n\r\n havde krav på at få dette principielle lovfortolkningsspørgsmål afgjort ved  \r\n\r\n de almindelige domstole, og at indklagede på tilsvarende måde havde krav på,  \r\n\r\n at det ved faglig voldgift afgøres, om pligten til at give organisationen  \r\n\r\n meddelelse om opsigelse omfattede en situation som den foreliggende. Da der  \r\n\r\n efter afgørelsen fortsat kunne være grundlag for at tage stilling til  \r\n\r\n bodspåstanden, traf Arbejdsretten ved kendelse bestemmelse om, at sagen  \r\n\r\n skulle udsættes på de ordinære domstoles og en faglig voldgiftsrets afgørelse  \r\n\r\n af de rejste fortolkningsspørgsmål. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lovfortolkning. Processuelle spørgsmål 2.1., - i  \r\n\r\n forhold til de almindelige domstole 2.2. - i forhold til faglige  \r\n\r\n voldgiftsretter (* 1) (* 2) Spørgsmål om forståelse af overenskomst, der  \r\n\r\n henviste til funktionærloven, udsat på de ordinære domstoles afgørelse af  \r\n\r\n fortolkningen af funktionærloven. Landsorganisationen i Danmark for  \r\n\r\n Kvindeligt Arbejderforbund i Danmark (konsulent Ulrik Jørgensen) mod  \r\n\r\n Amtsrådsforeningen for Storstrøms Amtskommune (advokat Morten Ulrich)  \r\n\r\n Dommere: Marie-Louise Andreasen (retsformand), Ole Espersen, Arnold Hansen,  \r\n\r\n Erik Jensen, Kurt Petersen, Sarroe og Sløk. </H1>  \r\n\r\n<P></P>  \r\n\r\n<P>Afgørelsen handler om Arbejdsrettens kompetence til at tage stilling til  \r\n\r\n fortolkning af funktionærloven samt en overenskomst. </P>  \r\n\r\n<P>Klagerne, Landsorganisationen i Danmark for Kvindeligt Arbejderforbund i  \r\n\r\n Danmark, har anlagt sag ved Arbejdsretten med påstand om bod for  \r\n\r\n overenskomstbrud i anledning af, at indklagede, Storstrøms Amtskommune, har  \r\n\r\n afskediget omsorgsmedhjælper Marianne Romanoff uden at iagttage det  \r\n\r\n overenskomstmæssige opsigelsesvarsel og uden at give forbundet meddelelse om  \r\n\r\n opsigelsen. </P>  \r\n\r\n<P>Den overenskomst, der gælder på området, har følgende bestemmelse om  \r\n\r\n opsigelse: </P>  \r\n\r\n<P>&#187;§ 15. OPSIGELSE </P>  \r\n\r\n<P>Stk. 1. Det gensidige opsigelsesvarsel for omsorgsmedhjælpere fastsættes i  \r\n\r\n henhold til funktionærloven. </P>  \r\n\r\n<P>Stk. 2. Omsorgsmedhjælpere afskediges uden opsigelse fra udgangen af den  \r\n\r\n måned, hvor de fylder 67 år. </P>  \r\n\r\n<P>Stk. 3. Det påhviler ansættelsesmyndigheden skriftligt st meddele enhver  \r\n\r\n opsigelse til den ansatte og vedkommende organisation. Denne meddelelse skal  \r\n\r\n indeholde begrundelse for opsigelsen. </P>  \r\n\r\n<P>Stk. 4. Skønner organisationen, at afskedigelse af en efter nærværende  \r\n\r\n overenskomst ansat ikke kan anses for rimeligt begrundet i pågældendes eller  \r\n\r\n ansættelsesmyndighedens forhold, kan organisationen inden for en frist af 1  \r\n\r\n måned efter opsigelsen kræve spørgsmålet forhandlet med  \r\n\r\n ansættelsesmyndigheden og de enkelte parter, jf. § 1.&#171; </P>  \r\n\r\n<P>Marianne Romanoff var ansat som timelønnet vikar og arbejdede for  \r\n\r\n indklagede i perioden mellem 1. november 1988 og 8. september 1989. Sagens  \r\n\r\n parter er uenige, om der er tale om et eller flere ansættelsesforhold,  \r\n\r\n eventuelt et ansættelsesforhold med en midlertidig fortsættelse, og er derfor  \r\n\r\n uenige om hvilket varsel, den ansatte havde krav på. </P>  \r\n\r\n<P>Indklagede har påstået sagen afvist fra Arbejdsretten, og dette  \r\n\r\n formalitetsspørgsmål har været særskilt forhandlet. </P>  \r\n\r\n<P>PARTERNES PÅSTANDE OG ARGUMENTER: </P>  \r\n\r\n<P>Indklagede har påstået sagen afvist fra Arbejdsretten, fordi sagens  \r\n\r\n hovedspørgsmål er en fortolkning af funktionærlovens § 2, der via  \r\n\r\n overenskomstens § 15, stk. 1, bestemmer opsigelsesvarslet. Dette må afgøres  \r\n\r\n ved de almindelige domstole. Efter afgørelse der, må spørgsmålet om  \r\n\r\n overenskomstbrud eventuelt på ny indbringes for Arbejdsretten. </P>  \r\n\r\n<P>Det er da heller ikke sædvanligt, at afskedigelse af en enkelt medarbejder  \r\n\r\n indbringes for Arbejdsretten, og klagerne kan ikke ved at maskere sagen som  \r\n\r\n et overenskomstbrud opnå en afgørelse ved Arbejdsretten af et spørgsmål, der  \r\n\r\n hører under de almindelige domstole. </P>  \r\n\r\n<P>Spørgsmålet om indklagedes pligt til at give forbundet meddelelse om  \r\n\r\n opsigelsen beror på en fortolkning af overenskomstens § 15, stk. 3, der må  \r\n\r\n ses i lyset af bestemmelsen i § 15, stk. 4. Dette fortolkningsspørgsmål skal,  \r\n\r\n når indklagede protesterer mod behandling ved Arbejdsretten, afgøres ved  \r\n\r\n faglig voldgift. </P>  \r\n\r\n<P>Klagerne har heroverfor påstået principalt at sagen fremmes i realiteten  \r\n\r\n ved Arbejdsretten, subsidiært at sagen udsættes på de ordinære domstoles  \r\n\r\n og/eller en faglig voldgiftsrets afgørelse af fortolkningsuenighederne. </P>  \r\n\r\n<P>Til støtte herfor har klagerne anført, at den omsorgsmedhjælper, sagen  \r\n\r\n drejer sig om, ikke direkte er omfattet af funktionærloven, men kun via  \r\n\r\n overenskomstens § 15 er undergivet tilsvarende regler. Spørgsmålet om brud på  \r\n\r\n overenskomsten afgøres ifølge Arbejdsretslovens § 9, stk. 1, nr. 2 af  \r\n\r\n Arbejdsretten. Det gør ingen forskel, at der præjudicielt skal tages stilling  \r\n\r\n til et spørgsmål, som i anden sammenhæng kunne afgøres af de almindelige  \r\n\r\n domstole. Lovens § 10, stk. 1, giver hjemmel for afvisning eller udsættelse i  \r\n\r\n forbindelse med henvisning til faglig voldgift, men en tilsvarende hjemmel  \r\n\r\n findes ikke for så vidt angår henvisning til de almindelige domstole. Der er  \r\n\r\n ingen saglige betænkeligheder ved at lade Arbejdsretten træffe afgørelse også  \r\n\r\n af, hvorledes funktionærloven skal fortolkes, og det er da også almindeligt,  \r\n\r\n at ikke-arbejdsretlige love, f.eks. lov om lønmodtageres retsstilling ved  \r\n\r\n virksomhedsoverdragelse, fortolkes af Arbejdsretten under behandling af sager  \r\n\r\n om overenskomstbrud. </P>  \r\n\r\n<P>Spørgsmålet om indklagedes meddelelse til forbundet om opsigelsen kan, men  \r\n\r\n skal ikke henvises til faglig voldgift, og det er efter klagernes opfattelse  \r\n\r\n åbenbart, at overenskomsten på dette punkt er brudt. </P>  \r\n\r\n<P>RETTENS PRÆMISSER OG KONKLUSION: </P>  \r\n\r\n<P>Det egentlige stridsspørgsmål i sagen er, hvordan funktionærloven skal  \r\n\r\n fortolkes i en bestemt relation. Indklagede har efter Arbejdsrettens  \r\n\r\n opfattelse krav på, at få dette principielle lovfortolkningsspørgsmål afgjort  \r\n\r\n ved de almindelige domstole. </P>  \r\n\r\n<P>På tilsvarende måde har indklagede krav på, at det ved faglig voldgift  \r\n\r\n afgøres, om overenskomstens § 15, stk. 3, skal forstås således, at den  \r\n\r\n omfatter en situation som den foreliggende. </P>  \r\n\r\n<P>Da der efter afgørelse af disse spørgsmål fortsat kan være grundlag for at  \r\n\r\n tage stilling til klagernes bodspåstand, tages klagernes subsidiære påstand  \r\n\r\n om udsættelse af sagen til følge, hvorfor </P>  \r\n\r\n<P>b e s t e m m e s: </P>  \r\n\r\n<P>Sagen udsættes på de ordinære domstoles og en faglig voldgiftsrets  \r\n\r\n afgørelse af de fortolkningsspørgsmål, der er rejst. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: K 90.324, K 86.246 (A 1987, s.99). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 149"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19900386013"
        },
        {
            "displayName": "Entydig dokumentidentifikation",
            "displayValue": "CA007130"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3860"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "29/11/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.0250 STIKORD Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}