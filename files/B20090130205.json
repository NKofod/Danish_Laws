{
    "id": 129014,
    "title": "Bekendtgørelse om Byggeskadefondens årsrapporter m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1302 af 15/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Regnskabsaflæggelse</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Revision</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Godkendelse af årsrapport m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om Byggeskadefondens årsrapporter m.v.</p>\r\n      <p class=\"Indledning2\">I medfør af § 160 i lov om almene boliger m.v., jf. lovbekendtgørelse nr. 1204 af 10. december 2009, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Regnskabsaflæggelse</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1. </span> Byggeskadefondens regnskabsår følger kalenderåret.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Årsrapporten skal give et retvisende billede af fondens aktiver og passiver, den økonomiske stilling og resultatet.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Årsrapporten skal opgøres under omhyggelig hensyntagen til tilstedeværende værdier og forpligtelser og med foretagelse af de nødvendige afskrivninger.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Reglerne i årsregnskabsloven finder anvendelse, medmindre lov om almene boliger m.v., anden lovgivning, denne bekendtgørelse eller regler for fondens virksomhed fastsat i medfør af lov, herunder fondens vedtægter, fraviger disse regler.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Revision</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2. </span> Revisionen udføres af en statsautoriseret revisor, der er udpeget af Indenrigs- og Socialministeriet efter indstilling fra fonden.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse om grundene til fratrædelsen.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3. </span> Revisionen foretages i overensstemmelse med god offentlig revisionsskik, således som dette begreb er fastsat i § 3 i lov om revisionen af statens regnskaber m.m.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ved revisionen efterprøves, om årsrapporten er rigtig, og om de dispositioner, der er omfattet af regnskabsaflæggelsen, er i overensstemmelse med love og andre forskrifter samt med indgåede aftaler og sædvanlig praksis, jf. § 4. Der foretages endvidere en vurdering af, hvorvidt der er taget skyldige økonomiske hensyn ved forvaltningen af fondens midler og drift.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4. </span> Revisionens omfang afhænger af fondens administrative struktur og forretningsgange, herunder den interne kontrol og andre forhold af betydning for regnskabsaflæggelsen.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5. </span> Der foretages sædvanligvis revision i årets løb. Som led i revisionen, jf. § 4, undersøger revisor de eksisterende forretningsgange, herunder forretningsgangene vedrørende registrering af udlåns- og tilskudsudløsende faktorer, med henblik på at påse, om den interne kontrol er betryggende. Ud over systemrevision, jf. 2. pkt., udfører revisor i nødvendigt omfang substansrevision ved som udgangspunkt at foretage stikprøvevise undersøgelser af regnskabsposterne og andre regnskabsoplysninger. Uanmeldt beholdningseftersyn indgår i revisionen.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ved forvaltningsrevisionen undersøges det, om der er taget skyldige økonomiske hensyn ved forvaltningen af fondens midler og drift. Revisionen udføres med udgangspunkt i fondens rapportering om mål og opnåede resultater samt om sparsommelighed, produktivitet og effektivitet.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Ved den afsluttende revision påses det, at årsrapporten ikke indeholder væsentlige fejl eller mangler, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt indgåede aftaler og sædvanlig praksis.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Fonden skal give revisor de oplysninger, som må anses af betydning for bedømmelsen af fondens årsrapport og forvaltning. Fonden skal give revisor adgang til at foretage de undersøgelser, som denne finder nødvendige, og skal sørge for, at revisor får de oplysninger og den bistand, som revisor anser for nødvendige for udførelsen af sit hverv.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7. </span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med fondens administration, herunder særligt fondens forvaltning af offentlige midler, påhviler det revisor straks at give fondens bestyrelse meddelelse derom, samt påse, at fondens bestyrelse inden 3 uger giver Indenrigs- og Socialministeriet meddelelse herom. I modsat fald er det revisors pligt at orientere Indenrigs- og Socialministeriet. Revisors bemærkninger indsendes sammen med meddelelsen.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Revisor skal føre en revisionsprotokol.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> I revisionsprotokollen skal indføres oplysninger om</p>\r\n      <p class=\"Liste1\"><span class=\"Liste1Nr\" id=\"Par8_Stk2_Num1\">1)</span> hvilke revisionsarbejder, der er udført, samt resultatet heraf, herunder resultatet af foretagne beholdningseftersyn,</p>\r\n      <p class=\"Liste1\"><span class=\"Liste1Nr\" id=\"Par8_Stk2_Num2\">2)</span> væsentlig usikkerhed, fejl eller mangler vedrørende bogholderi, regnskabsvæsen eller intern kontrol, og</p>\r\n      <p class=\"Liste1\"><span class=\"Liste1Nr\" id=\"Par8_Stk2_Num3\">3)</span> øvrige væsentlige forhold, der har givet anledning til bemærkninger.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Revisor skal endvidere redegøre for den udførte forvaltningsrevision. Specielt oplyses om revisors undersøgelse af samt vurdering og konklusioner vedrørende fondens sparsommelighed, produktivitet og effektivitet samt om dispositioner uden for fondens formål.</p>\r\n      <p class=\"Stk2\"><span class=\"StkNr\" id=\"Par8_Stk4\">Stk. 4.</span> Det skal i revisionsprotokollen til årsrapporten oplyses,</p>\r\n      <p class=\"Liste1\"><span class=\"Liste1Nr\" id=\"Par8_Stk4_Num1\">1)</span> om revisor opfylder lovgivningens habilitetsbestemmelser,</p>\r\n      <p class=\"Liste1\"><span class=\"Liste1Nr\" id=\"Par8_Stk4_Num2\">2)</span> om revisor under revisionen har modtaget alle de oplysninger, der er anmodet om,</p>\r\n      <p class=\"Liste1\"><span class=\"Liste1Nr\" id=\"Par8_Stk4_Num3\">3)</span> om revisionen har givet anledning til bemærkninger med hensyn til, om statslige og kommunale midler er anvendt i overensstemmelse med de givne vilkår, og</p>\r\n      <p class=\"Liste1\"><span class=\"Liste1Nr\" id=\"Par8_Stk4_Num4\">4)</span> om revisionen har givet anledning til bemærkninger med hensyn til, om statslige og kommunale midler er opgjort i overensstemmelse med gældende regler.</p>\r\n      <p class=\"Stk2\"><span class=\"StkNr\" id=\"Par8_Stk5\">Stk. 5.</span> I revisionsprotokollen indføres endvidere oplysninger om særlige kontrolarbejder, afgivelse af særlige beretninger, rådgivning eller assistance.</p>\r\n      <p class=\"Stk2\"><span class=\"StkNr\" id=\"Par8_Stk6\">Stk. 6.</span> Revisionsprotokollen skal forelægges på ethvert bestyrelsesmøde, og enhver protokoltilførsel skal underskrives af samtlige bestyrelsesmedlemmer.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9. </span> Den reviderede årsrapport forsynes med en påtegning, hvoraf skal fremgå, at årsrapporten er revideret i overensstemmelse med reglerne i denne bekendtgørelse. Forbehold skal fremgå af påtegningen. Påtegningen skal afgives efter bestemmelser i lov om statsautoriserede og registrerede revisorer og de forskrifter, der er udstedt i medfør heraf.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Godkendelse af årsrapport m.v.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10. </span> Den vedtagne årsrapport skal underskrives af bestyrelsen og påtegnes af revisor, jf. § 9.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Den påtegnede årsrapport samt en genpart heraf skal sammen med genpart af årets revisionsprotokol indsendes til Indenrigs- og Socialministeriet senest 4 måneder efter regnskabsårets afslutning.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11. </span> Fonden udarbejder en beretning om sin virksomhed og indvundne erfaringer i det forløbne regnskabsår. Beretningen indsendes samtidig med fondens årsrapport til Indenrigs- og Socialministeriet.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12. </span> Bekendtgørelsen træder i kraft den 1. januar 2010.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Samtidig ophæves bekendtgørelse nr. 1033 af 14. december 1994 om Byggeskadefondens regnskaber m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 15. december 2009</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\">/ Mikael Lynnerup Kristensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2009"
        },
        {
            "displayName": "Accession",
            "displayValue": "B20090130205"
        },
        {
            "displayName": "Entydig dokumentidentifikation",
            "displayValue": "BM000280"
        },
        {
            "displayName": "Dato for førstegangsindlæggelse",
            "displayValue": "18/12/2009"
        },
        {
            "displayName": "Dato for indlæggelse",
            "displayValue": "18/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1302"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "15/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr. 2009-638"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}