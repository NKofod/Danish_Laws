{
    "id": 106641,
    "title": "1995 BSF 38   FOLKETINGSBESLUTNING OM DANMARKS GODKENDELSE AF DEN I KØBENHAVN DEN 29.   SEPTEMBER 1995 UNDERTEGNEDE OVERENSKOMST OM ÆNDRING AF   SAMARBEJDSOVERENSKOMSTEN MELLEM DANMARK, FINLAND, ISLAND, NORGE OG SVERIGE  ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 38",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 38 </P>  \r\n\r\n<P></P>  \r\n\r\n<P>Folketingsbeslutning om Danmarks godkendelse af den i København den 29.  \r\n\r\n september 1995 undertegnede overenskomst om ændring af  \r\n\r\n samarbejdsoverenskomsten mellem Danmark, Finland, Island, Norge og Sverige  \r\n\r\n</P>  \r\n\r\n<P></P>  \r\n\r\n<P>Fremsat af ministeren for nordisk samarbejde (Marianne Jelved) </P>  \r\n\r\n<P></P>  \r\n\r\n<P>den 8. november 1995 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 5. december 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget meddeler sit samtykke til, at Danmark godkender den i  \r\n\r\n København den 29. september 1995 undertegnede overenskomst om ændring af  \r\n\r\n samarbejdsoverenskomsten mellem Danmark, Finland, Island, Norge og Sverige.  \r\n\r\n</P>  \r\n\r\n<P>Oprindelig fremsat forslag </P>  \r\n\r\n<P>Folketinget meddeler sit samtykke til, at Danmark godkender den i  \r\n\r\n København den 29. september 1995 undertegnede overenskomst om ændringer af  \r\n\r\n samarbejdsoverenskomsten mellem Danmark, Finland, Island, Norge og Sverige.  \r\n\r\n</P>  \r\n\r\n<P> <I>Bemærkninger til forslaget</I>  </P>  \r\n\r\n<P>De nordiske statsministre og Nordisk Råds Præsidium besluttede den 15.  \r\n\r\n november 1994 at nedsætte en fælles arbejdsgruppe, bestående af  \r\n\r\n parlamentarikere og samarbejdsministre fra de nordiske lande, med den opgave  \r\n\r\n at analysere det nordiske samarbejde i lyset af de umiddelbart forestående  \r\n\r\n folkeafstemninger i Finland, Norge og Sverige og medlemskab af EU, der som  \r\n\r\n bekendt førte til, at Finland og Sverige tilsluttede sig Unionen. </P>  \r\n\r\n<P>Resultatet af arbejdsgruppens arbejde blev fremlagt i rapporten  \r\n\r\n &#187;Nordisk Samarbejde i En Ny Tid&#171;, som blev overgivet til Nordisk  \r\n\r\n Råd og behandlet på den 46. session i Reykjavik den 28. februar - 2. marts  \r\n\r\n 1995. De fleste af rapportens henstillinger kan rummes inden for den gældende  \r\n\r\n Helsingforsaftale. Dog er der med henvisning til en rapport om ligebehandling  \r\n\r\n i Norden (Åsling-rapporten) foreslået indførelse af en generel regel om  \r\n\r\n ligebehandling af nordiske statsborgere samt en række bestemmelser om  \r\n\r\n ændringer af Nordisk Råds organisation og samarbejdsformer. Nordisk Råd  \r\n\r\n besluttede at anmode Nordisk Ministerråd og de nordiske landes regeringer om  \r\n\r\n i samarbejde med Nordisk Råds Præsidium at udarbejde et ministerrådsforslag  \r\n\r\n om de ændringer af Helsingforsaftalen, som følger af rapportens  \r\n\r\n henstillinger. </P>  \r\n\r\n<P>Ministerrådsforslag om ændringer af Helsingforsaftalen blev vedtaget, og  \r\n\r\n den ændrede Helsingforsaftale blev i overensstemmelse hermed undertegnet på  \r\n\r\n Nordisk Råds ekstraordinære session i København den 29. september 1995. </P>  \r\n\r\n<P> <I>Til de enkelte artikler kan følgende bemærkes:</I>  </P>  \r\n\r\n<P>Artikel 2: </P>  \r\n\r\n<P>De nordiske statsministre har - som led i arbejdet med at forenkle  \r\n\r\n medborgernes muligheder for at rejse, tage ophold og beskæftigelse i Norden -  \r\n\r\n anmodet om en vurdering af mulighederne for og hensigtsmæssigheden af en  \r\n\r\n nordisk ikke-diskrimineringsklausul i Helsingforsaftalen. Nordisk Ministerråd  \r\n\r\n anmodede derefter den tidligere svenske industriminister Nils G. Åsling om at  \r\n\r\n klarlægge forudsætningerne for klausulen. </P>  \r\n\r\n<P>Af Nils Åslings rapport fremgår, at en nordisk ikke-diskrimineringsklausul  \r\n\r\n er af en anden juridisk natur end EU-rettens, der i princippet indgår i et  \r\n\r\n overstatsligt retssystem i modsætning til den nordiske konsensusordning. Ved  \r\n\r\n udarbejdelsen af den nordiske klausul er der hentet inspiration fra  \r\n\r\n EU-retten, men det traditionelle nordiske samarbejdes karakter er lagt til  \r\n\r\n grund. Der er således ikke tale om en juridisk bindende regel, men en  \r\n\r\n bestemmelse, som pålægger de nordiske lande en pligt til at tilstræbe, at  \r\n\r\n fremtidige regler ligebehandler statsborgere i de nordiske lande. </P>  \r\n\r\n<P>Forslaget om en nordisk ikke-diskrimineringsklausul fik tilslutning på  \r\n\r\n Nordisk Råds session i Reykjavik. </P>  \r\n\r\n<P>Artikel 48: </P>  \r\n\r\n<P>Ændringen er en konsekvens af ændringerne af artiklerne 52, 53, og 54.  \r\n\r\n</P>  \r\n\r\n<P>Artikel 51: </P>  \r\n\r\n<P>Som noget nyt indføres begrebet temasessioner. Ændringen skyldes ønsket om  \r\n\r\n at fremme smidigheden i Nordisk Råds arbejde. </P>  \r\n\r\n<P>Artikel 52: </P>  \r\n\r\n<P>Ændringen er en konsekvens af de nordiske statsministres henstilling om,  \r\n\r\n at det nordiske samarbejde følger kalenderåret. Dernæst er de tidligere  \r\n\r\n specifikke bestemmelser om medlemmernes antal overført til Nordisk Råds  \r\n\r\n forretningsorden. Artiklens andet stykke er ændret i konsekvens af ønsket om,  \r\n\r\n at repræsentanter for hver partigruppe indgår i Præsidiet. Endvidere er den  \r\n\r\n gældende bestemmelse om suppleringsvalg overført til forretningsordenen. </P>  \r\n\r\n<P>Artikel 53: </P>  \r\n\r\n<P>Reglerne om nominering og valg til Rådets forskellige organer overføres  \r\n\r\n til forretningsordenen. </P>  \r\n\r\n<P>Artikel 54: </P>  \r\n\r\n<P>Ordlyden af artiklens første stykke er forenklet og tilpasset en samtidig  \r\n\r\n ændring af Ministerrådets sekretariatsfunktion. </P>  \r\n\r\n<P>Artikel 55: </P>  \r\n\r\n<P>Artiklens andet stykke er ophævet under henvisning til, at Nordisk Råds  \r\n\r\n arbejdsrelationer bør reguleres i forretningsordenen. <BR>  \r\n\r\n</P>  \r\n\r\n<P> <B>Overenskomst </B></P>  \r\n\r\n<P>om </P>  \r\n\r\n<P>ændring af samarbejdsoverenskomsten mellem Danmark, Finland, Island, Norge  \r\n\r\n og Sverige </P>  \r\n\r\n<P>Danmarks, Finlands, Islands, Norges og Sveriges regeringer, </P>  \r\n\r\n<P>som ved overenskomster af 13. februar 1971, 11. marts 1974, 15. juni 1983,  \r\n\r\n 6. maj 1985, 21. august 1991 og 18. marts 1993 har ændret  \r\n\r\n samarbejdsoverenskomsten af 23. marts 1962 mellem de nordiske lande, og </P>  \r\n\r\n<P>som ønsker at forny og udvikle det nordiske samarbejde i lyset af de  \r\n\r\n nordiske landes udvidede deltagelse i det europæiske samarbejde, </P>  \r\n\r\n<P>er blevet enige om følgende: </P>  \r\n\r\n<P>I </P>  \r\n\r\n<P>Artiklerne 2, 48, 51, 52, 53, 54 og 55 i samarbejdsoverenskomsten får  \r\n\r\n følgende nye ordlyd: </P>  \r\n\r\n<P>Artikel 2 </P>  \r\n\r\n<P>Ved udformningen af love og andre retsregler i de nordiske lande skal  \r\n\r\n statsborgere i de øvrige nordiske lande sidestilles med landets egne  \r\n\r\n statsborgere. Dette gælder inden for samarbejdsoverenskomstens virkeområde.  \r\n\r\n</P>  \r\n\r\n<P>Undtagelse fra første stykke kan dog gøres, hvis krav om statsborgerskab  \r\n\r\n er grundlovsfæstet, nødvendigt på grund af andre internationale forpligtelser  \r\n\r\n eller det i øvrigt af særlige grunde skønnes nødvendigt. </P>  \r\n\r\n<P>Artikel 48 </P>  \r\n\r\n<P>Danmarks Riges delegation består af de af Folketinget valgte medlemmer og  \r\n\r\n de af regeringen udpegede repræsentanter samt Færøernes og Grønlands i andet  \r\n\r\n stykke nævnte delegationer. Finlands delegation består af de af Riksdagen  \r\n\r\n valgte medlemmer og de af regeringen udpegede repræsentanter samt af Ålands i  \r\n\r\n andet stykke nævnte delegation. For hvert af de øvrige lande består  \r\n\r\n delegationen af de af den folkevalgte forsamling valgte medlemmer og de af  \r\n\r\n regeringen udpegede repræsentanter. </P>  \r\n\r\n<P>Færøernes delegation består af de af Lagtinget valgte medlemmer og de af  \r\n\r\n landsstyret udpegede repræsentanter. Grønlands delegation består af de af  \r\n\r\n Landstinget valgte medlemmer og de af landsstyret udpegede repræsentanter.  \r\n\r\n Ålands delegation består af de af Lagtinget valgte medlemmer og de af  \r\n\r\n landskapsstyrelsen udpegede repræsentanter. </P>  \r\n\r\n<P>Ved &#187;delegation&#171; forstås i artikel 58, andet stykke, landets  \r\n\r\n delegation. </P>  \r\n\r\n<P>Artikel 51 </P>  \r\n\r\n<P>Plenarforsamlingen består af alle medlemmer af Rådet. </P>  \r\n\r\n<P>Plenarforsamlingen holder ordinær session mindst en gang om året.  \r\n\r\n Ekstraordinære sessioner eller temasessioner holdes, når Præsidiet træffer  \r\n\r\n beslutning herom, eller når mindst to regeringer eller mindst femogtyve  \r\n\r\n valgte medlemmer begærer det. </P>  \r\n\r\n<P>Rådets beføjelser udøves af plenarforsamlingen, såfremt ikke andet er  \r\n\r\n særligt foreskrevet. </P>  \r\n\r\n<P>Plenarforsamlingens forhandlinger er offentlige, såfremt  \r\n\r\n plenarforsamlingen ikke beslutter andet. </P>  \r\n\r\n<P>Artikel 52 </P>  \r\n\r\n<P>Plenarforsamlingen udpeger for et kalenderår ved den årlige ordinære  \r\n\r\n session et præsidium bestående af en præsident og det antal medlemmer, som er  \r\n\r\n anført i Nordisk Råds forretningsorden. </P>  \r\n\r\n<P>Forskellige politiske meningsretninger skal være repræsenteret i  \r\n\r\n Præsidiet. Hvert land skal være repræsenteret i Præsidiet. </P>  \r\n\r\n<P>Medlemmerne af Præsidiet skal være valgte medlemmer af Rådet. </P>  \r\n\r\n<P>Præsidiet varetager Rådets løbende forretninger og repræsenterer i øvrigt  \r\n\r\n Rådet i den udstrækning, som fremgår af denne overenskomst og Rådets  \r\n\r\n forretningsorden. </P>  \r\n\r\n<P>Rådets formandskab varetages på skift af de nordiske lande i  \r\n\r\n overensstemmelse med Nordisk Råds forretningsorden. </P>  \r\n\r\n<P>Artikel 53 </P>  \r\n\r\n<P>Plenarforsamlingen bestemmer udvalgenes antal og virksomhedsområder.  \r\n\r\n Udvalgene har til opgave at forberede sagernes behandling i Rådet. </P>  \r\n\r\n<P>Artikel 54 </P>  \r\n\r\n<P>Rådet bistås i sin virksomhed af et præsidiesekretariat. </P>  \r\n\r\n<P>Artikel 55 </P>  \r\n\r\n<P>Regeringerne, Færøernes landsstyre, Grønlands landsstyre, Ålands  \r\n\r\n landskapsstyrelse, Ministerrådet, Rådets Præsidium og udvalgene samt ethvert  \r\n\r\n medlem har ret til at stille forslag i Rådet. </P>  \r\n\r\n<P>II </P>  \r\n\r\n<P>Overenskomsten træder i kraft femten dage efter den dag, da samtlige  \r\n\r\n parter har givet det finske udenrigsministerium meddelelse om deres  \r\n\r\n godkendelse af overenskomsten. </P>  \r\n\r\n<P>Det finske udenrigsministerium underretter de øvrige parter om modtagelsen  \r\n\r\n af disse meddelelser og om tidspunktet for overenskomstens ikrafttrædelse.  \r\n\r\n</P>  \r\n\r\n<P>III </P>  \r\n\r\n<P>Orginalteksten til denne overenskomst deponeres i det finske  \r\n\r\n udenrigsministerium, som tilstiller de øvrige parter bekræftede genparter  \r\n\r\n deraf. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne overenskomst. </P>  \r\n\r\n<P>Udfærdiget i København, den 29. september 1995 i et eksemplar på dansk,  \r\n\r\n finsk, islandsk, norsk og svensk, hvilke tekster alle har samme gyldighed.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/12/1995"
        },
        {
            "displayName": "Accession",
            "displayValue": "19951BA00038"
        },
        {
            "displayName": "Entydig dokumentidentifikation",
            "displayValue": "CL000038"
        },
        {
            "displayName": "Dato for førstegangsindlæggelse",
            "displayValue": "05/12/1995"
        },
        {
            "displayName": "Dato for indlæggelse",
            "displayValue": "05/12/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}