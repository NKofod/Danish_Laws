{
    "id": 87068,
    "title": "At-cirkulæreskrivelse nr. 2/1997 Udlevering af oplysninger om arbejdsskader/ulykker til kommunerne ",
    "documentTypeId": "210",
    "isSagsforlobPeriodValid": false,
    "shortName": "CIS nr 3108 af 25/03/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-cirkulæreskrivelse nr. 2/1997 Udlevering af  \r\n\r\n oplysninger om arbejdsskader/ulykker til kommunerne </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Pr. 1. januar 1996 er der sket en ændring af erstatningsansvarsloven og af  \r\n\r\n sygedagpengeloven, så kommunerne kan gøre regres gældende i de tilfælde, hvor  \r\n\r\n der udbetales sygedagpenge til den sygemeldte som følge af en lidelse  \r\n\r\n forvoldt af en i erstatningsretlig henseende ansvarlig skadevolder.  \r\n\r\n Lovændringen medfører bl.a., at en kommune, der har udbetalt sygedagpenge til  \r\n\r\n en borger, der har pådraget sig en arbejdsbetinget lidelse eller har været  \r\n\r\n ude for en arbejdsulykke, kan indtræde i den skadelidtes eventuelle  \r\n\r\n erstatningskrav mod en arbejdsgiver. </P>  \r\n\r\n<P>I forbindelse med lovændringen har Socialministeriet udsendt vejledning  \r\n\r\n nr. 83 af 7. maj 1996 om regres for sygedagpenge. Vejledningen er vedlagt som  \r\n\r\n bilag. Vejledningen indeholder et afsnit om kommunens fremgangsmåde i en  \r\n\r\n regressag. Kommunen henvises her til at indhente fortrolige oplysninger i et  \r\n\r\n vist omfang fra Arbejdstilsynets tilsynskredse. </P>  \r\n\r\n<P>På denne baggrund kan kredsene fremover forvente en del henvendelser fra  \r\n\r\n kommuner, der ønsker oplysninger til støtte for en formodning af, at en  \r\n\r\n borger modtager sygedagpenge på baggrund af en arbejdsskade forvoldt af en  \r\n\r\n ansvarlig skadevolder, fx arbejdsgiver. Der kan således blive tale om  \r\n\r\n overvejelser om videregivelse af oplysninger i form af de tilsynsførendes  \r\n\r\n tilsynsrapporter og ulykkesrapporter, eller om oplysninger i form af  \r\n\r\n anmeldelser af arbejdsulykker og arbejdsbetingede lidelser, eller eventuelle  \r\n\r\n uddrag heraf. </P>  \r\n\r\n<P>Efter forvaltningslovens § 28, stk. 2, kan fortrolige oplysninger, bl.a. i  \r\n\r\n form af helbredsoplysninger, videregives til andre forvaltningsmyndigheder,  \r\n\r\n hvis den person oplysningerne angår har givet samtykke hertil, eller  \r\n\r\n videregivelsen sker til varetagelse af private eller offentlige interesser,  \r\n\r\n der klart overstiger hensynet til de interesser, der begrunder  \r\n\r\n hemmeligholdelse. </P>  \r\n\r\n<P> <B>II. Instruktion</B>  </P>  \r\n\r\n<P>Kredsene skal, ved modtagelse af en forespørgsel fra en kommune om  \r\n\r\n oplysninger vedrørende konkrete personer, som kommunen udbetaler eller har  \r\n\r\n udbetalt dagpenge til, vurderere, hvorvidt der med hjemmel i  \r\n\r\n Forvaltningsloven kan videregives fortrolige oplysninger vedrørende den  \r\n\r\n identificerede enkelsag. </P>  \r\n\r\n<P>De ønskede oplysninger skal i henhold til forvaltningslovens § 28, stk. 2,  \r\n\r\n stk. 4 og stk. 5, jf. § 31, stk. 1 umiddelbart videregives til kommunen, hvis  \r\n\r\n den skadelidte har afgivet skriftligt samtykke hertil, og samtykket er  \r\n\r\n afgivet inden for det seneste år. </P>  \r\n\r\n<P>Hvis skadelidte ikke har givet skriftligt samtykke må kredsen i den  \r\n\r\n konkrete sag vurdere, hvorvidt en af de øvrige betingelser i § 28, stk. 2,  \r\n\r\n for at videregive fortrolige oplysninger, er til stede. </P>  \r\n\r\n<P>Der kan under de nævnte betingelser videregives oplysninger fra bl.a.  \r\n\r\n anmeldelser af arbejdsbetingede lidelser og anmeldelser af arbejdsulykker  \r\n\r\n samt oplysninger fra Inddateringsregistret. </P>  \r\n\r\n<P>Kredsene kan ikke videregive oplysninger fra Arbejdstilsynets  \r\n\r\n Statistikregister, jf. registerforskriftens § 25. Der kan heller ikke gives  \r\n\r\n aktindsigt i oplysninger fra andre offentlige myndigheder, fx. i  \r\n\r\n politirapporter, idet eventuel aktindsigt heri skal indhentes hos den  \r\n\r\n myndighed, oplysningerne stammer fra. </P>  \r\n\r\n<P>Kredsen skal, i forbindelse med anmodningen om videregivelse af fortrolige  \r\n\r\n oplysninger, ikke vurdere, hvorvidt en arbejdsgiver rent erstatningsretligt  \r\n\r\n har gjort sig skyldig i ansvarspådragende adfærd. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>25.</B> marts 1997 </P>  \r\n\r\n<P>Jens Andersen </P>  \r\n\r\n<P> <B>Bilag</B>  </P>  \r\n\r\n<P>Socialministeriets vejledning nr. 83 af 7. maj 1996 </P>  \r\n\r\n<P>Vejledning om regres for sygedagpenge </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/1998"
        },
        {
            "displayName": "Accession",
            "displayValue": "C19970310810"
        },
        {
            "displayName": "Entydig dokumentidentifikation",
            "displayValue": "CM046870"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3108"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "25/03/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}