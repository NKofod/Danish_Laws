{
    "id": 132557,
    "title": "Vejledning om målesystemer til andre væsker end vand, der er overensstemmelseserklærede iht. EU-direktivet om måleinstrumenter (MID) og er placeret på markedet og taget i brug i Danmark. Retningslinjer for fortsat brug og for verifikation. (MV 02.46-07)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9279 af 16/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om målesystemer til andre væsker end vand, der er overensstemmelseserklærede iht. EU-direktivet om måleinstrumenter (MID) og er placeret på markedet og taget i brug i Danmark. Retningslinjer for fortsat brug og for verifikation. (MV 02.46-07, udg. 1)</p>\n      <p class=\"TekstV\"><span class=\"Bold\">1.</span> <span class=\"Bold\">Formål</span></p>\n      <p class=\"TekstV\">Efter overgangen til MID-direktivet er der opstået behov for at tydeliggøre de retningslinjer, som gælder for, hvordan målesystemer, der er taget i brug i Danmark, fremover skal reverificeres og under hvilke betingelser, de fortsat kan være i brug.</p>\n      <p class=\"TekstV\">Med MID-direktivet er der kommet nye begreber som fx overensstemmelseserklæring og nye regler for ansvarsplacering.</p>\n      <p class=\"TekstV\">I denne måletekniske vejledning anvendes tidligere danske legalmetrologiske retningslinjer som eksempler og støtte for at redegøre for de legalmetrologiske forhold.</p>\n      <p class=\"TekstV\">Der er andre regelsæt, som ligeledes skal opfyldes, fx vedrørende maskin-, lavspændings og ATEX-direktivet. Disse er ikke behandlet i denne måletekniske vejledning, hvorfor oplysninger om dem må søges andetsteds.</p>\n      <p class=\"TekstV\"><span class=\"Bold\">2.</span> <span class=\"Bold\">Henvisninger</span></p>\n      <p class=\"TekstV\">Bekendtgørelse nr. 436 af 16. maj 2006 om ikrafttræden af EF-direktiv om måleinstrumenter (MID) og om udpegning af notificerede organer.</p>\n      <p class=\"TekstV\">Bekendtgørelse nr. 1038 af 17. oktober 2006 om måleteknisk kontrol med måleudstyr, der anvendes til kvantitativ måling af andre væsker end vand samt af luftformig gas i portioner.</p>\n      <p class=\"TekstV\">Måleteknisk meddelelse, MM 224: Orientering om regler for hvornår udstyr, som tilsluttes brændstofstandere, skal være godkendt og om overgangsregler herfor i forbindelse med, at MID træder i kraft.</p>\n      <p class=\"TekstV\">Måleteknisk meddelelse, MM 234: Instruks til laboratorier, som er bemyndigede til reverifikation af målesystemer til udmåling af andre væsker end vand.</p>\n      <p class=\"TekstV\">WELMEC 10.5, Issue 1 ”Guide for common application of marking of fuel dispensers”.</p>\n      <p class=\"TekstV\"><span class=\"Bold\">3.</span> <span class=\"Bold\">Generelt</span></p>\n      <p class=\"TekstV\"><span class=\"Italic\">3.1.</span></p>\n      <p class=\"TekstV\">Målesystemer, der er overensstemmelseserklærede iht. MID-direktivet, er produkter omfattet af CE-mærkningsordningen. Det betyder bl.a., at en fabrikant har taget ansvar for, at målesystemet opfylder samtlige relevante krav. Kravene til målesystemet er derfor ikke begrænsede til de krav, der er givet i MID-direktivet. Dette har betydning ved en eventuel ændring af målesystemet.</p>\n      <p class=\"TekstV\"><span class=\"Italic\">3.2.</span></p>\n      <p class=\"TekstV\">Da MID-direktivet er et produktdirektiv, skal der naturligvis forefindes installationsvejledning samt andre relevante vejledninger og beskrivelser, der er nødvendige for at sikre en korrekt idriftsættelse, brug, vedligeholdelse og bortskaffelse af produktet. Anvendelse af produktet er i denne sammenhæng også underlagt legalmetrologisk kontrol.</p>\n      <p class=\"TekstV\"><span class=\"Italic\">3.3.</span></p>\n      <p class=\"TekstV\">Nedenstående tabel 1 illustrerer en tidslinje for målesystemet fra det tages i brug til det demonteres.</p>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 108 190 190 191;\" width=\"680\">\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000\" width=\"108\">\n                      <div class=\"TabelTekst\"><span class=\"Bold\">Før installation</span></div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\"><span class=\"Bold\">Emne eller hændelse</span></div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\"><span class=\"Bold\">Dokumenter, som er relevante eller nødvendige for et overensstemmelses-</span></div>\n                      <div class=\"TabelTekst\"><span class=\"Bold\">erklæret målesystem</span></div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border: 0.018cm solid #000000\" width=\"191\">\n                      <div class=\"TabelTekst\"><span class=\"Bold\">Eksempel for en tilsvarende måler/måleanlæg under national dansk typegodkendelse</span></div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000\" width=\"108\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Installation og ibrugtagning</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">EC Typeafprøvnings-attest<a class=\"FodnoteHenvisning\" name=\"Henvisning_\" href=\"#\">1)</a>  med bilag</div>\n                      <div class=\"TabelTekst\">+</div>\n                      <div class=\"TabelTekst\">Fabrikant erklæring</div>\n                      <div class=\"TabelTekst\">+ </div>\n                      <div class=\"TabelTekst\">Datasheet</div>\n                      <div class=\"TabelTekst\"><span class=\"Bold\">Eller</span></div>\n                      <div class=\"TabelTekst\">Overensstemmelsesattest fra enhedsverifikation (modul G) med bilag</div>\n                      <div class=\"TabelTekst\">+</div>\n                      <div class=\"TabelTekst\">Fabrikanterklæring</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">Typegodkendelsesattest med tekniske bilag og tillæg, MDIR, TDIR, MV, MM</div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000\" width=\"108\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Mærkning</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Name Plate,</div>\n                      <div class=\"TabelTekst\">Data Sheet, hvis denne metode er anvendt</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">Skilt med TS-nr., GRS-skilt</div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"108\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Plombering</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">TEC, Plomberingsbeskrivelse (Data Sheet)</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">Typegodkendelses-attest</div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000\" width=\"108\">\n                      <div class=\"TabelTekst\"><span class=\"Bold\">Efter installation</span></div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Sammenbygning</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">TEC, MM224</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">MM224</div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000\" width=\"108\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Reparation</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">Bekendtgørelse 1038 af 17. oktober 2006</div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000\" width=\"108\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Ombygning</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">TEC</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">MM</div>\n                    </td>\n                  </tr>\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"108\"> </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">Reverifikation</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"190\">\n                      <div class=\"TabelTekst\">TEC, MDIR 02.46.05 m.m.</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"191\">\n                      <div class=\"TabelTekst\">MDIR 02.46.05 m.m.</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n        <p class=\"Fodnote\">1) Der kan i nogle typeafprøvningsattester findes forskellige termer, der dækker over begrebet essentielle komponenter, så som critical components, essential components, mandatory components og lign. Typeafprøvningsattesten vil typisk liste de essentielle komponenter og evt. også en række ikke-essentielle komponenter. Ved essentielle komponenter forstås delkomponenter af målesystemet, som er beskrevet i typeafprøvningsattesten eller i et af dennes bilag og derfor har en funktion, der indvirker på målesystemets evne til at måle korrekt.</p>\n      </p>\n      <p class=\"TabelFod\"><span class=\"Bold\">Tabel 1:</span> <span class=\"Bold\">Tidslinje for målesystemet fra ibrugtagning til demontering</span>. ”Installation og ibrugtagning”, ”Mærkning” og ”Plombering” angiver overensstemmelsesprocessen og tiden før og frem til, at målesystemet placeres på markedet og tages i brug. ”Emne eller hændelse” angiver emner eller hændelser af betydning for målesystemet. ”Dokumenter, som er relevante eller nødvendige for et overensstemmelseserklæret målesystem” angiver de relaterede relevante dokumenter. ”Eksempel for en tilsvarende måler/måleanlæg under national dansk typegodkendelse” angiver de tilsvarende dokumenter, som er eller var gældende for en måler/måleanlæg under national dansk typegodkendelse. TEC Typeafprøvningsattest, MDIR: Måletekniske direktiver, TDIR: Tekniske direktiver, MV: Måletekniske vejledninger, MM: Måletekniske meddelelser, TS-nr.: Unik nummer for målesystemet udstedt af et bemyndiget laboratorium på vegne af Sikkerhedsstyrelsen og GRS: Gasretursystem.</p>\n      <p class=\"TekstV\"><span class=\"Bold\">4.</span> <span class=\"Bold\">Før installation</span></p>\n      <p class=\"TekstV\"><span class=\"Italic\">4.1.</span> <span class=\"Italic\">Nødvendige dokumenter, adgang til dokumenter og vedligeholdelse af dokumenter</span></p>\n      <p class=\"TekstV\">For MID produkter er det fabrikanten og ejeren, der har (kan fremskaffe) de nødvendige dokumenter og skal stille disse til rådighed for det bemyndigede laboratorium. Tidligere da dokumenterne var udstedt af myndighederne, kunne de dokumenter, der er nødvendige ved verifikation, rekvireres fra myndigheden.</p>\n      <p class=\"TekstV\">Dokumenterne, der udstedes af notificerede organer, er af meget forskellig struktur. Nogle notificerede organer indskriver alle relevante data i et dokument, mens andre opdeler dokumentationen for et produkt, så fx plomberingsanvisninger er opdelt på fx 15 sider i forskellige dokumenter. For nogle dokumenter gælder, at nye udgaver annullerer tidligere.</p>\n      <p class=\"TekstV\">Et certificeret produkt skal i hele sin levetid (dvs. så længe det er i drift på markedet) leve op til kravene. Det betyder, at produktet <span class=\"Bold\">ikke</span> uden videre kan ombygges. Det er derfor vigtigt at vide, hvornår et produkt er blevet overensstemmelseserklæret, så det kan ses i forhold til den korrekte dokumentation.</p>\n      <p class=\"TekstV\"><span class=\"Italic\">4.2.</span> <span class=\"Italic\">Installation og idriftsættelse</span></p>\n      <p class=\"TekstV\">Et overensstemmelseserklæret målesystem kan, jf. bekendtgørelse nr. 436 af 16. maj 2006, være overensstemmelseserklæret ved brug af forskellige moduler (B+D, B+F, G eller H1).</p>\n      <p class=\"TekstV\">Ved installationen skal fabrikantens vejledning følges. Følges denne ikke, er det ikke sikkert, at målesystemet lever op til kravene. I sådanne tilfælde er målesystemet allerede fra installationstidspunktet ikke i overensstemmelse med kravene og kan ikke anvendes, før det er udbedret og overensstemmelseserklæret igen.</p>\n      <p class=\"TekstV\">Specielt gælder, at målesystemet umiddelbart skal kunne verificeres, og at alle relevante dokumenter er tilgængelige.</p>\n      <p class=\"TekstV\">Hvor der i det efterfølgende er nævnt ”typeafprøvningsattesten” menes for modul G godkendte systemer, den samlede dokumentation.</p>\n      <p class=\"TekstV\"><span class=\"Italic\">4.3.</span> <span class=\"Italic\">Mærkning</span></p>\n      <p class=\"TekstV\">Et målesystem skal være mærket ved brug af et ”Name Plate”, der bl.a. identificerer typeafprøvningsattesten (TEC) og eventuelt et Data Sheet.</p>\n      <p class=\"TekstV\">Målesystemets essentielle delkomponenter skal hver være mærket med en Type Plate, der identificerer komponenten med serienummer og Evaluation Certificate (EC) eller Part Certificate (PC), hvis sådanne ligger til grund for typeafprøvningsattesten.</p>\n      <p class=\"TekstV\">Mærkningen skal være synlig og holdbar.</p>\n      <p class=\"TekstV\"><span class=\"Italic\">4.3.1.</span> <span class=\"Italic\">Name Plate</span></p>\n      <p class=\"TekstV\">Name Plate angiver målesystemets rammer, fx miljø, temperatur, kapacitet og viskositetsområde. Der skal som for alle andre CE-mærkede produkter være mærket med CE og her også et M. Er produktet også ATEX overensstemmelseserklæret, kan der være angivet to notificerede organers numre.</p>\n      <p class=\"TekstV\">I Danmark tillades, at der efterfølgende mærkes med de fra nationale typegodkendelsesattester kendte mærkninger som: ”Verifikationen gælder ikke fjernvisningen” eller lignende tekst (se måleteknisk meddelelse MM224).</p>\n      <p class=\"TekstV\"><span class=\"Italic\">4.3.2.</span> <span class=\"Italic\">Data Sheet</span></p>\n      <p class=\"TekstV\">Hvis ikke alle målesystemets essentielle dele er angivet på Name Plate, skal de findes på en Data Sheet.</p>\n      <p class=\"TekstV\">Data Sheet findes typisk i brændstofstanderens computerhoved, men i Danmark tillades også opbevaring i mappe på lokaliteten, blot det er tilgængeligt ved reparation, markedskontrol og verifikation (se endvidere afsnit 5.2).</p>\n      <p class=\"TekstV\"><span class=\"Italic\">4.4.</span> <span class=\"Italic\">Plombering</span></p>\n      <p class=\"TekstV\">Plomberingen er en sikring af målesystemets integritet og måleevne. Brydes en plombe kan der være tab af både integritet og måleevne.</p>\n      <p class=\"TekstV\">Plomber kan have forskellige former som tråd med trådplombe, sikringsmærkat og software plombe. Anvendelse af Data Sheet kan erstatte plombering af komponent mod fjernelse/demontering.</p>\n      <p class=\"TekstV\">Ved ”førstegangsverifikation” foretages plombering med brug af fabrikantens plomber. Ved reverifikation erstattes plomberne med verifikationslaboratoriets plomber (se måleteknisk meddelelse MM234).</p>\n      <p class=\"TekstV\"><span class=\"Bold\">5.</span> <span class=\"Bold\">Efter installation</span></p>\n      <p class=\"TekstV\">Efter installation er målesystemet i brug. I denne fase kan der opstå en række forskellige situationer, og nedenstående er det beskrevet, hvorledes disse skal håndteres.</p>\n      <p class=\"TekstV\"><span class=\"Italic\">5.1.</span> <span class=\"Italic\">Periodisk reverifikation</span></p>\n      <p class=\"TekstV\">Situation: Målesystemet anvendes som det er.</p>\n      <p class=\"TekstV\">Krav: Målesystemet skal til stadighed overholde brugstolerancerne, og mindst hvert andet år skal det reverificeres.</p>\n      <p class=\"TekstV\">Håndtering: Periodisk reverifikation af et overensstemmelseserklæret målesystem udføres mindst hvert andet år. Den periodiske reverifikation udføres med udgangspunkt i typeafprøvningsattesten/enhedsverifikationen, med tilhørende dokumenter.</p>\n      <p class=\"TekstV\"><span class=\"Italic\">5.2.</span> <span class=\"Italic\">Reparation</span></p>\n      <p class=\"TekstV\">Situation: Målesystemet er defekt og må repareres.</p>\n      <p class=\"TekstV\">Krav: Efter reparation skal målesystemet reverificeres, inden det på ny tages i brug.</p>\n      <p class=\"TekstV\">Håndtering: Reparation af et målesystem udført efter ibrugtagning skal være udført i overensstemmelse med typeafprøvningsattesten. Ved en reparation sker der ingen ændring af målesystemets funktioner. Der er alene tale om at bringe målesystemet tilbage til den tilstand, det havde inden årsagen til reparationen opstod. Essentielle komponenter vil almindeligvis være sikret/plomberet med fysiske plomber eller ved beskrivelse i Data Sheet. Uanset sikringsmåde skal reparatøren efter endt reparation genetablere denne sikring, indtil reverifikation kan finde sted. Hvor sikringen er foretaget med tråd og trådplombe, placerer reparatøren to plomber med sin egen yderst. Hvor sikring er foretaget med sikringsmærkat, placerer reparatøren sin egen sikringsmærkat. I tilfælde hvor sikring af komponenten er foretaget ved identifikation på Data Sheet, skal reparatøren rette, således at der på Data Sheet fremgår det nye komponentserienummer. Ændringen signeres af reparatøren. Ved reparation, som indebærer plombebrud eller ændring på Data Sheet ved udskiftning af essentielle komponenter, skal der efterfølgende foretages reverifikation. Det er ejerens pligt at rekvirere denne reverifikation.</p>\n      <p class=\"TekstV\"><span class=\"Italic\">5.3.</span> <span class=\"Italic\">Ombygning/modifikation af målesystemet</span></p>\n      <p class=\"TekstV\">Situation: Et i brug værende målesystem ændres.</p>\n      <p class=\"TekstV\">Krav: Målesystemet er at betragte som et nyt målesystem, og der skal foretages en ny overensstemmelseserklæring<a class=\"FodnoteHenvisning\" name=\"Henvisning_Not1\" href=\"#Not1\">2)</a>.</p>\n      <p class=\"TekstV\">Håndtering: Af hensyn til den efterfølgende håndtering af sagen må der skelnes mellem ændringer, hvor målesystemet efter det foretagne indgreb er i overensstemmelse med en af de muligheder, som typeafprøvningsattesten omfatter, og ændringer, hvor målesystemet efter det foretagne indgreb ikke er i overensstemmelse med en af de muligheder, som typeafprøvningsattesten omfatter.</p>\n      <p class=\"TekstV\"><span class=\"Italic\">5.3.1.</span> <span class=\"Italic\">Håndtering af ombygning/modifikation af målesystemet, hvor målesystemet efter det foretagne indgreb er i overensstemmelse med en af de muligheder, som typeafprøvningsattesten omfatter</span></p>\n      <p class=\"TekstV\">Såfremt målesystemet efter den foretagne ændring er i overensstemmelse med en af de muligheder, som typeafprøvningsattesten omfatter, skal det ombyggede målesystem gennemgå en ny overensstemmelseserklæring (typisk modul F). Fabrikanten skal i den forbindelse udstede en ny overensstemmelseserklæring svarende til det nye større omfang af målesystemet.</p>\n      <p class=\"TekstV\">Eksempler på sådanne ændringer kunne være tilføjelse af udleveringssteder<a class=\"FodnoteHenvisning\" name=\"Henvisning_Not2\" href=\"#Not2\">3)</a>, skift til anden type delkomponent (anden model af EDIC, luftudskiller, måleorgan eller lignende) og tilslutning til satellit.</p>\n      <p class=\"TekstV\"><span class=\"Italic\">5.3.2.</span> <span class=\"Italic\">Håndtering af ombygning/modifikation af målesystemet, hvor målesystemet efter det foretagne indgreb </span><span class=\"BoldItalic\">ikke</span><span class=\"Italic\"> er i overensstemmelse med en af de muligheder, som typeafprøvningsattesten omfatter</span></p>\n      <p class=\"TekstV\">Enhver ændring, der medfører, at målesystemets funktion eller konstruktion ikke længere er i overensstemmelse med typeafprøvningsattesten, indebærer en ny overensstemmelsesprocedure af målesystemet, fx bestående af en revision af typeafprøvningsattesten (modul B) med efterfølgende overensstemmelseserklæring (modul F) eller ved en enhedsverfikation (modul G).</p>\n      <p class=\"TekstV\"><span class=\"Italic\">5.4.</span> <span class=\"Italic\">Tilslutning eller påbygning af udstyr, som ikke indgår i selve målefunktionen, på målesystemet</span></p>\n      <p class=\"TekstV\">Situation: Ejerne af målesystemet kan ønske at tilslutte/påbygge udstyr, der ikke har med selve målefunktionen at gøre, på målesystemet.</p>\n      <p class=\"TekstV\">Krav: Det tilsluttede/påbyggede udstyr må ikke påvirke udmålingen.</p>\n      <p class=\"TekstV\">Håndtering: Af hensyn til den efterfølgende håndtering af sagen må der skelnes mellem tilslutninger og påbygninger.</p>\n      <p class=\"TekstV\"><span class=\"Italic\">5.4.1.</span> <span class=\"Italic\">Håndtering af tilslutning (ingen indflydelse på målesystemet)</span></p>\n      <p class=\"TekstV\">En tilslutning sker uden nogen form for mekanisk eller elektronisk ændring/tilføjelse til målesystemet. Hvor målesystemet har en digital kommunikationsport, der er beregnet til at igangsætte måling og eventuelt videreformidle måleresultatet, kan målesystemet – hvis dette er beskrevet i typeafprøvningsattesten, tilsluttes andet udstyr (se også MM224). Tilslutningsmuligheden kan være specifik eller generel.</p>\n      <p class=\"TekstV\">Eksempelvis vil en i typeafprøvningsattesten beskrevet tilslutning til ekstern betalingsterminal, satellit, kiosksystem eller lignende eksternt udstyr falde ind under denne kategori.</p>\n      <p class=\"TekstV\"><span class=\"Italic\">5.4.2.</span> <span class=\"Italic\">Håndtering af påbygning/sammenbygning (fx mekanisk indgreb i målesystemets kabinet)</span></p>\n      <p class=\"TekstV\">Det overensstemmelseserklærede målesystem er som udgangspunkt ikke beregnet til, at der påbygges noget, eller at det sammenbygges med andet udstyr. Det er et komplet og færdigt målesystem. Derfor skal påbygning/sammenbygning håndteres på samme måde som ombygning/modifikation (se afsnit 5.3).</p>\n      <p class=\"TekstV\">Undtagelse:</p>\n      <p class=\"TekstV\">Hvor der i typeafprøvningsattesten er tilladt montage af specifik betalingsterminal på standeren (CRIND), er dette tilladt, da en sådan er med i prøvningsomfanget af det overensstemmelseserklærede målesystem.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Sikkerhedsstyrelsen, den 16. juni 2010</P><P CLASS=SIGN1 ALIGN=\"CENTER\">Carsten Sørig</P><P CLASS=SIGN2 ALIGN=\"RIGHT\">/ P. Claudi Johansen</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">2)</a> Ændring af software til anden (godkendt) programversion end oprindeligt overensstemmelseserklæret er at opfatte som en ombygning.</p>\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">3)</a> For typeafprøvningsattester, der beskriver en model af eller en ramme for et målesystem (som f.eks. kan have 1 til 6 udleveringssteder via 1 til 6 målere, dampretursystem eller ej etc.), gælder, at der efter idriftsætning kan foretages begrænsninger i forhold til det overensstemmelseserklærede (fx demontering af 1 eller flere af udleveringsstederne) uden, at det betragtes som en ændring. Derimod kan der ikke efter idriftsættelse foretages udvidelser, selv indenfor rammerne af typeafprøvningsattesten, uden at det skal betragtes som en ændring.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/06/2010"
        },
        {
            "displayName": "Accession",
            "displayValue": "C20100927960"
        },
        {
            "displayName": "Entydig dokumentidentifikation",
            "displayValue": "AU004087"
        },
        {
            "displayName": "Dato for førstegangsindlæggelse",
            "displayValue": "17/06/2010"
        },
        {
            "displayName": "Dato for indlæggelse",
            "displayValue": "17/06/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9279"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "16/06/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Sikkerhedsstyrelsen j.nr. 644-35-00031"
        },
        {
            "displayName": "Stikord",
            "displayValue": "Metrologi"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}