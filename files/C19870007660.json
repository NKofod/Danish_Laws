{
    "id": 52934,
    "title": "Vejledning for værnepligtige, der af samvittighedsgrunde ønsker sig fritaget for militærtjeneste m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 76 af 27/04/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for værnepligtige, der af  \r\n\r\n samvittighedsgrunde ønsker sig fritaget for militærtjeneste m.v. </H1>  \r\n\r\n<P></P>  \r\n\r\n<P CLASS=PUNKT> <B>1.</B> Betingelser for fritagelse </P>  \r\n\r\n<P>Værnepligtige, der af samvittighedsgrunde ikke ønsker at gøre  \r\n\r\n militærtjeneste eller tjeneste i civilforsvaret, kan søge om at blive  \r\n\r\n fritaget for det. Men de må - hvis ansøgningen imødekommes - i stedet aftjene  \r\n\r\n værnepligten ved udførelse af civilt arbejde. Reglerne herom findes i lov om  \r\n\r\n værnepligtens opfyldelse ved civilt arbejde, jf. Indenrigsministeriets  \r\n\r\n lovbekendtgørelse nr. 427 af 30. september 1980, som ændret ved lov nr. 308  \r\n\r\n af 4. juni 1986. </P>  \r\n\r\n<P CLASS=PUNKT> <B>2.</B> Krav til ansøgningen </P>  \r\n\r\n<P>I ansøgningen skal der redegøres for den samvittighedsmæssige begrundelse  \r\n\r\n for, at den værnepligtige ønsker sig fritaget for militær- eller  \r\n\r\n civilforsvarstjeneste. Desuden skal den værnepligtiges personnummer, fulde  \r\n\r\n navn og adresse oplyses. </P>  \r\n\r\n<P>Ansøgningen skal underskrives af den værnepligtige personligt. </P>  \r\n\r\n<P CLASS=PUNKT> <B>3.</B> Indsendelse af ansøgning </P>  \r\n\r\n<P>Ansøgningsfrist </P>  \r\n\r\n<P>Ansøgning indsendes til: Værnepligtsstyrelsen, Taastrup Stationscenter,  \r\n\r\n Postbox 76, 2630 Taastrup, tlf. 02 99 13 11. </P>  \r\n\r\n<P>Værnepligtsstyrelsen afgør, om det ansøgte kan imødekommes. Det er ikke  \r\n\r\n nok, at ønsket om civilt arbejde fremsættes over for sessionen og eventuelt  \r\n\r\n noteres af denne, idet sessionen ikke kan tage stilling til dette spørgsmål.  \r\n\r\n</P>  \r\n\r\n<P>Hvert år omkring 1. marts og 1. september (tidspunktet oplyses ved  \r\n\r\n sessionsbehandlingen) træffes der bestemmelse om, hvilke værnepligtige der  \r\n\r\n skal indkaldes, og hvilke der fritages for normal værnepligtstjeneste.  \r\n\r\n Indsendelse af ansøgning sker derfor bedst, når den værnepligtige har fået  \r\n\r\n besked om, at han vil blive indkaldt til møde ved forsvaret henholdsvis  \r\n\r\n civilforsvaret - eller senere, når han har modtaget en egentlig  \r\n\r\n indkaldelsesordre. </P>  \r\n\r\n<P>Den værnepligtige er dog ikke afskåret fra at indsende ansøgning på et  \r\n\r\n tidligere tidspunkt. Dette vil navnlig være praktisk, hvis han rejser til  \r\n\r\n udlandet eller midlertidigt skifter opholdssted her i landet, f.eks. på grund  \r\n\r\n af ferie. I den forbindelse henledes opmærksomheden på værnepligtslovens §  \r\n\r\n 26, hvorefter enhver værnepligtig selv er ansvarlig for, at bopælsforandring,  \r\n\r\n bortrejse og lignende ikke er til hinder for, at indkaldelsesordrer og andre  \r\n\r\n meddelelser fra myndighederne om værnepligten kan komme ham i hænde  \r\n\r\n rettidigt. </P>  \r\n\r\n<P> <I>Men det er vigtigt at bemærke, at ansøgningen skal være indsendt inden  \r\n\r\n 4 uger efter modtagelse af indkaldelsesordre. Hvis denne frist ikke  \r\n\r\n overholdes, kan det ansøgte ikke imødekommes. </I></P>  \r\n\r\n<P>Der løber ikke nogen ny 4-ugers frist, hvis den værnepligtige efter  \r\n\r\n ansøgning får tilladelse til at møde et andet sted og/eller et andet  \r\n\r\n tidspunkt inden udløbet af det kalenderhalvår, hvori han er indkaldt. </P>  \r\n\r\n<P>En værnepligtig kan kun een gang overføres til civilt arbejde. Når særlige  \r\n\r\n omstændigheder taler for det, kan værnepligtsstyrelsen dog behandle en  \r\n\r\n ansøgning, selvom 4-ugers fristen er overskredet, eller den værnepligtige  \r\n\r\n allerede een gang har været overført til civilt arbejde.  <I>En ansøgning vil  \r\n\r\n dog altid blive afvist, når den er indsendt, medens den værnepligtige er til  \r\n\r\n tjeneste ved forsvaret eller civilforsvaret.</I>  </P>  \r\n\r\n<P>Hvis værnepligtsstyrelsens afgørelse går den værnepligtige imod, kan han  \r\n\r\n klage til Indenrigsministeriet inden 14 dage efter, at han har modtaget  \r\n\r\n meddelelse om afgørelsen. </P>  \r\n\r\n<P CLASS=PUNKT> <B>4.</B> Tjenestens art </P>  \r\n\r\n<P>De værnepligtige, der overføres til civilt arbejde, bliver indkaldt til  \r\n\r\n møde på skolen for civile værnepligtige i Antvorskov (ved Slagelse). Her skal  \r\n\r\n de gennemgå et kortvarigt skoleophold, der tager sigte på at give en  \r\n\r\n almindelig orientering om værnepligtstjenesten, herunder om mulighederne for  \r\n\r\n udstationering, samt undervisning der kan have betydning ved eventuel  \r\n\r\n udstationering. </P>  \r\n\r\n<P>Ved skoleopholdets afslutning kan de værnepligtige udstationeres, eller de  \r\n\r\n kan overføres til holdvis arbejdstjeneste. </P>  \r\n\r\n<P>Udstationeringsstederne ligger spredt over hele landet. De omfatter  \r\n\r\n institutioner for børn, unge og ældre, særforsorgsinstitutioner og kulturelle  \r\n\r\n institutioner (museer, teatre o.lign.), endvidere fredsbevægelser,  \r\n\r\n organisationer med tilknytning til FN, kirkelige og fælleskirkelige  \r\n\r\n organisationer samt miljøorganisationer. Arbejdets art varierer med de  \r\n\r\n enkelte institutioners og organisationers formål. </P>  \r\n\r\n<P>Aftale om udstationering kan tidligst indgås under skoleopholdet. </P>  \r\n\r\n<P>Værnepligtige, der ved skoleopholdets afslutning ikke er blevet  \r\n\r\n udstationeret, overføres til holdvis arbejdstjeneste. Denne tjeneste  \r\n\r\n administreres af skolen, og hvert hold på indtil 15 mand står under daglig  \r\n\r\n ledelse af en af skolens medarbejdere. Opgaverne vil normalt bestå i  \r\n\r\n praktisk, manuelt arbejde af forskellig art. </P>  \r\n\r\n<P>Civile værnepligtige med en tjenestetid på under 26 arbejdsdage kan af  \r\n\r\n praktiske grunde ikke udstationeres. </P>  \r\n\r\n<P CLASS=PUNKT> <B>5.</B> Sanitetstropperne </P>  \r\n\r\n<P>Hvis det ikke vil være imod den værnepligtiges samvittighed at gøre  \r\n\r\n tjeneste i sanitetstropperne (Forsvarets Lægekorps), kan han ansøge om at  \r\n\r\n måtte aftjene sin værnepligt ved denne afdeling. Der skal i ansøgningen  \r\n\r\n anføres nærmere oplysning om grunden til, at han ønsker denne tjeneste og  \r\n\r\n ikke tjenesten i det øvrige militære forsvar. </P>  \r\n\r\n<P>Der gælder i øvrigt med hensyn til underskrift, andre oplysninger og  \r\n\r\n fristen for ansøgningens indsendelse samme regler som for indsendelse af  \r\n\r\n ansøgning om overførelse til civilt arbejde (se punkt 2 og 3). </P>  \r\n\r\n<P>Der gøres udtrykkelig opmærksom på, at værnepligtige ved sanitetstropperne  \r\n\r\n i et vist omfang vil blive uddannet i våbenbrug. </P>  \r\n\r\n<P CLASS=PUNKT> <B>6.</B> Tjenestetid </P>  \r\n\r\n<P>Varigheden af det civile arbejde svarer til varigheden af den tjeneste  \r\n\r\n inden for forsvaret eller civilforsvaret, som de værnepligtige overføres fra:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Værnepligtige, der overføres til civilt arbejde i forbindelse med  \r\n\r\n indkaldelse til den første samlede tjeneste i forsvaret eller civilforsvaret,  \r\n\r\n skal udføre civilt arbejde i et antal dage, der svarer til længden af den  \r\n\r\n tjeneste inden for forsvaret eller civilforsvaret, som de værnepligtige  \r\n\r\n overføres fra. </LI>  \r\n\r\n<LI>b) Værnepligtige, der overføres til civilt arbejde efter at have  \r\n\r\n påbegyndt den første samlede tjeneste i forsvaret eller civilforsvaret, skal  \r\n\r\n udføre civilt arbejde i et antal dage, der svarer til den resterende del af  \r\n\r\n den første samlede tjeneste. </LI>  \r\n\r\n<LI>c) Værnepligtige i det kommunale civilforsvar, der overføres til civilt  \r\n\r\n arbejde efter afslutningen af den indledende kaserneuddannelse, men inden den  \r\n\r\n fortsatte lokale uddannelse er afsluttet, skal udføre civilt arbejde i et  \r\n\r\n antal arbejdsdage svarende til deres resterende uddannelsestimer i det lokale  \r\n\r\n civilforsvar. </LI>  \r\n\r\n<LI>d) Værnepligtige, der overføres til civilt arbejde efter at have  \r\n\r\n gennemført den første samlede tjeneste i forsvaret, skal udføre civilt  \r\n\r\n arbejde i et antal arbejdsdage, der svarer til den efterfølgende tjeneste, de  \r\n\r\n pågældende er eller ville være blevet indkaldt til. </LI>  \r\n\r\n</UL>  \r\n\r\n<P>Indkaldelse til civilt arbejde i henhold til punkterne b), c) og d) finder  \r\n\r\n ikke sted, såfremt den tjeneste, de pågældende overføres fra, varer under 2  \r\n\r\n døgn. En arbejdsdag for en civil værnepligtig svarer til det daglige timetal,  \r\n\r\n der til enhver tid er fastsat på det almindelige arbejdsmarked. </P>  \r\n\r\n<P>De anførte tjenestetider gælder for værnepligtige, der ansøger om  \r\n\r\n overførelse til civilt arbejde efter den 30. juni 1986. For værnepligtige,  \r\n\r\n der har ansøgt om overførelse før dette tidspunkt, anvendes de hidtidige  \r\n\r\n regler. Nærmere oplysning vil i givet fald kunne fås ved henvendelse til  \r\n\r\n Værnepligtsstyrelsen. </P>  \r\n\r\n<P>7 </P>  \r\n\r\n<P>Tidligere udstedte vejledninger, senest af 17. januar 1984, ophæves  \r\n\r\n herved. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Værnepligtsstyrelsen, den 27. april 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>STEEN THORBEK </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/1987"
        },
        {
            "displayName": "Accession",
            "displayValue": "C19870007660"
        },
        {
            "displayName": "Entydig dokumentidentifikation",
            "displayValue": "CM011780"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/09/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "27/04/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Værnepligtsstyrelsen, j.nr. 1985/4.0-1"
        },
        {
            "displayName": "Stikord",
            "displayValue": "MILITÆRNÆGTERTJENESTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}