{
    "id": 55576,
    "title": "Tillæg til vejledning om udlejning af almennyttige boliger ",
    "documentTypeId": "180",
    "isSagsforlobPeriodValid": false,
    "shortName": "VEJ nr 90 af 30/05/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tillæg til vejledning om udlejning af  \r\n\r\n almennyttige boliger </H1>  \r\n\r\n<P></P>  \r\n\r\n<BR>  \r\n\r\n<B> </B>  \r\n\r\n<PRE>  \r\n\r\n  Indholdsfortegnelse  \r\n\r\n 1.    Indledning  \r\n\r\n 2.    Vejledning om de enkelte forhold  \r\n\r\n 2.1   Kollektive bofællesskaber  \r\n\r\n 2.2   Klagebestemmelser  \r\n\r\n 2.3   Fremlejeaftaler  \r\n\r\n 2.4   Overtagelse ved død m.v.  \r\n\r\n 2.5   Aftaler ved ophør af samliv  \r\n\r\n 2.6   Udlejning af lejligheder i almennyttige andelsboligforeninger  \r\n\r\n    oprettet i forbindelse med byfornyelse eller sanering  \r\n\r\n 2.7   Udlejning direkte til boligtager  \r\n\r\n 2.8   Fravigelse af udlejningsregler  \r\n\r\n Bilag 1: Bekendtgørelse nr. 176 af 20. marts 1995 om ændring af  \r\n\r\n    bekendtgørelse om udlejning af almennyttige boliger  \r\n\r\n Bilag 2: bekendtgørelse nr. 161 af 14. marts 1995 om ændring af  \r\n\r\n    bekendtgørelse af almennyttig boligvirksomhed  \r\n\r\n Bilag 3: Boligbyggerilovens § 14, stk. 9 og 10, samt § 18.  \r\n\r\n Bilag 4: Lejelovens § 69, § 75, stk. 1 og 2, samt § 77a.  \r\n\r\n Stikordsregister  \r\n\r\n</PRE>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ændringer i regler vedrørende udlejning </P>  \r\n\r\n<P>Siden udsendelsen af Bygge- og Boligstyrelsens vejledning om udlejning af  \r\n\r\n almennyttige boliger i oktober 1993 er der sket en række ændringer i regler,  \r\n\r\n der har betydning for administrationen af udlejning af almennyttige boliger.  \r\n\r\n</P>  \r\n\r\n<P>Det drejer sig om </P>  \r\n\r\n<P>* ændringer i selve udlejningsreglerne i boligbyggeriloven, </P>  \r\n\r\n<P>* ændringer i lejeloven, </P>  \r\n\r\n<P>* ændring i bekendtgørelse om almennyttig boligvirksomhed, </P>  \r\n\r\n<P>* ændringer i bekendtgørelse om udlejning af almennyttige boliger. </P>  \r\n\r\n<P>Lovændringer: Lov om boligbyggeri </P>  \r\n\r\n<P>I lov om boligbyggeri er der pr. 1. januar 1994 sket ændringer i  \r\n\r\n udlejningsreglerne. </P>  \r\n\r\n<P>Ændringerne vedrører muligheder for etablering af kollektive  \r\n\r\n bofællesskaber ved udlejning uden om ventelistesystemet, jf. lovens § 14,  \r\n\r\n stk. 9 og 10. </P>  \r\n\r\n<P>Ligeledes pr. 1. januar 1994 er der sket en ændring vedrørende  \r\n\r\n klagebestemmelser. </P>  \r\n\r\n<P>Klagemuligheden er nu udvidet til også at omfatte kommunalbestyrelsens  \r\n\r\n afvisning af godkendelse af boligsøgende med henvisning til den boligsøgendes  \r\n\r\n personlige forhold, jf. lovens § 18, stk. 3. </P>  \r\n\r\n<P>Vedrørende boligbyggeriloven henvises til den seneste lovbekendtgørelse,  \r\n\r\n jf. bekendtgørelse nr. 484 af 7. juni 1994 af lov om boligbyggeri med de  \r\n\r\n ændringer, der følger af lov nr. 87 af 8. februar 1995. </P>  \r\n\r\n<P>Lov om leje </P>  \r\n\r\n<P>Ved ændringer af lejeloven pr. 1. juli 1994 er følgende forhold fastsat:  \r\n\r\n</P>  \r\n\r\n<P>Fremover skal fremlejeaftaler indgå skriftligt, jf. lovens § 69, stk. 2.  \r\n\r\n</P>  \r\n\r\n<P>Overtagelse af en lejlighed ved lejerens død forudsætter fælles husstand  \r\n\r\n med lejeren i mindst 2 år umiddelbart forud for dødsfaldet, jf. lovens § 75,  \r\n\r\n stk. 2. </P>  \r\n\r\n<P>Ved ophør af samliv skal indgåede aftaler mellem parterne om  \r\n\r\n lejeforholdets fortsættelse respekteres af udlejer, jf. lovens § 77a. </P>  \r\n\r\n<P>Vedrørende lejeloven henvises til den seneste lovbekendtgørelse, jf.  \r\n\r\n bekendtgørelse nr. 704 af 22. juli 1994 af lov om leje. </P>  \r\n\r\n<P>Ændring af bekendtgørelse om almennyttig boligvirksomhed </P>  \r\n\r\n<P>Ved en ændring af bekendtgørelsen om almennyttig boligvirksomhed pr. 22.  \r\n\r\n marts 1995 er det præciseret, at udlejning af lejligheder i almennyttige  \r\n\r\n andelsboligforeninger, der oprettes i forbindelse med gennemførelse af  \r\n\r\n byfornyelse eller sanering, skal ske enten ved et allerede etableret  \r\n\r\n boligselskab eller via kommunen, jf. bilag 2. </P>  \r\n\r\n<P>Ændring af bekendtgørelse om udlejning af almennnyttige boligselskabers  \r\n\r\n boliger. </P>  \r\n\r\n<P>Pr. 29. marts 1995 er der sket følgende ændringer af  \r\n\r\n udlejningsbekendtgørelsen, jf. bilag 1: </P>  \r\n\r\n<P>Det præciseres, at det som almindeligt udgangspunkt er et krav, at  \r\n\r\n boligselskabet udlejer direkte til boligtageren, idet der skal indgås  \r\n\r\n lejeaftale mellem boligselskabet og boligtageren. </P>  \r\n\r\n<P>Ved væsentlige udlejningsproblemer er der dog mulighed for fravigelse af  \r\n\r\n udlejningsreglerne. Det præciseres, at der i disse tilfælde - med  \r\n\r\n kommunalbestyrelsens godkendelse - kan ske udlejning til andre end de  \r\n\r\n berettigede, herunder udlejning til erhvervslejere med henblik på  \r\n\r\n videreudlejning (fremleje). </P>  \r\n\r\n<P>Yderligere forhold </P>  \r\n\r\n<P>Herudover skal det nævnes, at der i udlejningsvejledningen fra oktober  \r\n\r\n 1993 er omtalt forhold, som ikke længere er aktuelle. Det drejer sig om: </P>  \r\n\r\n<P>Ordningen er helt ophævet pr. 1. januar 1993 i forbindelse med ændring af  \r\n\r\n lov om individuel boligstøtte. Der henvises herom til kapitel 20 i vejledning  \r\n\r\n om individuel boligstøtte, jf. Bygge- og Boligstyrelsens vejledning nr. 196  \r\n\r\n af 16. november 1994 med senere ændringer (vejledningen ajourføres løbende).  \r\n\r\n</P>  \r\n\r\n<P>Endelig er der sket uddybning i forhold til den tidligere  \r\n\r\n udlejningsvejledning, hvor der er skønnet behov for det. Det gælder de  \r\n\r\n særlige forhold vedrørende medlemsnumre i almennyttige andelsboligforeninger  \r\n\r\n ved samlivs ophør, jf. afsnit 2.5. </P>  \r\n\r\n<P CLASS=PUNKT> <B>2.</B> Vejledning om de enkelte forhold </P>  \r\n\r\n<P> <B>2.1. Kollektive bofællesskaber</B>  </P>  \r\n\r\n<P>Etablering uden om ventelisten </P>  \r\n\r\n<P>Ved lov nr. 441 af 30. juni 1993 blev der skabt muligheder for etablering  \r\n\r\n af kollektive bofællesskaber uden om ventelistesystemet. Bestemmelserne  \r\n\r\n indebærer, at der ved udlejning til etablering af særlige bofællesskaber ses  \r\n\r\n bort fra fortrinsretten til store lejligheder for børnefamilier. </P>  \r\n\r\n<P>Bestemmelserne findes i boligbyggerilovens § 14, stk. 9 og 10. </P>  \r\n\r\n<P>Bestemmelserne har været gældende fra den 1. januar 1994. </P>  \r\n\r\n<P>Der er tale om en aftalemulighed. Såfremt boligselskabet ikke ønsker at  \r\n\r\n indgå aftale, er det ikke forpligtet hertil. </P>  \r\n\r\n<P>Såfremt der ikke kan indgås aftale, kan kommunalbestyrelsen stille krav om  \r\n\r\n at få lejligheder stillet til rådighed til samme formål efter de almindelige  \r\n\r\n regler om kommunal anvisningsret, jf. boligbyggerilovens § 14, stk. 2  \r\n\r\n (fjerdedelsreglen). </P>  \r\n\r\n<P>Kun særlige bofællesskaber </P>  \r\n\r\n<P>Det er kun kollektive bofællesskaber for beboere med særligt socialt  \r\n\r\n betingede behov for at bo i bofællesskab, der er omfattet af mulighederne i  \r\n\r\n boligbyggerilovens § 14, stk. 9 og 10. </P>  \r\n\r\n<P>Betingelserne for oprettelse af de særlige kollektive bofællesskaber er  \r\n\r\n nærmere beskrevet i kapitel 4a i lov om individuel boligstøtte, herunder  \r\n\r\n særligt § 24a, stk. 1, nr. 1 og 2, samt i kapitel 12a i vejledning om  \r\n\r\n individuel boligstøtte, hvortil der henvises. </P>  \r\n\r\n<P>Personkredsen </P>  \r\n\r\n<P>Personkredsen til de særlige bofællesskaber er personer, som ønsker at  \r\n\r\n flytte i bofællesskab, og som har et særligt socialt betinget behov for at bo  \r\n\r\n i en bofællesskabsbolig. Det er kommunen, der vurderer, om de pågældende  \r\n\r\n skønnes at have behov for at bo i et bofællesskab af denne art. </P>  \r\n\r\n<P>Bofællesskabet kan også omfatte nærstående til de berettigede  \r\n\r\n bofællesskabsdeltagere, dvs. børn, søskende, ægtefælle, samlever og andre med  \r\n\r\n en nær tilknytning til de pågældende. </P>  \r\n\r\n<P>Øvrige vilkår </P>  \r\n\r\n<P>Det enkelte bofællesskab skal omfatte mindst tre personer, som opfylder  \r\n\r\n betingelserne for at kunne flytte i et kollektivt bofællesskab, dvs. som har  \r\n\r\n det særlige sociale behov herfor, jf. ovenfor. </P>  \r\n\r\n<P>Den bolig, der udlejes til bofællesskabet, skal omfatte mindst et  \r\n\r\n beboelsesrum mere end antallet af beboere (et fællesrum). Det er Bygge- og  \r\n\r\n Boligstyrelsens opfattelse, at hvis et køkken er indrettet som alrum, kan det  \r\n\r\n medregnes som beboelsesrum (fællesrum), hvis det areal, der ikke anvendes til  \r\n\r\n køkkenfunktioner, udgør 18 m2 eller mere. </P>  \r\n\r\n<P>To muligheder </P>  \r\n\r\n<P>Kollektive bofællesskaber kan herefter etableres enten ved boligselskabets  \r\n\r\n udlejning af almennyttige lejligheder direkte til et kollektivt bofællesskab  \r\n\r\n eller ved udlejning til kommunalbestyrelsen eller amtsrådet, der herefter  \r\n\r\n videreudlejer til et kollektivt bofællesskab. </P>  \r\n\r\n<P>Direkte udlejning </P>  \r\n\r\n<P>Der kan lejes ud direkte til et kollektivt bofællesskab ved, at  \r\n\r\n boligselskabet indgår lejeaftale med bofællesskabet som helhed og/eller de  \r\n\r\n enkelte medlemmer af bofællesskabet. </P>  \r\n\r\n<P>Kommunen skal godkende </P>  \r\n\r\n<P>Hvis der lejes ud direkte til bofællesskabet, er det en forudsætning, at  \r\n\r\n kommunalbestyrelsen godkender udlejningen. Det er komunens ansvar at påse, at  \r\n\r\n bofællesskabet kun omfatter boligsøgende, der opfylder kravene til at bo i  \r\n\r\n denne type bofællesskab, dvs. mindst tre personer med særligt socialt behov  \r\n\r\n samt eventuelle nærtstående til disse, jf. ovenfor. </P>  \r\n\r\n<P>Kommunaløkonomiske forpligtelser </P>  \r\n\r\n<P>Reglerne om kommunens betaling af leje og om kommunal garanti for  \r\n\r\n istandsættelse ved fraflytning gælder på samme måde som ved kommunal  \r\n\r\n anvisning til almennyttige boliger efter lovens § 14, stk. 2 og 3. </P>  \r\n\r\n<P>Udleje via kommune eller amt </P>  \r\n\r\n<P>Som den anden mulighed for etablering af særlige kollektive bofællesskaber  \r\n\r\n kan der ske udlejning til kommunalbestyrelsen eller amtsrådet, som herefter  \r\n\r\n videreudlejer til bofællesskabet/de enkelte bofællesskabsdeltagere. Kommunen  \r\n\r\n eller amtet vil hermed fungere som fremlejer, hvorved de enkelte beboere i  \r\n\r\n bofællesskabet får status som fremlejetagere. </P>  \r\n\r\n<P>Hvis Boligselskabet udlejer en bolig til en lejer, der ikke har til  \r\n\r\n hensigt selv at anvende boligen til beboelse, f.eks. en kommune eller et amt,  \r\n\r\n der videreudlejer, betragtes dette pr. definition som et erhvervslejeforhold,  \r\n\r\n som vil være omfattet af erhvervslejereguleringsloven, jf. bekendtgørelse nr.  \r\n\r\n 90 af 5. februar 1992 af lov om lejeregulering i erhvervslokaler m.v.  \r\n\r\n Boligselskabet bør uanset dette søge at sikre sig dækning for balancelejen i  \r\n\r\n sin aftale med kommunen eller amtet. </P>  \r\n\r\n<P>Økonomiske forpligtelser </P>  \r\n\r\n<P>Det følger af lejeforholdet, at det er kommunen henholdsvis amtet, der  \r\n\r\n betaler husleje og istandsættelsesudgifter ved fraflytning i den situation,  \r\n\r\n hvor kommunen eller amtet står som lejer. </P>  \r\n\r\n<P>Den enkelte bofællesskabsdeltager betaler leje til kommunen eller amtet i  \r\n\r\n overensstemmelse med den indgåede lejeaftale mellem den pågældende og  \r\n\r\n kommunen/amtet. Lejefastsættelsen i fremlejeforholdet (mellem kommune og  \r\n\r\n bofællesskabsdeltageren) følger reglerne i den almindelige lejelovgivning.  \r\n\r\n</P>  \r\n\r\n<P>Kommunen/amtet kan risikere nedsættelse af lejen ved en boligretssag, og  \r\n\r\n der kan så eventuelt blive tale om en difference i forhold til den med  \r\n\r\n boligselskabet aftalte leje. I så fald må differencen dækkes af  \r\n\r\n kommunen/amtet, som altså kan risikere tab. </P>  \r\n\r\n<P>Der bør ikke være mulighed for, at kommunen/amtet i sin egenskab af  \r\n\r\n fremlejer får gevinst ved denne form for udlejning. </P>  \r\n\r\n<P>Beboerdemokratiske rettigheder </P>  \r\n\r\n<P>Det er fundet rimeligt, at deltagere i et bofællesskab, som er etableret  \r\n\r\n via kommunal eller amtslig fremleje, ligestilles i beboerdemokratisk  \r\n\r\n henseende med et bofællesskab, som er etableret ved direkte leje hos  \r\n\r\n boligselskabet. </P>  \r\n\r\n<P>Retten til medindflydelse er derfor overladt til bofællesskaberne. Det  \r\n\r\n betyder, at deltagelse i afdelingsmøder og afstemninger ikke kan ske ved  \r\n\r\n repræsentanter for kommunen eller amtet men skal ske ved bofællesskabets  \r\n\r\n medlemmer. Det enkelte bofællesskab kan dog ikke tildeles flere stemmer end  \r\n\r\n øvrige husstande (dvs. normalt to stemmer pr. husstand). </P>  \r\n\r\n<P>Forholdet mellem fremlejer (kommune eller amt) og fremlejetager er i  \r\n\r\n øvrigt reguleret af lejelovgivningen. Fremlejer er i sin egenskab af  \r\n\r\n videreudlejer ansvarlig for, at lejelovgivningens regler overholdes. </P>  \r\n\r\n<P> <B>2.2. Klagebestemmelser</B>  </P>  \r\n\r\n<P>Udvidet mulighed for klage over kommunalbestyrelsens afvisning. </P>  \r\n\r\n<P>Ved lov nr. 1071 af 22. december 1993 er der sket ændring vedrørende  \r\n\r\n klagebestemmelser, jf. § 18, stk. 3 i boligbyggeriloven. </P>  \r\n\r\n<P>Ændringen er sket med virkning fra den 23. december 1993. </P>  \r\n\r\n<P>Ændrede klagebestemmelser </P>  \r\n\r\n<P>Hvor der før kun var mulighed for at påklage afvisninger, der var  \r\n\r\n begrundede i en for lav husstandsindkomst i forhold til boligafgiften  \r\n\r\n (huslejen), omfatter klagemuligheden nu også kommunalbestyrelsens afvisning  \r\n\r\n af godkendelse af boligsøgende med henvisning til den boligsøgendes  \r\n\r\n personlige forhold. </P>  \r\n\r\n<P>For disse ikke-økonomiske begrundede afvisninger var der tidligere kun  \r\n\r\n mulighed for at indhente vejledende fortolkninger fra Bygge- og  \r\n\r\n Boligstyrelsen. </P>  \r\n\r\n<P>Det sociale Ankenævn kan nu også behandle klagesager, hvor afvisning både  \r\n\r\n er begrundet i de økonomiske forhold og i den boligsøgendes personlige  \r\n\r\n forhold. Ankenævnet kan ligeledes behandle sager, hvor afvisning kun er  \r\n\r\n begrundet i den boligsøgendes personlige forhold, f.eks. at den boligsøgende  \r\n\r\n i forvejen har en passende bolig. </P>  \r\n\r\n<P>Klagevejledning </P>  \r\n\r\n<P>Det indebærer, at kommunalbestyrelsen i forbindelse med afvisning af  \r\n\r\n boligsøgende skal give klagevejledning om, at også et afslag på godkendelse  \r\n\r\n begrundet i ansøgerens personlige forhold kan påklages. </P>  \r\n\r\n<P>Vurdering af den boligsøgendes forhold </P>  \r\n\r\n<P>Vurderingen af den boligsøgendes økonomiske og personlige forhold ved  \r\n\r\n ansøgning om godkendelse til en almennyttig bolig skal efter Bygge- og  \r\n\r\n Boligstyrelsens opfattelse som udgangspunkt ske efter samme retningslinier  \r\n\r\n som ved vurderingen af, om der kan ydes individuel boligstøtte. </P>  \r\n\r\n<P>De personlige forhold, der kan indgå i vurderingen, vil således efter  \r\n\r\n Bygge- og Boligstyrelsens opfattelse principielt være de samme som de, der  \r\n\r\n kan inddrages i vurderingen efter boligstøttelovens § 15, jf. side 78 i  \r\n\r\n udlejningsvejledningen fra 1993. </P>  \r\n\r\n<P>Den boligsøgendes personlige forhold omfatter ikke alene den pågældende  \r\n\r\n boligsøgende, men ethvert medlem af den boligsøgendes husstand. Det kan  \r\n\r\n f.eks. være et handicappet barn, en ægtefælle eller samlever. </P>  \r\n\r\n<P>Den nævnte ændring af klagebestemmelsen indebærer ikke, at der er sket en  \r\n\r\n udvidelse af kommunalbestyrelsens muligheder for at afvise udlejning. </P>  \r\n\r\n<P> <B>2.3. Fremlejeaftaler</B>  </P>  \r\n\r\n<P>Skriftlighed </P>  \r\n\r\n<P>Ved lov nr. 419 af 1. juni 1994 er lejeloven ændret, således at  \r\n\r\n fremlejeaftaler fremover skal indgås skriftligt, jf. lovens § 69, stk. 2.  \r\n\r\n</P>  \r\n\r\n<P>Ændringen er gennemført med virkning fra 1. juni 1994. </P>  \r\n\r\n<P>Oplysningspligt </P>  \r\n\r\n<P>Det har hidtil været gældende, at en lejer, der fremlejer sin lejlighed  \r\n\r\n helt eller delvis, har skullet oplyse udlejeren om, hvem der fremlejes til og  \r\n\r\n vilkårene for fremlejeforholdet. Dette gælder stadig, men reglerne er pr. 1.  \r\n\r\n juli 1994 skærpede, således at </P>  \r\n\r\n<P>* selve fremlejeaftalen skal indgås skriftligt, og </P>  \r\n\r\n<P>* udlejeren (boligselskabet) skal have en kopi af fremlejeaftalen, før  \r\n\r\n fremlejeperioden begynder. </P>  \r\n\r\n<P>Disse krav gælder nu også ved fremleje af almennyttige boliger. </P>  \r\n\r\n<P>Anvendelse af lejekontrakt </P>  \r\n\r\n<P>Som grundlag for lejeaftalen kan man eventuelt anvende den  \r\n\r\n kontraktformular, der gælder for private udlejningsboliger - typeformular A  \r\n\r\n 1994 (fås hos Statens Information) - med konkrete tillempelser  \r\n\r\n (udstregninger). </P>  \r\n\r\n<P>Derimod er typeformular B 1989, som gælder for almennyttigt byggeri, næppe  \r\n\r\n egnet som udgangspunkt for en fremlejeaftale. </P>  \r\n\r\n<P>Herudover gælder særligt ved fremleje af almennyttige boliger: </P>  \r\n\r\n<P>Beboerdemokratiske rettigheder </P>  \r\n\r\n<P>En fremlejetager har ingen rettigheder i forhold til at deltage i  \r\n\r\n beboerdemokratiet. Fremlejetageren kan ikke tildeles beboerdemokratiske  \r\n\r\n rettigheder, idet dette kræver særlig hjemmel i loven (sådan som det er  \r\n\r\n tilfældet ved etablering af kollektive bofællesskaber, jf. afsnittet herom).  \r\n\r\n</P>  \r\n\r\n<P>Adgangs- og stemmeberettigede til afdelingsmødet er begrænset til  \r\n\r\n boligtagere i afdelingen, disses ægtefæller, registrerede partnere eller  \r\n\r\n hermed ligestillede, jf. afsnit 2.2. i Bygge- og Boligstyrelsens vejledning  \r\n\r\n om almennyttig boligvirksomhed, maj 1994. </P>  \r\n\r\n<P>Forholdet mellem fremlejer og fremlejetager reguleres i øvrigt af  \r\n\r\n lejelovgivningen. Fremlejer er i sin egenskab af videreudlejer ansvarlig for,  \r\n\r\n at lejelovgivningens regler overholdes. </P>  \r\n\r\n<P> <B>2.4. Ret til overtagelse ved død m.v.</B>  </P>  \r\n\r\n<P>Ved lov nr. 419 af 1. juni 1994 er lejeloven ændret, således at retten til  \r\n\r\n overtagelse af lejemålet efter en lejers død forudsætter, at der har været  \r\n\r\n tale om fælles husstand i mindst to år umiddelbart forud for dødsfaldet, jf.  \r\n\r\n lovens § 75, stk. 2. </P>  \r\n\r\n<P>Ændringen er gennemført med virkning fra 1. juli 1994. </P>  \r\n\r\n<P>Det har hidtil været gældende, at når en lejer dør uden at efterlade sig  \r\n\r\n en ægtefælle, har en person, der i mindst to år har haft fælles husstand med  \r\n\r\n lejeren, ret til at fortsætte lejeforholdet. Det samme gælder ved flytning  \r\n\r\n til plejehjem, ældrebolig eller lignende. </P>  \r\n\r\n<P>Det er nu præciseret, at der skal have været tale om fælles husstand i en  \r\n\r\n sammenhængende periode på mindst to år umiddelbart forud for  \r\n\r\n dødsfaldet/flytningen. </P>  \r\n\r\n<P>På det almennyttige område har der også hidtil været anlagt den  \r\n\r\n fortolkning, at der skulle være tale om husstandsfællesskab i to år  \r\n\r\n umiddelbart forud for dødsfaldet/fraflytning til plejehjem m.v. </P>  \r\n\r\n<P>Der behøver ikke at være tale om et ægteskabslignende samlivsforhold. Der  \r\n\r\n kan f.eks. også være tale om, at forældre og børn har boet sammen. </P>  \r\n\r\n<P> <B>2.5. Aftaler ved ophør af samliv</B>  </P>  \r\n\r\n<P>Aftaler skal respekteres </P>  \r\n\r\n<P>Ved lov nr. 419 af 1. juni 1994 er der sket ændring af lejeloven,  \r\n\r\n hvorefter aftaler indgået mellem parterne skal respekteres af udlejer ved  \r\n\r\n ophør af samlivet, jf. lovens § 77a. </P>  \r\n\r\n<P>Ændringen er gennemført med virkning fra 1. juli 1994. </P>  \r\n\r\n<P>Parter, der har haft fælles husstand i mindst to år, kan således selv  \r\n\r\n aftale, hvem af parterne, der skal fortsætte lejemålet, hvis samlivet  \r\n\r\n ophører. </P>  \r\n\r\n<P>Ved uenighed, kan afgøres ved dom </P>  \r\n\r\n<P>Hvis parterne ikke kan blive enige, kan spørgsmålet som histil afgøres ved  \r\n\r\n dom. </P>  \r\n\r\n<P>Medlemsnummer i almennyttige andelsboligforeninger </P>  \r\n\r\n<P>Ved samlivs ophør kan brugsretten til en lejlighed i en almennyttig  \r\n\r\n andelsboligforening overdrages til den anden part ved aftale, selvom denne  \r\n\r\n ikke er medlem af foreningen. Da medlemsnummeret er personligt, vil det i  \r\n\r\n denne situation følge den fraflyttende part, med mindre vedkommende selv  \r\n\r\n ønsker at overdrage medlemsnummeret til den part, der overtager lejligheden,  \r\n\r\n i forbindelse med, at brugsretten til lejligheden overgår varigt til denne  \r\n\r\n part. Medlemsnummeret vil ikke kunne overdrages til andre, f.eks. parternes  \r\n\r\n børn. </P>  \r\n\r\n<P>Den af de to parter, der ikke beholder eller overtager medlemsnummeret, må  \r\n\r\n melde sig ind i foreningen for at kunne optages på  \r\n\r\n venteliste/oprykningsventeliste. Ancienniteten regnes fra indmeldelsen på  \r\n\r\n samme måde som for alle andre, der melder sig ind i foreningen. </P>  \r\n\r\n<P>Hvis den fraflyttende ønsker at beholde sit nummer, må den, der fortsætter  \r\n\r\n lejemålet, på tilsvarende måde melde sig ind i foreningen for at kunne  \r\n\r\n udnytte fortrinsretten til oprykning. Der er ikke længere mulighed for  \r\n\r\n tildeling af A- og B-numre med samme anciennitet, som det oprindelige medlem  \r\n\r\n havde. </P>  \r\n\r\n<P>Det er herudover Bygge- og Boligstyrelsens opfattelse, at  \r\n\r\n andelsboligforeningen kan kræve, at vedkommende under alle omstændigheder  \r\n\r\n indmelder sig i foreningen. </P>  \r\n\r\n<P> <B>2.6. Udlejning af lejligheder i almennyttige andelsboligforeninger  \r\n\r\n oprettet i forbindelse med byfornyelse eller sanering</B>  </P>  \r\n\r\n<P>Ved en ændring af bekendtgørelse nr. 99 af 4. februar 1994 om almennyttig  \r\n\r\n boligvirksomhed er det fastsat, at udlejningen af lejligheder i almennyttige  \r\n\r\n andelsboligforeninger, som oprettes i forbindelse med gennemførelse af  \r\n\r\n byfornyelse eller sanering, skal overlades til kommunen eller til et allerede  \r\n\r\n godkendt almennyttigt boligselskab i kommunen, jf. bilag 2. </P>  \r\n\r\n<P>Ændringen er sket med virkning fra den 22. marts 1995. </P>  \r\n\r\n<P>Hvilke ejendomme </P>  \r\n\r\n<P>I ejendomme, som har været overtaget af kommunen i forbindelse med  \r\n\r\n gennemførelse af byfornyelse eller sanering, er der, hvis beboerne ønsker  \r\n\r\n det, mulighed for at oprette en almennyttig andelsboligforening. Beboerne kan  \r\n\r\n herunder vælge, at der sker en sammenlægning med et eksisterende  \r\n\r\n boligselskab, således at ejendommen får status som almennyttig afdeling under  \r\n\r\n dette selskab. </P>  \r\n\r\n<P>Kommunal godkendelse </P>  \r\n\r\n<P>Beboerne har krav på at få kommunalbestyrelsens godkendelse af oprettelsen  \r\n\r\n af en sådan boligforening (som almennyttigt boligselskab) eller afdeling,  \r\n\r\n medmindre helt særlige - og tungtvejende - saglige hensyn taler imod. </P>  \r\n\r\n<P>Som allerede nævnt i udlejningsvejledningen fra 1993, er det ikke  \r\n\r\n hensigtsmæssigt, at udlejningen i sådanne typisk meget små bebyggelser  \r\n\r\n varetages af den enkelte andelsboligforening selv. </P>  \r\n\r\n<P>Ved gennemførelsen af lovforslaget om oprettelse af sådanne almennyttige  \r\n\r\n andelsboligforeninger, blev det tilkendegivet, at anvisningsretten til  \r\n\r\n boliger i de pågældende boligforeninger skal overlades enten til kommunen  \r\n\r\n eller et i kommunen værende godkendt almennyttigt boligselskab. Dette er nu  \r\n\r\n fastslået med ændringen af bekendtgørelsen. </P>  \r\n\r\n<P>Boligforeningen må vælge </P>  \r\n\r\n<P>I forbindelse med oprettelsen af en sådan almennyttig andelsboligforening  \r\n\r\n skal beboerne derfor i forbindelse med ansøgningen oplyse, hvorvidt man  \r\n\r\n ønsker, at anvisning af boligsøgende til boligerne skal ske gennem kommunen  \r\n\r\n eller gennem et allerede godkendt almennyttigt boligselskab i kommunen. </P>  \r\n\r\n<P>Indgår bebyggelsen som afdeling under et eksisterende boligselskab, vil  \r\n\r\n dette forestå anvisningen. </P>  \r\n\r\n<P>Kommunal anvisningsret medfører kommunaløkonomiske forpligtelser </P>  \r\n\r\n<P>Såfremt kommunen overtager anvisningsretten til de pågældende boliger,  \r\n\r\n gælder de sædvanlige regler for kommunal anvisning, herunder kravet om, at  \r\n\r\n kommunen skal betale lejen fra det tidspunkt, hvor den får en lejlighed  \r\n\r\n stillet til rådighed, og indtil udlejning sker, samt kravet om kommunal  \r\n\r\n garanti for istandsættelse ved fraflytning. </P>  \r\n\r\n<P>Ønsker kommunen ikke at overtage anvisningsretten, må boligforeningen  \r\n\r\n overlade anvisningen til et allerede godkendt boligselskab i kommunen.  \r\n\r\n Administrationen af ventelisten til den pågældende bebyggelse skal i så fald  \r\n\r\n ske ved dette boligselskab. Der kan eventuelt etableres en fælles venteliste  \r\n\r\n med det administrerende boligselskab, jf. afsnit 5.1.1. i  \r\n\r\n udlejningsvejledningen fra 1993. </P>  \r\n\r\n<P>Boligforeningen kan ikke selv forestå udlejningen. </P>  \r\n\r\n<P> <B>2.7. Udlejning direkte til boligtager</B>  </P>  \r\n\r\n<P>Ved en ændring af bekendtgørelsen om udlejning af almennyttige  \r\n\r\n boligselskabers boliger er det præciseret, at boligselskabet som hovedregel  \r\n\r\n skal indgå lejeaftale med boligtageren, jf. bilag 1. </P>  \r\n\r\n<P>Ændringen er sket med virkning fra den 29. marts 1995. </P>  \r\n\r\n<P>Hovedregel: direkte udlejning </P>  \r\n\r\n<P>I udlejningsvejledningen fra 1993 er det nævnt, at udlejning af boliger  \r\n\r\n skal ske direkte til de boligsøgende og ikke til andre, som kunne ønske dette  \r\n\r\n med henblik på fremleje. Dette gælder som hovedregel, og det indebærer, at  \r\n\r\n selskabet skal indgå lejeaftale direkte med boligtageren. </P>  \r\n\r\n<P>Dette skyldes først og fremmest hensynet til at sikre boligtageren en i  \r\n\r\n princippet uopsigelig ret til boligen. Hertil kommer hensynet til  \r\n\r\n beboerdemokratiet, herunder den enkelte lejers/beboers mulighed for at  \r\n\r\n deltage heri. </P>  \r\n\r\n<P>Det indebærer, at fremlejeforhold, hvor der sker udlejning via et  \r\n\r\n mellemled, normalt ikke accepteres. </P>  \r\n\r\n<P>Undtagelser </P>  \r\n\r\n<P>Der er dog visse undtagelser fra hovedreglen. </P>  \r\n\r\n<P>Kollektive bofællesskaber </P>  \r\n\r\n<P>Den ene undtagelse fra hovedreglen om direkte udlejning er i tilfælde,  \r\n\r\n hvor der etableres et kollektivt bofællesskab efter reglerne i  \r\n\r\n boligbyggerilovens § 14, stk. 9, jf. afsnit 2.1. </P>  \r\n\r\n<P>Ved etablering af et særligt kollektivt bofællesskab kan lejeaftale som  \r\n\r\n følge heraf i stedet indgås med kommunalbestyrelsen eller amtsrådet, som  \r\n\r\n herefter videreudlejer til bofællesskabet/de enkelte medlemmer af  \r\n\r\n bofællesskabet. </P>  \r\n\r\n<P>Bofællesskabet kan dog også selv stå som aftalepart i forhold til  \r\n\r\n boligselskabet, jf. boligbyggerilovens § 14, stk. 10. </P>  \r\n\r\n<P>Væsentlige udlejningsproblemer </P>  \r\n\r\n<P>Den anden undtagelse er de tilfælde, hvor der konstateres væsntlige  \r\n\r\n udlejningsproblemer, og der derfor må søges andre udlejningsmuligheder af  \r\n\r\n hensyn til afdelingens økonomi, jf. afsnit 2.8. om fravigelse af  \r\n\r\n udlejningsregler. </P>  \r\n\r\n<P>I denne situation skal kommunalbestyrelsens godkendelse indhentes, før der  \r\n\r\n sker anden form for udlejning. </P>  \r\n\r\n<P> <B>2.8. Fravigelse af udlejningsregler</B>  </P>  \r\n\r\n<P>Ved en ændring af bekendtgørelsen om udlejning af almennyttige  \r\n\r\n boligselskabers boliger er det præciseret, at kommunalbestyrelsen kan  \r\n\r\n godkende fravigelse af udlejningsreglerne ved væsentlige udlejningsproblemer,  \r\n\r\n jf. bilag 1. </P>  \r\n\r\n<P>Ændringen er sket med virkning fra den 29. marts 1995. </P>  \r\n\r\n<P>Der har ikke hidtil været fastsat udtrykkelige bestemmelser om andre  \r\n\r\n udlejningsmuligheder for almennyttige boliger i tilfælde af, at der ikke kan  \r\n\r\n lejes ud til den berettigede personkreds (boligsøgende, der er opskrevet på  \r\n\r\n boligselskabets venteliste). </P>  \r\n\r\n<P>Det følger af de almindelige bestemmelser, at kan en lejlighed ikke lejes  \r\n\r\n ud til de, der er fortrinsberettigede - f.eks. firerumsboliger til  \r\n\r\n børnefamilier - så kan lejligheden lejes ud til en anden boligsøgende på  \r\n\r\n ventelisten, herunder også en enlig. Er der ingen på ventelisten, kan der  \r\n\r\n lejes ud til andre boligsøgende (ved annoncekampagne eller lignende). </P>  \r\n\r\n<P>Forudsætning: Væsentlige udlejningsproblemer </P>  \r\n\r\n<P>Med ændringen af bekendtgørelsen præciseres det, at i tilfælde, hvor der  \r\n\r\n konstateres væsentlige udlejningsproblemer, kan boligselskabet med  \r\n\r\n kommunalbestyrelsens accept søge at udleje lejligheder til andre end den  \r\n\r\n berettigede personkreds, dvs. andre end boligsøgende. </P>  \r\n\r\n<P>I disse tilfælde er det mere hensigtsmæssigt at foretage den mulige  \r\n\r\n udlejning for at sikre en lejeindtægt, uanset at dette ikke kan ske efter de  \r\n\r\n gældende regler for udlejning af almennyttige boliger. Der må her tages  \r\n\r\n hensyn til, at afdelingen ellers ville lide tab, som de tilbageblevne lejere  \r\n\r\n pricipielt skulle betale i form af lejeforhøjelse, hvilket vil kunne forværre  \r\n\r\n udlejningssituationen yderligere. </P>  \r\n\r\n<P>Erhvervslejeforhold </P>  \r\n\r\n<P>Hvis boligselskabet udlejer en bolig til en lejer, der ikke selv har til  \r\n\r\n hensigt at anvende boligen til beboelse, betragtes dette pr. definition som  \r\n\r\n et erhvervslejeforhold. </P>  \r\n\r\n<P>Det gælder f.eks., hvis der lejes ud til en virksomhed, som videreudlejer  \r\n\r\n til ansatte, der er udstationerede til midlertidige arbejdsopgaver. </P>  \r\n\r\n<P>Det samme gælder, hvis der lejes ud til kommunen med henblik på  \r\n\r\n videreudlejning til anden side. </P>  \r\n\r\n<P>Kommunen skal godkende på forhånd </P>  \r\n\r\n<P>Kommunalbestyrelsens godkendelse skal indhentes forud for boligselskabets  \r\n\r\n fravigelse af udlejningsreglerne. </P>  \r\n\r\n<P>Blandt de forhold, som kommunalbestyrelsen i øvrigt skal tage stilling til  \r\n\r\n i forbindelse med godkendelsen, kan nævnes: </P>  \r\n\r\n<P>Tidsbegrænsning </P>  \r\n\r\n<P>Ved erhvervsmæssig udlejning skal der være tale om midlertidig udlejning.  \r\n\r\n Kommunalbestyrelsen må derfor påse, at udlejninger sker på et midlertidigt  \r\n\r\n grundlag, dvs. ved tidsbestemt lejekontrakt. </P>  \r\n\r\n<P>Opmærksomheden henledes på, at i henhold til lejeloven, skal  \r\n\r\n tidsbegrænsningen i et tidsbestemt lejemål være tilstrækkeligt begrundet i  \r\n\r\n udlejers forhold. Såfremt dette ikke er tilfældet, kan tidsbegrænsningen  \r\n\r\n tilsidesættes af boligretten, jf. lejelovens § 80, stk. 3. </P>  \r\n\r\n<P>Løbende vurdering af udlejningssituationen </P>  \r\n\r\n<P>Det skal understreges, at kommunalbestyrelsen løbende skal vurdere, om der  \r\n\r\n fortsat er begrundelse for fravigelse af udlejningsreglerne - ud fra en  \r\n\r\n vurdering af udlejningssituationen i det lokale område i øvrigt. </P>  \r\n\r\n<P>Ved vedvarende udlejningsproblemer må kommunalbestyrelsen vurdere, om der  \r\n\r\n skal gennemføres særlige foranstaltninger over for det pågældende byggeri med  \r\n\r\n henblik på at afhjælpe problemerne. Der kan f.eks. være behov for at  \r\n\r\n gennemføre fysisk eller økonomisk genopretning eller andre  \r\n\r\n forbedringsforanstaltninger, eventuelt ombygning af nogle boligtyper,  \r\n\r\n iværksættelse af særlige sociale indsatser m.v. </P>  \r\n\r\n<P>Fravigelse af gældende regler kan kommunalbestyrelsen således ikke  \r\n\r\n dispensere fra ventelisterne for at undgå socialt belastede boligsøgende  \r\n\r\n eller af tilsvarende årsager. </P>  \r\n\r\n<P>Begrænsninger </P>  \r\n\r\n<P>Kommunalbestyrelsen må tage stilling til, om der skal være begrænsninger  \r\n\r\n på anvendelsen af de pågældende lejemål og i givet fald hvilke. </P>  \r\n\r\n<P>Det forudsættes, at kommunalbestyrelsen vurderer, om der er tale om en  \r\n\r\n hensigtsmæssig anvendelse af boligerne, under hensyn til at der er tale om  \r\n\r\n offentligt støttet byggeri. </P>  \r\n\r\n<P>I det omfang, den aktuelle udlejnings- og efterspørgselssituation muliggør  \r\n\r\n dette, bør det således tilstræbes, at boligerne anvendes til boligformål  \r\n\r\n fremfor erhvervsformål. </P>  \r\n\r\n<P>Fremleje </P>  \r\n\r\n<P>Ved udlejning i to led (fremleje) skal visse forhold iagttages. Som  \r\n\r\n tidligere anført, er der nu krav om, at fremlejeaftaler skal indgås  \r\n\r\n skriftligt, samt at udlejer (boligselskabet) skal have kopi af  \r\n\r\n fremlejeaftalen, før fremlejeperioden begynder, jf. afsnit 2.3. om  \r\n\r\n fremlejeaftaler. </P>  \r\n\r\n<P>Beboerdemokratiske rettigheder </P>  \r\n\r\n<P>Hverken den fremlejer, som lejer boligen på erhvervsmæssigt grundlag og  \r\n\r\n videreudlejer den til anden side, eller fremlejetageren har adgang til at  \r\n\r\n deltage i beboerdemokratiet, jf. afsnit 2.3., hvortil der i øvrigt henvises.  \r\n\r\n</P>  \r\n\r\n<P>Lejefastsættelse </P>  \r\n\r\n<P>Boligselskabet bør i lejeaftalen med den erhvervsdrivende fremlejer søge  \r\n\r\n at få dækning for den leje, der ville skulle opkræves efter  \r\n\r\n boligbyggerilovens regler, dvs. balancelejen, selvom forholdet som  \r\n\r\n udgangspunkt vil være omfattet af erhvervslejereguleringsloven, jf.  \r\n\r\n bekendtgørelse nr. 90 af 5. februar 1992 af lov om lejeregulering i  \r\n\r\n erhvervslokaler m.v. </P>  \r\n\r\n<P>Da fremlejeforholdet reguleres af lejelovgivningen, kan fremlejer risikere  \r\n\r\n nedsættelse af lejen ved en boligretssag, og der kan eventuelt blive tale om  \r\n\r\n en difference i forhold til den med boligselskabet aftalte leje. I så fald må  \r\n\r\n differencen dækkes af den erhvervsdrivende fremlejer, som altså kan risikere  \r\n\r\n tab. </P>  \r\n\r\n<P>Ophævelse/opsigelse af lejeaftalen </P>  \r\n\r\n<P>Det bemærkes, at efter reglerne om erhvervsleje kan lejer tidligst kræve  \r\n\r\n genforhandling af lejen efter 4 år, jf. § 5, stk. 2, i  \r\n\r\n erhvervslejereguleringsloven. Da der i de her omtalte situationer typisk vil  \r\n\r\n være tale om tidsbegrænsede lejemål af kortere varighed, vil krav om  \r\n\r\n nedsættelse af lejen med henvisning til det lejedes værdi næppe kunne komme  \r\n\r\n på tale. </P>  \r\n\r\n<P>Hvis lejeaftalen mellem den erhvervsdrivende fremlejer og boligselskabet  \r\n\r\n ophæves eller opsiges, bortfalder fremlejeaftalen, og fremlejetageren må  \r\n\r\n fraflytte, uanset om der er indgået anden aftale med den erhvervsdrivende  \r\n\r\n fremlejer. I en sådan situation må fremlejetageren henvises til eventuelt at  \r\n\r\n gøre erstatningskrav gældende overfor fremlejeren. </P>  \r\n\r\n<P> <B>BILAG 1</B>  </P>  \r\n\r\n<P> <I>Bygge- og Boligstyrelsens bekendtgørelse nr. 176 af 20. marts 1995</I>  \r\n\r\n</P>  \r\n\r\n<P>Bekendtgørlse om ændring af bekendtgørelse om udlejning af almennyttige  \r\n\r\n boligselskabers boliger. </P>  \r\n\r\n<P> <B>BILAG 2</B>  </P>  \r\n\r\n<P> <I>Boligministeriets bekendtgørelse nr. 161 af 14. marts 1995</I>  </P>  \r\n\r\n<P>Bekendtgørelse om ændring af bekendtgørelse om almennyttig boligvirksomhed  \r\n\r\n</P>  \r\n\r\n<P> <B>BILAG 3</B>  </P>  \r\n\r\n<P> <I>Boligministeriets lovbekendtgørelse nr. 484 af 7. juni 1994</I>  </P>  \r\n\r\n<P>Boligbyggerilovens § 14, stk. 9 og 10, samt § 18 </P>  \r\n\r\n<P> <B>BILAG 4</B>  </P>  \r\n\r\n<P> <I>Boligministeriets lovbekendtgørelse nr. 704 af 22. juli 1994</I>  </P>  \r\n\r\n<P>Lejelovens § 69, § 75, stk. 1 og 2, samt § 77 a </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/07/1995"
        },
        {
            "displayName": "Accession",
            "displayValue": "C19950009060"
        },
        {
            "displayName": "Entydig dokumentidentifikation",
            "displayValue": "CM014466"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "30/05/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 1164 af 23/12/1993"
        },
        {
            "displayName": "Ressortministeriets journalnummer",
            "displayValue": "B2-1225-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}