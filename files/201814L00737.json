{
    "id": 207474,
    "title": "Betænkning over Forslag til lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v., lov om institutioner for erhvervsrettet uddannelse og forskellige andre love\n(Obligatoriske sprogprøver i udsatte boligområder, konsekvent indgriben over for dårligt præsterende folkeskoler og ungdomsuddannelsesinstitutioner, styrket forældreansvar gennem mulighed for standsning af børnecheck m.v.)",
    "documentTypeId": "420",
    "isSagsforlobPeriodValid": true,
    "shortName": "2018/1 BTL 60",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Undervisningsudvalget den 19. februar 2019</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v., lov om institutioner for erhvervsrettet uddannelse og forskellige andre love</p>\r\n<p class=\"UnderTitel2\">(Obligatoriske sprogprøver i udsatte boligområder, konsekvent indgriben over for dårligt præsterende folkeskoler og ungdomsuddannelsesinstitutioner, styrket forældreansvar gennem mulighed for standsning af børnecheck m.v.)</p>\r\n<p class=\"Fremsaetter\">[af undervisningsministeren (Merete Riisager)]:</p>\r\n<p class=\"BetaenkningsTekst1\">1 Ændringsforslag</p>\r\n<p class=\"TekstGenerel\">Undervisningsministeren har stillet 10 ændringsforslag til lovforslaget, herunder ændringsforslag nr. 1, 2 og 9 om deling af lovforslaget.</p>\r\n<p class=\"BetaenkningsTekst1\">2. Udtalelse fra undervisningsministeren og et flertal i udvalget</p>\r\n<p class=\"TekstGenerel\">Undervisningsministeren og et flertal i udvalget (S, DF, V, LA, RV, SF og KF) bemærker følgende:</p>\r\n<p class=\"TekstGenerel\">Efter fremsættelsen af L 60 har der været rejst spørgsmål om, hvorvidt regeringen med lovforslaget har brudt folkeskoleforliget.</p>\r\n<p class=\"TekstGenerel\">For at undgå den usikkerhed, som herved er skabt, fremsættes der ændringsforslag i betænkningen, som vil indebære, at den lovgivningsmæssige udmøntning af delaftalen på undervisningsområdet om at bekæmpe parallelsamfund kan sidestilles med forløbet omkring lektiecafeerne i forbindelse med folkeskolereformen i 2013.</p>\r\n<p class=\"TekstGenerel\">Den daværende regering (S, RV og SF) og V og DF indgik her aftale om et fagligt løft af folkeskolen. KF var modstander af aftalens indhold vedrørende faglig fordybelse og obligatorisk lektiehjælp i skoletiden og kunne derfor ikke tilslutte sig hele aftalen. Efterfølgende blev der mellem aftalekredsen og KF indgået aftale om, at elementet i aftalen vedrørende faglig fordybelse og obligatorisk lektiehjælp i skoletiden blev udskudt til efter næstkommende folketingsvalg. Aftalen indebar således, at folkeskolereformen blev gennemført ved to lovforslag – ét om de elementer i reformen, som hele folkeskoleforligskredsen var enige om, og ét om de resterende elementer af reformen med ikrafttræden efter næstkommende folketingsvalg. Forligskredsen bestod herefter uændret.</p>\r\n<p class=\"TekstGenerel\">Ændringsforslaget vil derfor i overensstemmelse med denne praksis indebære en opdeling af lovforslaget i to separate lovforslag, således at den del af lovforslaget, som ikke har støtte fra hele folkeskoleforligskredsen – indførelse af obligatoriske sprogprøver samt styrket forældreansvar gennem mulighed for standsning af børnecheck m.v. – udskilles til et selvstændigt lovforslag.</p>\r\n<p class=\"TekstGenerel\">Folkeskoleforligskredsen kan herefter samlet stemme for de elementer af aftalen, som hele folkeskoleforligskredsen er enige om. Samtidig vil partier i folkeskoleforligskredsen, som ikke kan støtte forslaget om obligatoriske sprogprøver samt styrket forældreansvar gennem mulighed for standsning af børnecheck m.v., kunne stemme imod eller blankt i forhold til disse elementer.</p>\r\n<p class=\"TekstGenerel\">Den lovgivningsmæssige udmøntning af delaftalen på undervisningsområdet om at bekæmpe parallelsamfund vil således være i overensstemmelse med forligspraksis i folkeskoleforligskredsen, da fremgangsmåden svarer til den i 2013 benyttede i forbindelse med aftalen om folkeskolereformen. Der er således ikke sket nogen ny udvikling i folkeskolekredsens forligspraksis.</p>\r\n<p class=\"TekstGenerel\">I ændringsforslaget er endvidere af hensyn til mindretallet i forligskredsen indsat en revisionsbestemmelse, hvorefter undervisningsministeren skal fremsætte forslag om revision af loven om obligatoriske sprogprøver og styrket forældreansvar gennem mulighed for standsning af børnecheck i folketingsåret 2021-22.</p>\r\n<p class=\"TekstGenerel\">Forud for revisionen vil der blive gennemført en evaluering af lovens virkninger. Det vil blive evalueret, i hvilket omfang sprogprøverne virker efter hensigten, herunder om de i tilstrækkelig grad bidrager til at styrke de dansksproglige færdigheder blandt eleverne på de omfattede skoler.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Revisionsbestemmelsen bevirker, at den til enhver tid siddende minister er forpligtet til som minimum at fremsætte lovforslag om at ændre revisionsbestemmelsen i folketingsåret 2021-22. Revisionsbestemmelsen vil kunne ændres med 90 mandater.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (S, DF, V, LA og KF) vil stemme for de stillede ændringsforslag. Flertallet indstiller de under A og B nævnte lovforslag til <span class=\"Italic\">vedtagelse.</span></p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">mindretal </span>i udvalget (EL) vil stemme for ændringsforslag nr. 1, 2 og 6-10. Mindretallet vil stemme hverken for eller imod ændringsforslag nr. 3-5. Mindretallet indstiller de under A og B nævnte lovforslag til <span class=\"Italic\">forkastelse</span> ved 3. behandling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">andet mindretal </span>i udvalget (ALT) vil stemme for ændringsforslag nr. 1, 2 og 9 om deling af lovforslaget. Mindretallet vil stemme hverken for eller imod de øvrige ændringsforslag. Mindretallet indstiller de under A og B nævnte lovforslag til <span class=\"Italic\">forkastelse</span> ved 3. behandling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">tredje mindretal </span>i udvalget (RV) vil stemme for ændringsforslag nr. 1, 2 og 6-10. Mindretallet vil stemme hverken for eller imod ændringsforslag nr. 3-5. Mindretallet indstiller det under A nævnte lovforslag til vedtagelse. Mindretallet indstiller det under B nævnte lovforslag til <span class=\"Italic\">forkastelse</span> ved 3. behandling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Et <span class=\"Italic\">fjerde mindretal</span> i udvalget (SF) vil stemme for de stillede ændringsforslag. Mindretallet indstiller det under A nævnte lovforslag til <span class=\"Italic\">vedtagelse.</span> Mindretallet indstiller det under B nævnte lovforslag til <span class=\"Italic\">forkastelse</span> ved 3. behandling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Politiske bemærkninger</p>\r\n<p class=\"BetaenkningsTekst2\">Enhedslisten</p>\r\n<p class=\"TekstGenerel\">Enhedslisten indstiller såvel lovforslag A som lovforslag B til forkastelse.</p>\r\n<p class=\"TekstGenerel\">Enhedslisten ser det i lovforslag A omfattede forslag om at give undervisningsministeren beføjelser til at lukke folkeskoler hen over hovedet på både skolebestyrelser og kommunalbestyrelser som en uhørt og urimelig centralisering.</p>\r\n<p class=\"TekstGenerel\">For så vidt angår lovforslag B, er Enhedslisten modstander af at gennemføre lovændringer, der fastlægger særlige regler for bestemte grupper af elever om obligatoriske sprogprøver, fordi de går på skoler med mere end 30 pct. elever med bopæl i udsatte boligområder. Dermed indføres en urimelig forskelsbehandling af eleverne. Enhedslisten finder endvidere forslaget om, at elevers skolefravær skal føre til standsning af børne- og ungeydelsen, for uacceptabelt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p>\r\n<p class=\"BetaenkningsTekst1\">5. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagrafGruppe\">a</p>\r\n<p class=\"TilParagrafGruppeOverskrift\">Ændringsforslag om deling af lovforslaget</p>\r\n<p class=\"Stiller\">Af <span class=\"Italic\">undervisningsministeren</span>, tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> Lovforslaget deles i to lovforslag med følgende titler og indhold:</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n   <span class=\"Bold\">A.</span> »Forslag til lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v. og lov om institutioner for erhvervsrettet uddannelse (Konsekvent indgriben over for dårligt præsterende folkeskoler og ungdomsuddannelsesinstitutioner)« omfattende § 1, nr. 5 og 6, og §§ 5-7.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n   <span class=\"Bold\">B.</span> »Forslag til lov om ændring af lov om folkeskolen, lov om friskoler og private grundskoler m.v., lov om social service og lov om en børne- og ungeydelse (Obligatoriske sprogprøver i udsatte boligområder og styrket forældreansvar gennem mulighed for standsning af børnecheck m.v.)« omfattende § 1, nr. 1-4, og §§ 2-4 og 7.</p>\r\n<p class=\"TekstGenerel\">\r\n</p>\r\n<p class=\"AendringsBeskrivelse\">[Forslag om deling af lovforslaget]</p>\r\n<p class=\"TilParagrafGruppe\">b</p>\r\n<p class=\"TilParagrafGruppeOverskrift\">Ændringsforslag til det under A nævnte lovforslag</p>\r\n<p class=\"TilParagraf\">Til § 7 </p>\r\n<p class=\"AendringMedNummer\">\r\n   <span class=\"AendringNr\">2)</span> Paragraffen affattes således:</p>\r\n<p class=\"CentreretParagraf\">»§ 7</p>\r\n<p class=\"Paragraf\">Loven træder i kraft den 1. august 2019.«</p>\r\n<p class=\"AendringsBeskrivelse\">[Konsekvensændring som følge af ændringsforslag nr. 1]</p>\r\n<p class=\"TilParagrafGruppe\">c</p>\r\n<p class=\"TilParagrafGruppeOverskrift\">Ændringsforslag til det under B nævnte lovforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">undervisningsministeren</span>, tiltrådt af et <span class=\"Italic\">flertal </span>(S, DF, V, LA, SF og KF):</p>\r\n<p class=\"AendringMedNummer\">\r\n   <span class=\"AendringNr\">3)</span> I det under <span class=\"Italic\">nr. 1 </span>foreslåede <span class=\"Italic\">§ 5, stk. 6, 3. pkt., </span>indsættes efter »skoler«: »og afdelinger af skoler«.</p>\r\n<p class=\"AendringsBeskrivelse\">[Udvidelse af anvendelsesområdet for de obligatoriske sprogprøver til også at omfatte afdelinger af skoler]</p>\r\n<p class=\"AendringMedNummer\">\r\n   <span class=\"AendringNr\">4)</span> I det under <span class=\"Italic\">nr. 3 </span>foreslåede <span class=\"Italic\">§ 11 a, stk. 1, 1. pkt., </span>indsættes efter »skoler«: »og afdelinger af skoler«.</p>\r\n<p class=\"AendringsBeskrivelse\">[Udvidelse af anvendelsesområdet for de obligatoriske sprogprøver til også at omfatte afdelinger af skoler]</p>\r\n<p class=\"AendringMedNummer\">\r\n   <span class=\"AendringNr\">5)</span> Efter nr. 4 indsættes som nye numre:</p>\r\n<p class=\"AendringMedNummer\">\r\n   <span class=\"AendringNr\">»01.</span> <span class=\"Italic\">§ 39, stk. 1, 2. pkt., </span>ophæves.</p>\r\n<p class=\"AendringMedNummer\">\r\n   <span class=\"AendringNr\">02.</span> I <span class=\"Italic\">§ 39 </span>indsættes som <span class=\"Italic\">stk. 3:</span></p>\r\n<p class=\"Stk2\">\r\n   <span class=\"StkNr\" id=\"idb8451648-5b4a-4f17-ac3e-c91dc7df51fc\">»Stk. 3.</span> Undervisningsministeren fastsætter nærmere regler om elevernes deltagelse i undervisningen, herunder om opfølgning på fravær.««</p>\r\n<p class=\"AendringsBeskrivelse\">[Præcisering af bemyndigelsesbestemmelse]</p>\r\n<p class=\"TilParagraf\">Til § 4</p>\r\n<p class=\"Stiller\">Af <span class=\"Italic\">undervisningsministeren</span>, tiltrådt af et <span class=\"Italic\">flertal </span>(udvalget med undtagelse af ALT):</p>\r\n<p class=\"AendringMedNummer\">\r\n   <span class=\"AendringNr\">6)</span> <span class=\"Italic\">Nr. 1 </span>affattes således:</p>\r\n<p class=\"AendringMedNummer\">\r\n   <span class=\"AendringNr\">»1.</span> I <span class=\"Italic\">§ 2, stk. 1, nr. 8, </span>ændres »standsning af børneydelsen, og« til: »standsning af børneydelsen,«.«</p>\r\n<p class=\"AendringsBeskrivelse\">[Konsekvens af ændringsforslag nr. 8]</p>\r\n<p class=\"AendringMedNummer\">\r\n   <span class=\"AendringNr\">7)</span> <span class=\"Italic\">Nr. 2 </span>affattes således:</p>\r\n<p class=\"AendringMedNummer\">\r\n   <span class=\"AendringNr\">»2.</span> I <span class=\"Italic\">§ 2, stk. 1, nr. 9, </span>ændres »standsning af børneydelsen.« til: »standsning af børneydelsen, og«.«</p>\r\n<p class=\"AendringsBeskrivelse\">[Konsekvens af ændringsforslag nr. 8]</p>\r\n<p class=\"AendringMedNummer\">\r\n   <span class=\"AendringNr\">8)</span> I <span class=\"Italic\">nr. 3 </span>ændres i den indledende tekst »nr. 9« til: »nr. 10«, og det foreslåede nye nummer betegnes nr. 10.</p>\r\n<p class=\"AendringsBeskrivelse\">[Konsekvens af vedtagelse af lovforslag nr. L 7]</p>\r\n<p class=\"TilParagraf\">Til § 7</p>\r\n<p class=\"Stiller\">Af <span class=\"Italic\">undervisningsministeren</span>, tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">9)</span> Paragraffen affattes således:</p>\r\n<p class=\"CentreretParagraf\">»§ 7</p>\r\n<p class=\"Stk2\">\r\n   <span class=\"StkNr\" id=\"id97ec37c1-57c9-489a-8e99-d4fa568c6d91\">Stk. 1.</span> Undervisningsministeren fastsætter tidspunktet for lovens ikrafttræden.</p>\r\n<p class=\"Stk2\">\r\n   <span class=\"StkNr\" id=\"id6cfffd72-e693-4cce-bb7f-e89f98e6e14a\">Stk. 2.</span> Regler fastsat i medfør af § 153, stk. 2, i lov om social service, jf. lovbekendtgørelse nr. 1114 af 30. august 2018, forbliver i kraft, indtil de ophæves eller afløses af nye regler.«</p>\r\n<p class=\"AendringsBeskrivelse\">[Konsekvensændring som følge af ændringsforslag nr. 1]</p>\r\n<p class=\"TilParagraf\">Ny paragraf</p>\r\n<p class=\"Stiller\">Af <span class=\"Italic\">undervisningsministeren</span>, tiltrådt af et <span class=\"Italic\">flertal </span>(udvalget med undtagelse af ALT):</p>\r\n<p class=\"AendringMedNummer\">\r\n   <span class=\"AendringNr\">10)</span> Efter § 7 indsættes som ny paragraf:</p>\r\n<p class=\"CentreretParagraf\">»§ 01</p>\r\n<p class=\"Paragraf\">Undervisningsministeren fremsætter forslag om revision af loven i folketingsåret 2021-22.«</p>\r\n<p class=\"AendringsBeskrivelse\">[Indsættelse af revisionsbestemmelse]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">Ændringsforslaget vil indebære, at lovforslaget deles i to separate lovforslag, således at de dele af lovforslaget, som vedrører indførelse af obligatoriske sprogprøver for elever på skoler, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, og de dele af lovforslaget, som vedrører styrket forældreansvar gennem mulighed for standsning af børnecheck m.v., udskilles i et særskilt lovforslag. Baggrunden herfor er, at der ikke kan opnås enighed i forligskredsen, for så vidt angår disse dele af lovforslaget.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Ændringsforslaget er en konsekvensændring som følge af ændringsforslag nr. 1, hvorefter bestemmelserne om obligatoriske sprogprøver og om styrket forældreansvar gennem mulighed for standsning af børnecheck m.v. foreslås udskilt i et særskilt lovforslag.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">Efter den ved lovforslagets § 1, nr. 1, foreslåede bestemmelse i § 5, stk. 6, kan undervisningsministeren fastsætte regler om, at elever i 1.-9. klasse, som modtager undervisning i dansk som andetsprog, på skoler, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, skal bestå en obligatorisk sprogprøve som forudsætning for, at eleven kan ophøre med at modtage undervisning i dansk som andetsprog. Består eleven ikke prøven, skal eleven undervises på det pågældende klassetrin i 2 år.</p>\r\n<p class=\"TekstGenerel\">En del kommuner har over årene foretaget ændringer i deres skolestruktur, der har medført flere skoler med undervisning på forskellige afdelinger af skolen, en såkaldt afdelingsstruktur.</p>\r\n<p class=\"TekstGenerel\">Folkeskoleloven indeholder ikke krav om, at en folkeskole skal udgøre en geografisk sammenhængende enhed. Der er således ikke noget til hinder for, at en nedlagt tidligere skoles bygning fortsat anvendes som lokalt undervisningssted inden for rammerne af en ny – større – skole (afdelingsstruktur). Ved et »lokalt undervisningssted« – og dermed ved en afdeling under en skole – forstås en enhed under skolen, hvori der foregår undervisning i mere end blot et enkelt eller et par fag, og som er beliggende således, at der er en klar geografisk afstand til andre undervisningssteder ved skolen. En svømme- eller idrætshal, der ligger afsondret fra øvrige undervisningssteder, anses således ikke som et særskilt undervisningssted. En geografisk samlet skole kan ikke opdeles i afdelinger.</p>\r\n<p class=\"TekstGenerel\">Folkeskoleloven angiver ikke, hvilke elever der kan undervises i en sådan afdeling af en større skole. Der kan være tale om den nedlagte skoles elever eller de mindste eller ældste klasser fra den store skole. Der kan også være tale om elever, der skal modtage specialundervisning eller 10. klasse fra den store skole. Beslutning herom træffes af kommunalbestyrelsen.</p>\r\n<p class=\"TekstGenerel\">Der er kun ganske få forhold, som reguleres eksplicit for afdelinger af skoler i folkeskoleloven. Der er ikke fastsat nærmere regler om, hvad der konstituerer en afdeling af en skole, ligesom der ikke er fastsat procedurekrav i forhold til oprettelse eller nedlæggelse af en afdeling af en skole modsat nedlæggelse af en skole. Ud over skolens leder har skoler med afdelingsstruktur typisk indrettet sig på en sådan måde, at hver afdeling har en daglig leder.</p>\r\n<p class=\"TekstGenerel\">For at sikre, at også elever på skoler med en afdelingsstruktur får den sikkerhed, som en sprogprøve giver for det faglige niveau m.v., foreslås det, at en afdeling af en skole tillige skal omfattes af forslaget om obligatoriske sprogprøver. Det vil indebære, at elever i 1.-9. klasse, som modtager undervisning i dansk som andetsprog, på en afdeling af en skole, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, skal bestå en obligatorisk sprogprøve, når skolelederen vurderer, at eleven ikke længere har behov for undervisning i dansk som andetsprog.</p>\r\n<p class=\"TekstGenerel\">Med ændringsforslaget udvides anvendelsesområdet for bestemmelsen således til også at omfatte afdelinger af skoler. Det betyder, at undervisningsministeren kan fastsætte regler om, at elever i 1.-9. klasse, som modtager undervisning i dansk som andetsprog, på afdelinger af skoler, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, ligeledes skal bestå en obligatorisk sprogprøve, som forudsætning for at eleven kan ophøre med at modtage undervisning i dansk som andetsprog. Består eleven ikke prøven, skal eleven undervises på det pågældende klassetrin i 2 år.</p>\r\n<p class=\"TekstGenerel\">Der henvises i øvrigt til bemærkningerne til lovforslagets § 1, nr. 1.</p>\r\n<p class=\"TekstGenerel\">\r\n</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">Efter den ved lovforslagets § 1, nr. 3, foreslåede bestemmelse i § 11 a, stk. 1, skal elever i børnehaveklasser på skoler, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, bestå en obligatorisk sprogprøve, før de kan påbegynde undervisningen i 1. klasse.</p>\r\n<p class=\"TekstGenerel\">En del kommuner har over årene foretaget ændringer i deres skolestruktur, der har medført flere skoler med undervisning på forskellige afdelinger af skolen, en såkaldt afdelingsstruktur.</p>\r\n<p class=\"TekstGenerel\">Folkeskoleloven indeholder ikke krav om, at en folkeskole skal udgøre en geografisk sammenhængende enhed. Der er således ikke noget til hinder for, at en nedlagt tidligere skoles bygning fortsat anvendes som lokalt undervisningssted inden for rammerne af en ny – større – skole (afdelingsstruktur). Ved et »lokalt undervisningssted« – og dermed ved en afdeling under en skole – forstås en enhed under skolen, hvori der foregår undervisning i mere end blot et enkelt eller et par fag, og som er beliggende således, at der er en klar geografisk afstand til andre undervisningssteder ved skolen. En svømme- eller idrætshal, der ligger afsondret fra øvrige undervisningssteder, anses således ikke som et særskilt undervisningssted. En geografisk samlet skole kan ikke opdeles i afdelinger.</p>\r\n<p class=\"TekstGenerel\">Folkeskoleloven angiver ikke, hvilke elever der kan undervises i en sådan afdeling af en større skole. Der kan være tale om den nedlagte skoles elever eller de mindste eller ældste klasser fra den store skole. Der kan også være tale om elever, der skal modtage specialundervisning eller 10. klasse fra den store skole. Beslutning herom træffes af kommunalbestyrelsen.</p>\r\n<p class=\"TekstGenerel\">Der er kun ganske få forhold, som reguleres eksplicit for afdelinger af skoler i folkeskoleloven. Der er ikke fastsat nærmere regler om, hvad der konstituerer en afdeling af en skole, ligesom der ikke er fastsat procedurekrav i forhold til oprettelse eller nedlæggelse af en afdeling af en skole modsat nedlæggelse af en skole. Ud over skolens leder har skoler med afdelingsstruktur typisk indrettet sig på en sådan måde, at hver afdeling har en daglig leder.</p>\r\n<p class=\"TekstGenerel\">For at sikre, at også elever på skoler med en afdelingsstruktur får den sikkerhed, som en sprogprøve giver for det faglige niveau m.v., foreslås det, at en afdeling af en skole tillige skal omfattes af forslaget om obligatoriske sprogprøver. Det vil indebære, at elever i børnehaveklassen på en afdeling af en skole, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, skal bestå en obligatorisk sprogprøve, jf. stk. 2, før de kan påbegynde undervisningen i 1. klasse.</p>\r\n<p class=\"TekstGenerel\">Med ændringsforslaget udvides anvendelsesområdet for bestemmelsen således til også at omfatte afdelinger af skoler. Det betyder, at elever i børnehaveklasser på afdelinger af skoler, hvor mere end 30 pct. af eleverne bor i et boligområde, der har været på listen over udsatte boligområder, jf. § 61 a, stk. 1, i lov om almene boliger m.v., mindst en gang inden for de seneste 3 år, ligeledes skal bestå en obligatorisk sprogprøve, jf. stk. 2, før de kan påbegynde undervisningen i 1. klasse.</p>\r\n<p class=\"TekstGenerel\">Der henvises i øvrigt til bemærkningerne til lovforslagets § 1, nr. 3.</p>\r\n<p class=\"TekstGenerel\">\r\n</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Ændringsforslaget vil indebære, at bemyndigelsesbestemmelsen i folkeskolelovens § 39, stk. 1, ophæves, og at der i stedet indsættes en ny bemyndigelsesbestemmelse i § 39, stk. 3, hvorefter undervisningsministeren fastsætter nærmere regler om elevernes deltagelse i undervisningen, herunder om opfølgning på fravær.</p>\r\n<p class=\"TekstGenerel\">Det fremgår af den gældende bestemmelse i folkeskolelovens § 39, stk. 1, at skolens leder påser, at alle elever, der er optaget i skolen, deltager i undervisningen. Undervisningsministeren fastsætter nærmere regler herom.</p>\r\n<p class=\"TekstGenerel\">Reglerne for skolernes fraværsregistrering er udmøntet i bekendtgørelse nr. 96 af 23. juni 2014 om elevers fravær fra undervisningen i folkeskolen. Det følger af bekendtgørelsen, at skolelederen og det undervisende personale er forpligtet til dagligt at registrere fravær i det elektroniske elevadministrative system. Det er overladt til lokal beslutning, hvordan registreringen skal foretages, så det kan ske i den første lektion, senere på dagen eller eventuelt for hver enkelt lektion.</p>\r\n<p class=\"TekstGenerel\" style=\"text-align: left;\">Fraværsoplysningerne skal være elektronisk tilgængelige for kommunalbestyrelsen, og de indberettes også til Undervisningsministeriet.</p>\r\n<p class=\"TekstGenerel\" style=\"text-align: left;\">I forbindelse med registreringen af fravær skal det angives, om grunden til fravær er:</p>\r\n<p class=\"TekstGenerel\" style=\"text-align: left;\">\r\n</p>\r\n<p class=\"Liste1\">\r\n   <span class=\"Liste1Nr\" id=\"id1c4fa339-291b-45e1-90a6-7704efc5387d\">1) </span> Fravær på grund af elevens sygdom el.lign.</p>\r\n<p class=\"Liste1\">\r\n   <span class=\"Liste1Nr\" id=\"idc7b14efc-4e37-4c3a-a311-ed7c328fd999\">2)</span> Fravær med skolelederens tilladelse (ekstraordinær frihed).</p>\r\n<p class=\"Liste1\">\r\n   <span class=\"Liste1Nr\" id=\"id5f744bc2-2dc1-48e0-8590-30106773e3de\">3)</span> Ulovligt fravær.</p>\r\n<p class=\"TekstGenerel\">Fravær på grund af sygdom registreres efter almindelig praksis, når forældrene har givet besked til skolen herom. I tilfælde af tvivl om sygdommen kan skolelederen forlange en lægeerklæring forelagt.</p>\r\n<p class=\"TekstGenerel\">Fravær på grund af sygdom registreres, således at skolelederen og kommunen kan forholde sig til sygefraværet på en skole i trivselsmæssig henseende. Registreringen har også betydning for skolens forpligtelse til at tage stilling til, om der skal iværksættes sygeundervisning for eleverne, hvilket indtræffer senest efter 15 fraværsdage.</p>\r\n<p class=\"TekstGenerel\">Ekstraordinær frihed gives typisk, når eleverne ønsker at tage på ferie uden for almindelige ferieperioder. Den kan ligeledes anvendes i forbindelse med f.eks. et ophold på et julemærkehjem eller en anden form for intensivt forløb, hvor elevens undervisning i perioden ikke blot er overladt til forældrene.</p>\r\n<p class=\"TekstGenerel\">Ved en anmodning om ekstraordinær frihed skal skolelederen træffe sin beslutning på grundlag af en konkret vurdering af den pågældende elevs behov for at holde fri sammenholdt med det afbræk i undervisningen, som en imødekommelse vil indebære. Der er altså forskel på, om eleven bare skal på ferie, eller om eleven skal noget andet, som er væsentligt for dennes udvikling i øvrigt. Der er endvidere forskel på, om eleven er godt med i skolen eller har faglige udfordringer. Da eleverne har forskellige behov, vil konsekvenserne af et afbræk i undervisningen også være forskellige, og det skal skolelederen tage højde for.</p>\r\n<p class=\"TekstGenerel\">Ved ulovligt fravær er skolelederen forpligtet til straks at tage kontakt til elevens forældre med henblik på at afdække årsagen til fraværet. Ved ulovligt fravær af længere varighed eller hyppige, kortvarige forsømmelser i omfang svarende hertil skal skolens leder tage stilling til, i hvilket omfang eleven har behov for supplerende undervisning eller anden faglig støtte. Omfattende ulovligt fravær udløser altså ligesom omfattende sygefravær en forpligtelse for skolelederen til at tage stilling til elevens faglige behov som følge af fraværsperioden.</p>\r\n<p class=\"TekstGenerel\">Hvis fraværet skyldes, at eleven har svært ved følge med i undervisningen eller har problemer med andre elever eller skolens personale, skal skolens leder så hurtigt som muligt i samarbejde med eleven og forældrene kortlægge problemerne og udarbejde løsningsforslag med henblik på om fornødent at iværksætte specialpædagogisk bistand.</p>\r\n<p class=\"TekstGenerel\">Hvis eleven har ulovligt fravær, der ikke handler om andre på skolen, skal skolens leder søge at løse problemerne i samarbejde med eleven og forældrene, eventuelt ved inddragelse af pædagogisk-psykologisk rådgivning, Ungdommens Uddannelsesvejledning, den kommunale sundhedstjeneste eller andre institutioner m.v., som eleven har tilknytning til. Hvis det ikke er muligt at skabe den nødvendige dialog med eleven og forældrene med henblik på at sikre, at eleven deltager i undervisningen, skal skolens leder tillige inddrage kommunen.</p>\r\n<p class=\"TekstGenerel\">Det foreslås at præcisere bemyndigelsesbestemmelsen, således at det tydeligt fremgår, at undervisningsministeren både kan fastsætte regler om elevernes deltagelse i undervisningen og om opfølgning på fravær.</p>\r\n<p class=\"TekstGenerel\">Forslaget skal ses i forlængelse af initiativerne i lovforslaget om styrket forældreansvar. Der henvises til lovforslaget §§ 3 og 4, hvorefter børne- og ungeydelsen bortfalder, hvis et barn har mere end 15 pct. ulovligt fravær. Skolelederen eller kommunen kan ikke dispensere fra de økonomiske sanktioner.</p>\r\n<p class=\"TekstGenerel\">Det er hensigten at udnytte bemyndigelsen til en præcisering af fraværsbekendtgørelsen, så der kommer mere entydige rammer for, hvornår skolelederen kan give tilladelse til fravær, og hvornår der er tale om ulovligt fravær, og en præcisering af, hvornår og hvor ofte skolerne skal registrere fravær.</p>\r\n<p class=\"TekstGenerel\">Præciseringen skal bidrage til mere ensartet fraværsregistrering på tværs af skoler og kommuner. Hvis skolerne ikke registrerer fravær ens, kan det have den utilsigtede konsekvens, at elever med identiske fraværsmønstre kan have forskellig fraværsprocent, afhængigt af hvilken skole de er indskrevet på. Når der fremover i henhold til lovforslagets §§ 3 og 4 vil kunne gives økonomiske sanktioner på baggrund af fraværsdata, er det særlig afgørende i et retssikkerhedsperspektiv, at skolerne så vidt muligt har en ensartet registreringspraksis.</p>\r\n<p class=\"TekstGenerel\">Der vil endvidere blive fastsat regler i bekendtgørelsen om, at skolelederen skal advisere forældre om konsekvenserne af et fortsat ulovligt fravær, herunder muligheden for økonomiske sanktioner, forud for at deres barn har 15 pct. ulovligt fravær i et kvartal. Hermed gives forældrene mulighed for at samarbejde med skolen om at sikre, at eleven møder til undervisningen.</p>\r\n<p class=\"TekstGenerel\">\r\n</p>\r\n<p class=\"TekstGenerel\" style=\"text-align: left;\">\r\n</p>\r\n<p class=\"BetaenkningTilAendringsNummer\">Til nr. 6-8</p>\r\n<p class=\"TekstGenerel\">Det foreslås i lovforslagets § 4, nr. 3, at der i § 2, stk. 1, i lov om en børne- og ungeydelse indsættes et nyt nr. 9, hvorefter retten til børne- og ungeydelse er betinget af, at kommunalbestyrelsen ikke for det pågældende kvartal har meddelt Udbetaling Danmark, at kommunalbestyrelsen har truffet afgørelse efter § 155 c i lov om social service om standsning af børne- og ungeydelsen.</p>\r\n<p class=\"TekstGenerel\">Med ændringsforslaget foreslås det at ændre lovforslagets § 4, nr. 3, så der i stedet for indsættelse som nr. 9 foreslås indsættelse som nr. 10.</p>\r\n<p class=\"TekstGenerel\">Det skyldes, at der siden lovforslagets fremsættelse er indsat et nyt § 2, stk. 1, nr. 9, i lov om en børne- og ungeydelse ved det af Folketinget den 13. december 2018 vedtagne forslag til lov om ændring af dagtilbudsloven og lov om en børne- og ungeydelse (Obligatorisk læringstilbud til 1-årige børn i udsatte boligområder) (lovforslag nr. L 7). Det er derfor nødvendigt at indsætte det foreslåede nummer som nr. 10. Lovændringerne i lovforslag nr. L 7 og lovforslag nr. L 60 træder, for så vidt angår ændringerne af lov om en børne- og ungeydelse, begge i kraft den 1. juli 2019.</p>\r\n<p class=\"TekstGenerel\">\r\n</p>\r\n<p class=\"BetaenkningTilAendringsNummer\">Til nr. 9</p>\r\n<p class=\"TekstGenerel\">Ændringsforslaget, der er en konsekvensændring som følge af ændringsforslag nr. 1, vil indebære, at undervisningsministeren fastsætter tidspunktet for ikrafttrædelsen af bestemmelserne om de obligatoriske sprogprøver og om styrket forældreansvar gennem mulighed for standsning af børnecheck m.v.</p>\r\n<p class=\"TekstGenerel\">Det fremgår af § 7, stk. 3, i det fremsatte lovforslag, at undervisningsministeren fastsætter tidspunktet for ikrafttræden af § 1 og § 2 om obligatoriske sprogprøver på folkeskoler og frie grundskoler med høj andel af børn fra udsatte boligområder.</p>\r\n<p class=\"TekstGenerel\">Af lovforslagets bemærkninger til bestemmelsen fremgår det, at baggrunden for, at det er undervisningsministeren, der vil skulle fastsætte tidspunktet for ikrafttræden af lovforslags § 1 og § 2, er, at det er hensigten, at de to bestemmelser først vil blive sat i kraft efter næste folketingsvalg af respekt for de dele af folkeskoleforligskredsen, som ikke har ønsket at tiltræde aftalen bag lovforslaget.</p>\r\n<p class=\"TekstGenerel\">Det er fortsat ikke hensigten, at bestemmelserne skal sættes i kraft før efter et valg. Forventet ikrafttræden vil således være den 1. august 2019 med virkning fra og med skoleåret 2019-20.</p>\r\n<p class=\"TekstGenerel\">Bestemmelsen i det fremsatte lovforslags § 7, stk. 4, foreslås videreført uændret, nu som § 7, stk. 2. Der henvises til bemærkningerne til bestemmelsen i det fremsatte lovforslag.</p>\r\n<p class=\"BetaenkningTilAendringsNummer\">Til nr. 10</p>\r\n<p class=\"TekstGenerel\">Det foreslås, at der indsættes en revisionsbestemmelse, med henblik på at loven tages op til revision i folketingsåret 2021-22.</p>\r\n<p class=\"TekstGenerel\">Forud for revisionen vil der blive gennemført en evaluering af lovens virkninger. Det vil blive evalueret, i hvilket omfang sprogprøverne virker efter hensigten, herunder om de i tilstrækkelig grad bidrager til at styrke de dansksproglige færdigheder blandt eleverne på de omfattede skoler.</p>\r\n<p class=\"BetaenkningsTekst1\">6. Udvalgsarbejdet</p>\r\n<p class=\"TekstGenerel\">Lovforslaget blev fremsat den 4. oktober 2018 og var til 1. behandling den 11. oktober 2018. Lovforslaget blev efter 1. behandling henvist til behandling i Undervisningsudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 3 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og undervisningsministeren sendte den 2. juli 2018 dette udkast til udvalget, jf. UNU alm. del – bilag 143 (folketingsåret 2017-18). Den 4. oktober 2018 sendte undervisningsministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 8 bilag på lovforslaget.</p>\r\n<p class=\"BetaenkningsTekst2\">Samråd</p>\r\n<p class=\"TekstGenerel\">Udvalget har stillet 1 samrådsspørgsmål til undervisningsministeren til mundtlig besvarelse, som denne har besvaret i et åbent samråd i udvalget den 20. november 2018.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 8 spørgsmål til undervisningsministeren til skriftlig besvarelse, som ministeren har besvaret.</p>\r\n<p class=\"UdvalgsSammensaetning\">Jens Henrik Thulesen Dahl (DF) <span class=\"MedlemsTitel\">nfmd.</span> Alex Ahrendtsen (DF) Marlene Harpsøe (DF) Dorthe Ullemose (DF) Marie Krarup (DF) Tilde Bork (DF) Anni Matthiesen (V) Peter Juel-Jensen (V) Jan E. Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Annette Lind (S) Lars Aslan Rasmussen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) <span class=\"MedlemsTitel\">fmd.</span> Rosa Lund (EL) Jakob Sølvhøj (EL) Pernille Schnoor (ALT) Carolina Magdalene Maier (ALT) Torsten Gejl (ALT) Lotte Rod (RV) Marianne Jelved (RV) Jacob Mark (SF) </p>\r\n<p class=\"IkkeMedlemmer2\">Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">46</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">37</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">34</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">10</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">8</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">7</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">6</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nunatta Qitornai (NQ)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Tjóðveldi (T)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2018/1 LF 60",
            "stateLabel": "Delt",
            "references": [
                {
                    "shortName": "2018/1 SF.L L 60",
                    "title": "Skriftlig fremsættelse (4. oktober 2018) - L 60",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 203375,
                    "eliUri": "/eli/ft/20181XX00126",
                    "externalLink": ""
                },
                {
                    "shortName": "2018/1 LSF 60",
                    "title": "Forslag til Lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v., lov om institutioner for erhvervsrettet uddannelse og forskellige andre love (Obligatoriske sprogprøver i udsatte boligområder, konsekvent indgriben overfor dårligt præsterende folkeskoler og ungdomsuddannelsesinstitutioner, styrket forældreansvar gennem mulighed for standsning af børnecheck m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 203372,
                    "eliUri": "/eli/ft/201812L00060",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/lovforslag/l60/index.htm"
                },
                {
                    "shortName": "2018/1 BTL 60",
                    "title": "Betænkning over Forslag til lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v., lov om institutioner for erhvervsrettet uddannelse og forskellige andre love\n(Obligatoriske sprogprøver i udsatte boligområder, konsekvent indgriben over for dårligt præsterende folkeskoler og ungdomsuddannelsesinstitutioner, styrket forældreansvar gennem mulighed for standsning af børnecheck m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 207474,
                    "eliUri": "/eli/ft/201814L00737",
                    "externalLink": ""
                }
            ]
        },
        {
            "heading": "Sagsforløb 2018/1 LF 60 B",
            "stateLabel": "Vedtaget",
            "references": [
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/lovforslag/l60B/index.htm"
                },
                {
                    "shortName": "2018/1 LSV 60 B",
                    "title": "Forslag til Lov om ændring af lov om folkeskolen, lov om friskoler og private grundskoler m.v., lov om social service og lov om en børne- og ungeydelse (Obligatoriske sprogprøver i udsatte boligområder og styrket forældreansvar gennem mulighed for standsning af børnecheck m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 208080,
                    "eliUri": "/eli/ft/201813LB0060",
                    "externalLink": ""
                },
                {
                    "shortName": "LOV nr 278 af 26/03/2019",
                    "title": "Lov om ændring af lov om folkeskolen, lov om friskoler og private grundskoler m.v., lov om social service og lov om en børne- og ungeydelse (Obligatoriske sprogprøver i udsatte boligområder og styrket forældreansvar gennem mulighed for standsning af børnecheck m.v.)",
                    "presentationName": "Ændringslov",
                    "documentTypeId": 20,
                    "documentId": 208130,
                    "eliUri": "/eli/lta/2019/278",
                    "externalLink": ""
                }
            ]
        },
        {
            "heading": "Sagsforløb 2018/1 LF 60 A",
            "stateLabel": "Vedtaget",
            "references": [
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/lovforslag/l60A/index.htm"
                },
                {
                    "shortName": "2018/1 LSV 60 A",
                    "title": "Forslag til Lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v. og lov om institutioner for erhvervsrettet uddannelse (Konsekvent indgriben over for dårligt præsterende folkeskoler og ungdomsuddannelsesinstitutioner)",
                    "presentationName": "Lovforslag som vedtaget",
                    "documentTypeId": 410,
                    "documentId": 208079,
                    "eliUri": "/eli/ft/201813LA0060",
                    "externalLink": ""
                },
                {
                    "shortName": "LOV nr 277 af 26/03/2019",
                    "title": "Lov om ændring af lov om folkeskolen, lov om institutioner for almengymnasiale uddannelser og almen voksenuddannelse m.v. og lov om institutioner for erhvervsrettet uddannelse (Konsekvent indgriben over for dårligt præsterende folkeskoler og ungdomsuddannelsesinstitutioner)",
                    "presentationName": "Ændringslov",
                    "documentTypeId": 20,
                    "documentId": 208128,
                    "eliUri": "/eli/lta/2019/277",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/02/2019"
        },
        {
            "displayName": "Accession",
            "displayValue": "201814L00737"
        },
        {
            "displayName": "Entydig dokumentidentifikation",
            "displayValue": "AX022942"
        },
        {
            "displayName": "Dato for førstegangsindlæggelse",
            "displayValue": "28/02/2019"
        },
        {
            "displayName": "Dato for indlæggelse",
            "displayValue": "28/02/2019"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}