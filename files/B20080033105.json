{
    "id": 116835,
    "title": "Bekendtgørelse om tilskud til foranstaltninger til beskyttelse og udvikling af den akvatiske fauna og flora",
    "documentTypeId": "60",
    "isSagsforlobPeriodValid": true,
    "shortName": "BEK nr 331 af 05/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Ordningens indhold</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Administration</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilskudsberettigede aktiviteter</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Betingelser for tilskud</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilskudsberettigede projektudgifter</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Ændring af projektet og indtræden i tilsagn</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Beregning af tilskud</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Udbetaling af tilskud</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Underretningspligt</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Bortfald og tilbagebetaling af tilskud</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Force majeure</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Klageadgang</p>\r\n      <p class=\"Indholdsfortegnelse\"><a href=\"#Kap13\">Kapitel 13</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap14\">Kapitel 14</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til foranstaltninger til beskyttelse og udvikling af den akvatiske fauna og flora</p>\r\n      <p class=\"Indledning2\">I medfør af § 3, jf. § 2, stk. 1, nr. 2, litra b, § 4, stk. 2, § 5, § 7, stk. 4, § 11, stk. 1, 2 og 4, § 12 og § 13, stk. 1, i lov nr. 1552 af 20. december 2006 om udvikling af fiskeri- og akvakultursektoren (fiskeriudviklingsloven) fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Ordningens indhold</p>\r\n      <p class=\"Paragraf\"><span class=\"ParagrafNr\">§ 1.</span> Ministeriet for Fødevarer, Landbrug og Fiskeri kan inden for de afsatte rammer give tilsagn om tilskud til initiativer af fælles interesse, der har til formål at beskytte og udvikle den akvatiske fauna og flora samtidig med at vandmiljøet forbedres.</p>\r\n      <p class=\"Stk2\"><span class=\"StkNr\">Stk. 2.</span> Tilsagn om tilskud kan gives til offentlige eller selvejende institutioner, myndigheder samt organisationer inden for fiskerisektoren og det rekreative fiskeri, som Ministeriet for Fødevarer, Landbrug og Fiskeri har godkendt til formålet.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Administration</p>\r\n      <p class=\"ParagrafGruppeOverskrift\">Myndigheder og kontrol</p>\r\n      <p class=\"Paragraf\"><span class=\"ParagrafNr\">§ 2.</span> Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelse efter denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 3.</span> Direktoratet for FødevareErhverv foretager kontrol i forbindelse med administrationen efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv forestår den fysiske den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 3.</span> Efter bemyndigelse kan et andet direktorat under Ministeriet for Fødevarer, Landbrug og Fiskeri forestå den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 4.</span> Til brug for kontrollen indhentes oplysninger fra andre myndigheder i fornødent omfang.</p>\r\n      <p class=\"ParagrafGruppeOverskrift\">Ansøgning om tilskud</p>\r\n      <p class=\"Paragraf\"><span class=\"ParagrafNr\">§ 4.</span> Ansøgning om tilskud skal udfærdiges på et særligt skema, der fås ved henvendelse til Direktoratet for FødevareErhverv eller via direktoratets hjemmeside.</p>\r\n      <p class=\"Stk2\"><span class=\"StkNr\">Stk. 2.</span> Ansøgninger skal være modtaget af direktoratet inden den 1.april hvert år. I 2008 dog senest den 6. juni 2008. Direktoratet kan fastsætte en anden frist for ansøgninger vedrørende projekter efter § 5, stk. 1, nr. 3.</p>\r\n      <p class=\"Stk2\"><span class=\"StkNr\">Stk. 3.</span> I tilfælde, hvor sidste dag af ansøgningsfristen efter stk. 2 er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter.</p>\r\n      <p class=\"Stk2\"><span class=\"StkNr\">Stk. 4.</span> Når direktoratet modtager ansøgningen, kvitterer direktoratet for ansøgningens modtagelse og kan i forbindelse hermed give tilladelse til at iværksætte projektet.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilskudsberettigede aktiviteter</p>\r\n      <p class=\"Paragraf\"><span class=\"ParagrafNr\">§ 5.</span> Tilskud kan ydes til:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Genoprettelse af indre vandveje, herunder vandrende arters gyde- og opvækstpladser og vandringsveje.</p>\r\n          <p class=\"Liste1\"><span class=\"Liste1Nr\">2)</span> Beskyttelse og forbedring af miljøet inden for rammerne af NATURA 2000, hvis foranstaltningen direkte vedrører fiskeriaktiviteter.</p>\r\n          <p class=\"Liste1\"><span class=\"Liste1Nr\">3)</span> Direkte udsætning af levende akvatiske organismer, uanset om dyrene er produceret i klækkerier eller fisket andet sted, under forudsætning af at udsætningen er led i en bevaringsforanstaltning i henhold til en fællesskabsretsakt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv kan opdele den afsatte tilsagnsramme for ordningen på de i stk. 1, nr. 1 til 3, nævnte indsatsområder. Der udmeldes en ramme for henholdsvis den statslige bevilling og en ramme for EU-bevillingen.</p>\r\n      <p class=\"Paragraf\"><span class=\"ParagrafNr\">§ 6.</span> Ansøgninger, som er modtaget inden ansøgningsfristens udløb, og som opfylder betingelserne for tilskud, jf. kapitel 4 og 5, meddeles tilsagn efter en prioritering på grundlag af projekternes indsatsområder og forventede effekter, idet følgende forhold tages i betragtning ved prioriteringen:</p>\r\n      <p class=\"Tekst2\">\r\n        <div>For projekter om genoprettelse af indre vandveje, jf. § 5, stk. 1, nr. 1.</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Forbedrede gydeforhold/reproduktionsmuligheder for fisk.</p>\r\n          <p class=\"Liste1\"><span class=\"Liste1Nr\">2)</span> Forbedret passage for vandrende arter.</p>\r\n          <p class=\"Liste1\"><span class=\"Liste1Nr\">3)</span> Flere og bedre levesteder for akvatisk fauna og flora.</p>\r\n          <p class=\"Liste1\"><span class=\"Liste1Nr\">4)</span> Bidrag til formålene i Ministeriet for Fødevarer, Landbrug og Fiskeris handlingsplan for fiskepleje.</p>\r\n        </div>\r\n      </p>\r\n      <p class=\"Tekst2\">\r\n        <div>Endvidere tager prioriteringen hensyn til effekter for berørte akvakulturanlæg.</div>\r\n      </p>\r\n      <p class=\"Tekst2\">\r\n        <div>For projekter inden for rammerne af NATURA 2000, jf. § 5, stk.1, nr. 2.</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Flere og bedre levesteder for akvatisk flora og fauna.</p>\r\n          <p class=\"Liste1\"><span class=\"Liste1Nr\">2)</span> Øget viden om miljøtilstanden i fiskeriområder.</p>\r\n          <p class=\"Liste1\"><span class=\"Liste1Nr\">3)</span> Forbedrede forhold for bæredygtigt rekreativt fiskeri.</p>\r\n        </div>\r\n      </p>\r\n      <p class=\"Tekst2\">\r\n        <div>For projekter vedrørende direkte udsætning af levende akvatiske organismer, jf. § 5, stk. 1, nr. 3.</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Bidrag til opfyldelse af en bevaringsforanstaltning i henhold til en fællesskabsretsakt.</p>\r\n        </div>\r\n      </p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Betingelser for tilskud</p>\r\n      <p class=\"Paragraf\"><span class=\"ParagrafNr\">§ 7.</span> Det er en betingelse for tilskud,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at de samlede tilskudsberettigede udgifter til projektet beløber sig til mindst 50.000 kr.,</p>\r\n          <p class=\"Liste1\"><span class=\"Liste1Nr\">2)</span> at de nødvendige tilladelser fra offentlige myndigheder opnås,</p>\r\n          <p class=\"Liste1\"><span class=\"Liste1Nr\">3)</span> at ansøger afgiver de oplysninger, Direktoratet for FødevareErhverv anmoder om til brug for sagsbehandlingen,</p>\r\n          <p class=\"Liste1\"><span class=\"Liste1Nr\">4)</span> at projektet afsluttes senestpå det tidspunkt, der er anført i ansøgningen, dog senest 18 måneder efter tilsagnsdatoen, med mindre direktoratet meddeler dispensation herfra,</p>\r\n          <p class=\"Liste1\"><span class=\"Liste1Nr\">5)</span> at tilsagnshaver indsender afsluttende udbetalingsanmodning og projektrapport rettidigt, jf. § 13, stk. 3,</p>\r\n          <p class=\"Liste1\"><span class=\"Liste1Nr\">6)</span> at projektet opretholdes af tilsagnshaver i en periode på mindst fem år fra datoen for afsluttende udbetaling af tilskud, og</p>\r\n          <p class=\"Liste1\"><span class=\"Liste1Nr\">7)</span> at udbetalingsanmodning og originale regnskabsbilag holdes tilgængeligt indtil 31. december 2021.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktoratet fastsætter i tilsagnet nærmere betingelser om tilsagnshavers forpligtigelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter.</p>\r\n      <p class=\"Stk2\"><span class=\"StkNr\">Stk. 3.</span> Tilsagnshaver er forpligtet til at indsende en rapport om projektets effekter 2 og 5 år efter afsluttende udbetaling af tilskud. I tilsagnet fastsættes, hvilke oplysninger, der skal gives i rapporterne.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan i tilsagnet fastsætte yderligere betingelser for tilskud.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilskudsberettigede projektudgifter</p>\r\n      <p class=\"Paragraf\"><span class=\"ParagrafNr\">§ 8.</span> De tilskudsberettigede udgifter kan omfatte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> investeringsudgifter til genopretning af indre vandveje, herunder etablering af gydebanker og vandringsveje,</p>\r\n          <p class=\"Liste1\"><span class=\"Liste1Nr\">2)</span> udgifter til bevarelsesforanstaltninger nødvendige som følge af en NATURA 2000 forvaltningsplan,</p>\r\n          <p class=\"Liste1\"><span class=\"Liste1Nr\">3)</span> udgifter til arkitekt- og ingeniørhonorar og andre udgifter til projektering,</p>\r\n          <p class=\"Liste1\"><span class=\"Liste1Nr\">4)</span> udgifter til monitering og overvågning af arter og habitater og andre udgifter i forbindelse med udarbejdelse af NATURA 2000 forvaltningsplaner,</p>\r\n          <p class=\"Liste1\"><span class=\"Liste1Nr\">5)</span> udgifter til attestation af betalte udgifter,</p>\r\n          <p class=\"Liste1\"><span class=\"Liste1Nr\">6)</span> udgifter til indkøb, produktion og transport af akvatiske organismer i forbindelse med tilskud til direkte udsætning,</p>\r\n          <p class=\"Liste1\"><span class=\"Liste1Nr\">7)</span> udgifter til projektrapportering, og</p>\r\n          <p class=\"Liste1\"><span class=\"Liste1Nr\">8)</span> andre udgifter, som Direktoratet for FødevareErhverv vurderer at være nødvendige for at gennemføre investeringsprojektet.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 9.</span> De tilskudsberettigede udgifter kan ikke omfatte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> almindelige driftsomkostninger,</p>\r\n          <p class=\"Liste1\"><span class=\"Liste1Nr\">2)</span> udgifter, hvortil der ydes andre EU-tilskud efter anden lovgivning,</p>\r\n          <p class=\"Liste1\"><span class=\"Liste1Nr\">3)</span> indretninger eller anlæg, der har til formål at tiltrække fisk,</p>\r\n          <p class=\"Liste1\"><span class=\"Liste1Nr\">4)</span> udgifter, som tilsagnshaver har betalt inden Direktoratet for FødevareErhverv har givet tilladelse til at iværksætte projektet, jf. § 4, stk. 4,</p>\r\n          <p class=\"Liste1\"><span class=\"Liste1Nr\">5)</span> udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning, med undtagelse af projekter om NATURA 2000 jf. § 5, stk. 1, nr. 2,</p>\r\n          <p class=\"Liste1\"><span class=\"Liste1Nr\">6)</span> finansierings-, revisions-, advokat- og pengeinstitutomkostninger, medmindre disse skyldes krav fra tilsagnsgivende myndighed,</p>\r\n          <p class=\"Liste1\"><span class=\"Liste1Nr\">7)</span> moms, medmindre denne endeligt bæres af tilsagnshaver, og</p>\r\n          <p class=\"Liste1\"><span class=\"Liste1Nr\">8)</span> opkøb af akvakulturanlæg med henblik på lukning af produktionen.</p>\r\n        </div>\r\n      </p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Ændring af projektet og indtræden i tilsagn</p>\r\n      <p class=\"Paragraf\"><span class=\"ParagrafNr\">§ 10.</span> Ændring af et projekt kan godkendes af Direktoratet for FødevareErhverv på betingelse af, at ændringen efter direktoratets vurdering er i overensstemmelse med projektets formål. Ansøgning om ændring af et projekt skal godkendes af direktoratet, inden ændringen iværksættes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnsbeløbet kan ikke forhøjes i forbindelse med ændringer i projektet.</p>\r\n      <p class=\"Paragraf\"><span class=\"ParagrafNr\">§ 11.</span> Direktoratet for FødevareErhverv kan efter ansøgning tillade, at en anden, der ifølge § 1, stk. 2, kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Beregning af tilskud</p>\r\n      <p class=\"Paragraf\"><span class=\"ParagrafNr\">§ 12.</span> Direktoratet for FødevareErhverv kan efter denne bekendtgørelse yde et tilskud på op til 50 pct. af de tilskudsberettigede udgifter for projekter om vandløbsrestaurering, jf. § 5, stk. 1, nr. 1, og projekter om NATURA 2000 jf. § 5, stk. 1, nr. 2. For projekter der omfatter udsætning, jf. § 5, stk. 1, nr.3, kan tilskuddet udgøre op til 100 pct. af de godkendte tilskudsberettigede udgifter.</p>\r\n      <p class=\"Stk2\"><span class=\"StkNr\">Stk. 2.</span> Tilskud til vandløbsrestaurering og NATURA 2000 ydes under forudsætning af, at ansøger skaffer andre offentlige midler svarende til tilskuddet efter denne bekendtgørelse.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Udbetaling af tilskud</p>\r\n      <p class=\"Paragraf\"><span class=\"ParagrafNr\">§ 13.</span> Udbetaling af tilskud sker på grundlag af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor. Skemaer og formular til revisorerklæring fås ved henvendelse til Direktoratet for FødevareErhverv eller via direktoratets hjemmeside.</p>\r\n      <p class=\"Stk2\"><span class=\"StkNr\">Stk. 2.</span> Tilskud kan udbetales i indtil 2 rater. De enkelte rater skal udgøre mindst 20 pct. af det totale tilsagnsbeløb.</p>\r\n      <p class=\"Stk2\"><span class=\"StkNr\">Stk. 3.</span> Anmodning om slutudbetaling skal være direktoratet i hænde senest tre måneder efter, at projektet er afsluttet. Direktoratet kan i særlige tilfælde meddele dispensation fra denne frist. Afsluttende udbetalingsanmodning skal være vedlagt en projektrapport.</p>\r\n      <p class=\"Stk2\"><span class=\"StkNr\">Stk. 4.</span> Tilskuddet overføres til tilsagnshavers NemKonto.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Underretningspligt</p>\r\n      <p class=\"Paragraf\"><span class=\"ParagrafNr\">§ 14.</span> Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til Direktoratet for FødevareErhverv om, hvorvidt betingelserne for tilskud fortsat opfyldes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold at give direktoratet meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 15.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Bortfald og tilbagebetaling af tilskud</p>\r\n      <p class=\"Paragraf\"><span class=\"ParagrafNr\">§ 15.</span> Tilsagn om tilskudbortfalder, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n          <p class=\"Liste1\"><span class=\"Liste1Nr\">2)</span> tilsagnshaver tilsidesætter sine pligter efter fiskeriudviklingslovens § 11, stk. 2,</p>\r\n          <p class=\"Liste1\"><span class=\"Liste1Nr\">3)</span> tilsagnshaver ikke opfylder sin underretningspligt efter § 14,</p>\r\n          <p class=\"Liste1\"><span class=\"Liste1Nr\">4)</span> projektet ikke gennemføres i overensstemmelse med den godkendte ansøgning, eller</p>\r\n          <p class=\"Liste1\"><span class=\"Liste1Nr\">5)</span> betingelserne for tilskud ikke er opfyldt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I de i stk. 1 nævnte tilfælde træffer Direktoratet for FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencerente. Rentetillægget udgør dog mindst 50 kr.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Force majeure</p>\r\n      <p class=\"Paragraf\"><span class=\"ParagrafNr\">§ 16.</span> Direktoratet for FødevareErhverv anerkender følgende begivenheder som force majeure:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ekspropriation, hvis en sådan ikke kunne forudses ved tilsagnsperiodens begyndelse.</p>\r\n          <p class=\"Liste1\"><span class=\"Liste1Nr\">2)</span> En alvorlig naturkatastrofe, der i væsentlig grad berører tilsagnshavers virksomhed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for anerkendelse af force majeurei konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n      <p class=\"Paragraf\"><span class=\"ParagrafNr\">§ 17.</span> Hvis tilsagnshaver ønsker at påberåbe sig force majeure, skal dette meddeles Direktoratet for FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\"><span class=\"ParagrafNr\">§ 18.</span> Afgørelser truffet af Direktoratet for FødevareErhverv i medfør af denne bekendtgørelse kan påklages til ministeren for fødevarer, landbrug og fiskeri.</p>\r\n      <p class=\"Stk2\"><span class=\"StkNr\">Stk. 2.</span> Klagen skal indgives gennem direktoratet. Klagen skal være direktoratet i hænde senest 4 uger efter modtagelsen af den afgørelse, klagen vedrører.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan genoptage en sag, efter at der er indgivet en klage.</p>\r\n      <p class=\"Kapitel\"><a name=\"Kap13\">Kapitel 13</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 19.</span> Efter § 14, stk. 1, i fiskeriudviklingsloven straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> afgiver urigtige eller vildledende oplysninger eller fortier oplysninger af betydning for afgørelser der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">2)</span> handler i strid med vilkår, der er fastsat i afgørelser der træffes i henhold til loven eller de i medfør af lovens fastsatte regler,</p>\r\n          <p class=\"Liste1\"><span class=\"Liste1Nr\">3)</span> undlader at afgive den dokumentation og de oplysninger, som den pågældende har pligt til at give i henhold til loven eller regler i medfør af loven,</p>\r\n          <p class=\"Liste1\"><span class=\"Liste1Nr\">4)</span> afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">5)</span> undlader at give kontrolmyndigheden m.v. adgang til virksomheden m.v. efter lovens § 11, stk. 1, eller</p>\r\n          <p class=\"Liste1\"><span class=\"Liste1Nr\">6)</span> undlader at aflevere eller indsende materiale eller at yde kontrolmyndigheden bistand efter lovens § 11 stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\"><a name=\"Kap14\">Kapitel 14</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 8. maj 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Direktoratet for FødevareErhverv, den 5. maj 2008</I></P><P CLASS=SIGN1 ALIGN=\"CENTER\">Hans S. Christensen</P><P CLASS=SIGN2 ALIGN=\"RIGHT\">/ Steen Bonde</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/05/2008"
        },
        {
            "displayName": "Accession",
            "displayValue": "B20080033105"
        },
        {
            "displayName": "Entydig dokumentidentifikation",
            "displayValue": "AH002896"
        },
        {
            "displayName": "Dato for førstegangsindlæggelse",
            "displayValue": "07/05/2008"
        },
        {
            "displayName": "Dato for indlæggelse",
            "displayValue": "07/05/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "331"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "05/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Direktoratet for FødevareErhverv, j.nr. 3742-08-4"
        },
        {
            "displayName": "Stikord",
            "displayValue": "akvatiske, beskyttelse, fauna, flora, foranstaltning, udvikling"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}