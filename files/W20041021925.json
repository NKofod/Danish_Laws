{
    "id": 154775,
    "title": "Ankestyrelsens principafgørelse D-6-04 om raskmelding til kommunen - ny sygemelding - beskæftigelseskrav - genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10219 af 20/04/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-6-04 om raskmelding til kommunen - ny sygemelding - beskæftigelseskrav - genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøgers raskmelding til kommunen blev anset for en tilkendegivelse om ikke længere at være fuldt uarbejdsdygtig på grund af sygdom.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 761 af 11. september 2002 - § 4, stk. 1 og § 5, stk. 1</p>\r\n<p>Lov om sygedagpenge - lov nr. 563 af 9. juni 2006 - § 7 og § 32</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger, der modtog sygedagpenge, skulle i arbejdsprøvning i perioden fra 28. april -18. juli 2003.</p>\r\n<p>Kommunen modtog den 2. juni oplysninger fra arbejdsprøvningsstedet om, at ansøgeren påtænkte at raskmelde sig. Den 5. juni modtog kommunen oplysninger om, at han var stoppet i arbejdsprøvningen.</p>\r\n<p>Den 6. juni meddelte ansøgeren kommunen, at han ønskede at raskmelde sig. Han blev af kommunen informeret om, at såfremt han ikke havde raskmeldt sig, ville kommunen have truffet afgørelse om standsning af dagpenge efter lovens § 8, stk. 1, nr. 1. Kommunen oplyste samtidig, at den igangsatte arbejdsprøvning var med henblik på iværksættelse af revalidering. Endvidere blev ansøgeren oplyst om, han ved raskmelding ville have svært ved at få genoptaget udbetalingen af sygedagpenge, idet han ved sin sygemelding meldte sig ud af sin arbejdsløshedskasse.</p>\r\n<p>Den 13. juni sygemeldte han sig igen. Han henviste til, at sygedagpengeudbetalingen ikke kunne standses, så længe der verserede en sag ved Arbejdsskadestyrelsen.</p>\r\n<p>Kommunen traf afgørelse om, at han ikke kunne få sygedagpenge, idet han ikke opfyldte beskæftigelseskravet, jf. § 4, stk. 1.</p>\r\n<p>Nævnet traf afgørelse om at kommunen skulle genoptage sygedagpengeudbetalingen med virkning fra den 13. juni 2003, idet det udfra de foreliggende oplysninger ikke var godtgjort, at ansøgeren var fuldt arbejdsdygtig ved raskmeldingen den 6. juni.</p>\r\n<p>Kommunen klagede over denne afgørelse.</p>\r\n<p>Sagen blev behandlet i principielt møde med henblik på afklaring af, om der er grundlag for at genoptage udbetalingen af sygedagpenge efter, at lønmodtageren har raskmeldt sig.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Der var ikke ret til sygedagpenge fra den 13. juni 2003.</p>\r\n<p>Efter dagpengelovens § 4, stk. 1, er det en betingelse for ret til dagpenge fra kommunen, at lønmodtageren har været tilknyttet arbejdsmarkedet i de sidste 13 uger før sygdommens indtræden og i denne periode har været beskæftiget i mindst 120 timer samt ikke har ret til dagpenge fra arbejdsgiveren for samme periode og beskæftigelsesforhold.</p>\r\n<p>Ankestyrelsen lagde vægt på, at ansøgeren havde været uden tilknytning til arbejdsmarkedet i perioden 6. juni til den 13. juni 2003.</p>\r\n<p>Ankestyrelsen lagde også vægt på at han raskmeldte sig til kommunen den 6. juni 2003,</p>\r\n<p>og derved tilkendegav ikke længere at være fuldt uarbejdsdygtig på grund af sygdom jf.</p>\r\n<p>dagpengelovens § 5, stk. 1. Der forelå ikke forhold, der rejste tvivl om rigtigheden af</p>\r\n<p>raskmeldingen.</p>\r\n<p>Der blev endelig lagt vægt på, at ansøgeren af kommunen var blevet vejledt om konsekvenserne af en raskmelding.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 30. august 2013, da den er erstattet af principafgørelse 107-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041021925"
        },
        {
            "displayName": "Entydig dokumentidentifikation",
            "displayValue": "BS007573"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10219"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "20/04/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7000297-03"
        },
        {
            "displayName": "Stikord",
            "displayValue": "D-6-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}