{
    "id": 228382,
    "title": "Bekendtgørelse om pas m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 2693 af 28/12/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id8cdcd6f1-11b2-438e-b64b-7a5c1fbb9aed\">Kapitel 1</a>\r\n         </td>\r\n         <td class=\"IndholdsfortegnelseTekst\">Pastvang samt ud- og indrejse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idbc1adec3-345d-478e-b330-84dbf37cec91\">Kapitel 2</a>\r\n         </td>\r\n         <td class=\"IndholdsfortegnelseTekst\">Udstedelse og afhentning af pas</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7aa12a1b-c653-455b-884c-7d766616e213\">Kapitel 3</a>\r\n         </td>\r\n         <td class=\"IndholdsfortegnelseTekst\">Ekstra pas</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idb6b6ad11-d67f-4ae7-8312-3cb476183e1f\">Kapitel 4</a>\r\n         </td>\r\n         <td class=\"IndholdsfortegnelseTekst\">Personer under 18 år</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id72ab7454-4e6a-4b23-803e-d4e598054919\">Kapitel 5</a>\r\n         </td>\r\n         <td class=\"IndholdsfortegnelseTekst\">Gyldighedstid og betaling m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc4b82505-524a-4c19-938e-5abf6a12d775\">Kapitel 6</a>\r\n         </td>\r\n         <td class=\"IndholdsfortegnelseTekst\">Klageadgang m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id8a82c09b-e0c0-4f5b-9e45-6f20b2f622a0\">Kapitel 7</a>\r\n         </td>\r\n         <td class=\"IndholdsfortegnelseTekst\">Kontrol- og straffebestemmelser</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5ed8f848-3697-44ae-b6f7-30471d7b42f4\">Kapitel 8</a>\r\n         </td>\r\n         <td class=\"IndholdsfortegnelseTekst\">Ikrafttræden m.v.</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om pas m.v.</p>\r\n<p class=\"Indledning2\">I medfør af § 1, stk. 2-6, § 1 a, § 3, stk. 1, § 4, stk. 1, § 5, stk. 1, og § 7 i lov om pas til danske statsborgere m.v., jf. lovbekendtgørelse nr. 76 af 19. januar 2017, som ændret ved lov nr. 2603 af 28. december 2021, fastsættes:</p>\r\n<p class=\"Kapitel\" id=\"id8cdcd6f1-11b2-438e-b64b-7a5c1fbb9aed\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Pastvang samt ud- og indrejse</p>\r\n<p class=\"Paragraf\" id=\"idf7d88466-06ae-4238-9721-cb1959fa5437\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Danske statsborgere kan udrejse til og indrejse fra Finland, Island, Norge og Sverige uden at være i besiddelse af pas eller anden rejselegitimation.</p>\r\n<p class=\"Paragraf\" id=\"idfc6a3baf-7dd1-4f91-8e0f-eb4720ea2a4c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I øvrigt skal danske statsborgere ved udrejse fra og ankomst til landet være i besiddelse af pas. Politidirektøren i Midt- og Vestjyllands Politi kan dog i særlige tilfælde tillade ud- og indrejse for danske statsborgere, uanset at vedkommende ikke kan legitimere sig ved pas.</p>\r\n<p class=\"Kapitel\" id=\"idbc1adec3-345d-478e-b330-84dbf37cec91\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Udstedelse og afhentning af pas</p>\r\n<p class=\"Paragraf\" id=\"id4b9c8a63-11e4-4b64-bfdb-b6bfc12a1525\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kommunalbestyrelserne udsteder pas til danske statsborgere, som opholder sig her i landet, og forlænger gyldigheden for pas. Rigspolitiet kan fastsætte retningslinjer vedrørende ekspeditionsmæssige forhold i forbindelse med kommunalbestyrelsernes sagsbehandling.</p>\r\n<p class=\"Stk2\">\r\n   <span class=\"StkNr\" id=\"ide2e00584-bd11-48ec-8408-b00595a823e5\">Stk. 2.</span> Sager om tilladelse til udstedelse af pas efter § 19, stk. 4, behandles af politidirektøren i Midt- og Vestjyllands Politi.</p>\r\n<p class=\"Stk2\">\r\n   <span class=\"StkNr\" id=\"id2ded17b3-1c57-4c34-aa86-a2cc33241332\">Stk. 3.</span> Til danske statsborgere, der opholder sig i udlandet, kan pas udstedes, og gyldighedstiden for pas forlænges af danske diplomatiske og konsulære repræsentationer. Nærmere regler herom fastsættes af udenrigsministeren.</p>\r\n<p class=\"Stk2\">\r\n   <span class=\"StkNr\" id=\"id0d9ac8ab-84e7-4db4-b99d-4be33a12e762\">Stk. 4.</span> Til danske statsborgere, der opholder sig i udlandet, kan der endvidere efter tilladelse i hvert enkelt tilfælde fra Rigspolitiet udstedes EU-nødpas (ETD) af udenlandske diplomatiske eller konsulære repræsentationer.</p>\r\n<p class=\"Stk2\">\r\n   <span class=\"StkNr\" id=\"idb0a72ad5-26e6-40fc-8d1c-cd4f0053ba99\">Stk. 5.</span> En dansk statsborger, der tillige er statsborger i et andet land, kan få udstedt pas. Den pågældendes udenlandske pas inddrages eller annulleres ikke i den anledning.</p>\r\n<p class=\"Paragraf\" id=\"id49a52a25-4aa8-4172-95ea-b4f475df7f89\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Pas udstedes kun lydende på en enkelt person.</p>\r\n<p class=\"Stk2\">\r\n   <span class=\"StkNr\" id=\"id53b90c91-1fe1-41fc-b6c2-33f965be7d1c\">Stk. 2.</span> Pas udfærdiges på pasblanketter, der er godkendt hertil af Rigspolitiet. Passet omfatter en persondataside og et kontaktløst elektronisk lagringsmedie, der indeholder personlige oplysninger om pasindehaveren.</p>\r\n<p class=\"Stk2\">\r\n   <span class=\"StkNr\" id=\"id416ad158-85a7-4af9-93f4-c0cc63455378\">Stk. 3.</span> Kommunalbestyrelsen oplyser efter begæring pasindehaveren om, hvilke personoplysninger det elektroniske lagringsmedie i vedkommendes pas indeholder.</p>\r\n<p class=\"Stk2\">\r\n   <span class=\"StkNr\" id=\"idb779c3ea-fec5-4286-863c-c1a4d5ed8a08\">Stk. 4.</span> Den i stk. 2 nævnte pasblanket skal indeholde oplysning om pasindehaverens køn bestemt ud fra personens cpr-nummer. For personer med lige endetal anføres F, og for personer med ulige endetal anføres M, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id097b7ceb-34cf-4eaa-81a2-871af73e5014\">Stk. 5.</span> Kommunalbestyrelsen kan tillade, at kønnet betegnes X i passet, hvis en pasansøger afgiver en skriftlig erklæring om, at ønsket om kønsbetegnelsen X er begrundet i en oplevelse af at tilhøre det andet køn, at vedkommende er interkønnet, ikke identificerer sig som enten mand eller kvinde, eller den pågældende dokumenterer tidligere at være blevet tildelt nyt personnummer efter § 3, stk. 7, i lov om Det Centrale Personregister.</p>\r\n<p class=\"Paragraf\" id=\"ida9cf3e58-4b46-4618-bdf8-fcc4301dfe5a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Pasansøgeren skal personligt til en kommune indgive ansøgning om pas. Ansøgning om pas skal indgives til kommunen ved anvendelse af den digitale løsning, som kommunen stiller til rådighed. Tilsvarende gælder for materiale, herunder fotografi, der skal vedlægges en ansøgning om pas. Ansøgninger og materiale, der ikke indgives ved digital selvbetjening efter 2. og 3. pkt., afvises af kommunen, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"idedf0ea9d-0ffd-43ca-b512-0005628aacc8\">Stk. 2.</span> Hvis kommunen finder, at der foreligger særlige forhold, der gør, at borgeren ikke må forventes at kunne anvende digital selvbetjening, skal kommunen tilbyde, at ansøgningen eller materiale indgives på anden måde end ved digital selvbetjening efter stk. 1.</p>\r\n<p class=\"Stk2\">\r\n   <span class=\"StkNr\" id=\"id4c9cc3da-5cdf-40d1-98bb-0d851d99f997\">Stk. 3.</span> Kommunen kan helt ekstraordinært ud over de i stk. 2 nævnte tilfælde undlade at afvise en ansøgning, der ikke er indgivet ved digital selvbetjening, hvis der ud fra en samlet økonomisk vurdering er klare fordele for kommunen ved at modtage ansøgningen eller materiale på anden vis end digitalt.</p>\r\n<p class=\"Stk2\">\r\n   <span class=\"StkNr\" id=\"id29bfd3e5-22eb-4cfe-9017-7894aef1bac9\">Stk. 4.</span> En digital pasansøgning anses for at være kommet frem, når den er tilgængelig for kommunen.</p>\r\n<p class=\"Stk2\">\r\n   <span class=\"StkNr\" id=\"id621fbcda-9d1c-4616-8cb3-115e799c5250\">Stk. 5.</span> Det i stk. 1 nævnte fotografi skal opfylde følgende krav:</p>\r\n<p class=\"Liste1\">\r\n   <span class=\"Liste1Nr\" id=\"id69786c0f-d6aa-4f73-9ed1-69d25f9e14fc\">1)</span> Fotografiet skal tages lige forfra og vise ansøgerens ansigt uden hovedbeklædning og det øverste af skuldrene.</p>\r\n<p class=\"Liste1\">\r\n   <span class=\"Liste1Nr\" id=\"idd0dc726f-af9d-4684-be6b-9cb4c2266c9c\">2)</span> Ansigtet skal være jævnt belyst.</p>\r\n<p class=\"Liste1\">\r\n   <span class=\"Liste1Nr\" id=\"id394e64ba-3270-4353-ade2-a46c4f2074e3\">3)</span> Begge øjne skal være helt synlige, og blikket skal være rettet mod kameraet.</p>\r\n<p class=\"Liste1\">\r\n   <span class=\"Liste1Nr\" id=\"id72f43374-72b3-4b52-84c4-ee2ec05a7a36\">4)</span> Munden skal være lukket.</p>\r\n<p class=\"Liste1\">\r\n   <span class=\"Liste1Nr\" id=\"id99f29951-8ff1-44fb-842e-a54adde914bb\">5)</span> Briller må ikke være tonede og skal være uden reflekser.</p>\r\n<p class=\"Liste1\">\r\n   <span class=\"Liste1Nr\" id=\"id51fb2b75-4f97-4366-8df0-b0c7078453eb\">6)</span> Baggrunden skal være lys og uden skygger eller andre motiver.</p>\r\n<p class=\"Liste1\">\r\n   <span class=\"Liste1Nr\" id=\"id403f3190-6c89-4d6b-ba08-ca9a5cb63479\">7)</span> Afleveres fotografiet ikke digitalt, jf. stk. 1-3, skal fotografiet være et vellignende portrætbillede af god kvalitet, holdbart, egnet til indscanning og uden stempler, huller og andre beskadigelser. Fotografiets størrelse skal være 35 x 45 mm, hvor hovedet måler 30-36 mm i højden.</p>\r\n<p class=\"Stk2\">\r\n   <span class=\"StkNr\" id=\"id0d7eabad-2163-4275-9bb4-2c7348082b53\">Stk. 6.</span> Kommunalbestyrelsen kan tillade, at ansøgeren bærer hovedbeklædning på det i stk. 1 nævnte fotografi, hvis ansøgeren af religiøse grunde anmoder herom. Tilladelse kan meddeles efter en konkret vurdering, såfremt ansigtets hovedtræk tydeligt fremgår af fotografiet. Dette betyder, at ansigtets hageparti, næse, kindben, øjne og øjenbryn ikke må være tildækket, og at panden skal være afdækket i et sådant omfang, at ansigtsformen fremgår.</p>\r\n<p class=\"Stk2\">\r\n   <span class=\"StkNr\" id=\"idf8a75c06-6608-4c4e-b74b-676ce6f9b1aa\">Stk. 7.</span> Kommunalbestyrelsen kan i øvrigt tillade, at kravene i stk. 5 fraviges, når ganske særlige grunde taler herfor.</p>\r\n<p class=\"Stk2\">\r\n   <span class=\"StkNr\" id=\"id1f896ec4-2d7a-4dd2-b778-289295076826\">Stk. 8.</span> Pasansøgeren skal endvidere afgive fingeraftryk af venstre og højre pegefinger.</p>\r\n<p class=\"Stk2\">\r\n   <span class=\"StkNr\" id=\"id87dc7577-90cc-4d79-8e96-f8c3c62408d5\">Stk. 9.</span> Pasansøgere under 12 år og pasansøgere, fra hvem det varigt er umuligt at optage fingeraftryk, er dog undtaget fra kravet om at afgive fingeraftryk efter stk. 8.</p>\r\n<p class=\"Stk2\">\r\n   <span class=\"StkNr\" id=\"idfb3330f0-3653-4712-bbfd-a8d30e892e0a\">Stk. 10.</span> Hvis det midlertidigt er umuligt at optage fingeraftryk efter stk. 8, kan der efter Rigspolitiets nærmere anvisninger optages fingeraftryk af andre fingre. Er det midlertidigt umuligt at optage fingeraftryk af nogen fingre, kan der udstedes et provisorisk pas til pasansøgeren efter § 25. § 25, stk. 3, finder tilsvarende anvendelse i disse situationer.</p>\r\n<p class=\"Paragraf\" id=\"idfd35a94c-712a-49a2-95e5-1ec3f7d1bc0f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Pas skal afhentes personligt hos kommunen ved forevisning af dokumentation for pasansøgerens identitet efter § 7, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"ida4e5b19c-9fe0-4740-a5c9-4604124d4ce8\">Stk. 2.</span> I særlige tilfælde kan pas afhentes hos kommunen på vegne af pasansøgeren mod forevisning af dokumentation for pasansøgerens identitet efter § 7.</p>\r\n<p class=\"Stk2\">\r\n   <span class=\"StkNr\" id=\"id2211c4b4-dc11-4c30-afb6-3ffbded58ccc\">Stk. 3.</span> Sikre digitale identifikationsmidler, herunder to faktor identifikation med NemID/MitID og telefonkode vil være at betragte som anden egnet legitimation, jf. § 7, stk. 2.</p>\r\n<p class=\"Stk2\">\r\n   <span class=\"StkNr\" id=\"id2c67125d-802a-493a-898a-1ca5fea97fcf\">Stk. 4.</span> Pas, som ikke afhentes på kommunen inden for seks måneder efter tidspunktet for ansøgningen om pas, kan annulleres og på forsvarlig vis bortskaffes af kommunen.</p>\r\n<p class=\"Paragraf\" id=\"idd01b562b-a439-4c76-8a97-fcc61e9afef3\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved indlevering af pasansøgningen skal ansøgeren godtgøre sin identitet ved forevisning af det sidst udstedte pas.</p>\r\n<p class=\"Stk2\">\r\n   <span class=\"StkNr\" id=\"id2c92d409-7c8f-443d-9198-13fd097d26ec\">Stk. 2.</span> Er pasansøgeren ikke i besiddelse af et tidligere udstedt pas, skal ansøgeren forevise original dåbs-, navne- eller fødselsattest, sundhedskort eller anden egnet legitimation samt billedlegitimation.</p>\r\n<p class=\"Stk2\">\r\n   <span class=\"StkNr\" id=\"id2c48bb1e-3f1e-45c7-8db2-97e00e9f8891\">Stk. 3.</span> Hvis pasansøgeren ikke er kendt i Det Centrale Pasregister, skal ansøgeren på anden vis dokumentere, at vedkommende har dansk indfødsret.</p>\r\n<p class=\"Stk2\">\r\n   <span class=\"StkNr\" id=\"idb38561e6-c414-4507-b7b8-a37fd53b8276\">Stk. 4.</span> Fremgår ansøgerens personnummer ikke tydeligt af de i stk. 1 og 2 anførte dokumenter, skal der tillige forevises et legitimationspapir udstedt af en offentlig myndighed, hvoraf ansøgerens personnummer tydeligt fremgår.</p>\r\n<p class=\"Stk2\">\r\n   <span class=\"StkNr\" id=\"id122c4a59-73fb-4811-88e9-e3ee964e4f5c\">Stk. 5.</span> Fremgår ansøgerens nu anvendte navn ikke af de i stk. 1-2 og 4 anførte dokumenter, har ansøgeren pligt til på forlangende at dokumentere navneændringen ved forevisning af vielsesattest, navnebevis eller dokumentation for anmeldelse til vielsesmyndigheden eller folkeregistret.</p>\r\n<p class=\"Paragraf\" id=\"id7119999c-69c2-4757-a857-9b6496363b8e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> De i § 7 nævnte krav til dokumentation for pasansøgerens identitet kan fraviges, hvis kommunen kender pasansøgeren, eller hvis pasansøgeren godtgør sin identitet ved besvarelse af kontrolspørgsmål. I særlige tilfælde kan pasansøgeren i stedet godtgøre sin identitet ved, at en person, der kan godtgøre sin egen identitet, jf. § 7, møder sammen med ansøgeren og skriftligt bevidner, at ansøgeren er den, ansøgeren udgiver sig for at være (vitterlighedsvidne).</p>\r\n<p class=\"Stk2\">\r\n   <span class=\"StkNr\" id=\"idbd07ae8e-eb4c-477a-ae6b-b0829ff184a7\">Stk. 2.</span> Kommunalbestyrelsen kan om nødvendigt kræve, at ansøgeren, uanset om § 7 er opfyldt, godtgør sin identitet i overensstemmelse med stk. 1 i nærværende bestemmelse.</p>\r\n<p class=\"Paragraf\" id=\"id356c3b0d-2e4b-4552-928b-6589ea55c90b\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kommunalbestyrelsen kan om nødvendigt afkræve pasansøgeren nærmere dokumentation for vedkommendes danske indfødsret.</p>\r\n<p class=\"Paragraf\" id=\"idfcd0aed9-d70d-489e-86fd-bdf0eb145cc6\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Passet udstedes lydende på ansøgerens fulde navn efter navneloven bestående af samtlige fornavne, mellemnavne og efternavne, hvis det er muligt inden for de givne antal positioner, der findes i politiets index-register, jf. § 11, stk. 2.</p>\r\n<p class=\"Paragraf\" id=\"ida992cdea-7556-4714-a548-dfe66a6a6de6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Adresseringsmellemnavn, der er registreret i Det Centrale Personregister, kan på pasansøgerens begæring anføres i passet.</p>\r\n<p class=\"Stk2\">\r\n   <span class=\"StkNr\" id=\"id5964e916-4593-474e-83ef-a4d5d534d7d7\">Stk. 2.</span> Hvis fornavn/mellemnavn, herunder adresseringsmellemnavn, jf. stk. 1, samt efternavn tilsammen er for langt til brug ved maskinel udskrivning fra politiets indexregister, dannes et pasnavn indeholdende efternavn, mens fornavn/mellemnavn i nødvendigt omfang forkortes til 1. bogstav. Eventuelle forkortelser foretages i sidste fornavn/mellemnavn, derefter i næstsidste og så fremdeles. På pasansøgerens begæring kan forkortelser i fornavn/mellemnavn foretages i en anden rækkefølge, dog således at mindst et fornavn skrives fuldt ud.</p>\r\n<p class=\"Paragraf\" id=\"id3c4f4708-ce12-42f4-b9ed-de89151f7dea\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Samtidig med pasansøgningens indgivelse skal pasansøgeren i kommunens påsyn afgive en underskrift. Er dette ikke muligt, fordi pasansøgeren på grund af alder eller sygdom ikke kan skrive, kan kommunalbestyrelsen tillade fravigelse af underskriftskravet.</p>\r\n<p class=\"Paragraf\" id=\"id6360fcac-abfc-48b4-8ef0-fec63401a9b3\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Kommunalbestyrelsen må ikke udstede pas til en ansøger, hvis der i Det Centrale Pasregister er anført en markering, der taler imod pasudstedelsen.</p>\r\n<p class=\"Stk2\">\r\n   <span class=\"StkNr\" id=\"id3c8bf7d0-64fd-44ac-8999-b0e0f9b83902\">Stk. 2.</span> Opretholder en ansøger, om hvem der er en markering i Det Centrale Pasregister, der taler imod pasudstedelse, sin ansøgning, sender kommunalbestyrelsen ansøgningen til politiet, der træffer afgørelse om, hvorvidt der kan udstedes pas til ansøgeren.</p>\r\n<p class=\"Paragraf\" id=\"ide95a2afb-9ce3-4e83-99b8-72acd103ed51\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> En pasindehaver, der efter passets udstedelse har skiftet navn, er berettiget til at få udstedt nyt pas. Passet udstedes mod sædvanlig betaling efter paslovens §§ 4 a og 4 b.</p>\r\n<p class=\"Stk2\">\r\n   <span class=\"StkNr\" id=\"idc7ea6459-1ee0-4b76-a205-4f4863323c85\">Stk. 2.</span> En pasindehaver, der dokumenterer, at passet på grund af fejl ved udstedelsen eller ved pasblanketten lider af væsentlige mangler, der må tilregnes den pasudstedende myndighed, er berettiget til at få manglerne udbedret eller at få udstedt nyt pas. Et sådant pas udstedes uden betaling efter paslovens §§ 4 a og 4 b. Foretages der ombytning til et nyt pas, er pasindehaveren forpligtet til at aflevere det fejlbehæftede pas til kommunen, samt til på kommunalbestyrelsens forlangende at indgive ny ansøgning om pas efter reglerne i §§ 5-13. Pasindehaverens dokumenterede udgifter til fremskaffelse af fotografi refunderes. Passet udstedes med en gyldighedstid svarende til det fejlbehæftede pas.</p>\r\n<p class=\"Stk2\">\r\n   <span class=\"StkNr\" id=\"id0e5279eb-0460-4e07-a73b-7a8803306357\">Stk. 3.</span> Bliver et pas beskadiget eller slidt i et sådant omfang, at stempler, fotografi eller tekst, herunder numre og datoer, ikke kan kontrolleres på stedet, eller er passet i øvrigt behæftet med væsentlige mangler, skal indehaveren anmode om at få udstedt nyt pas, inden nye rejser foretages. Passet udstedes mod betaling efter paslovens § 4 c.</p>\r\n<p class=\"Stk2\">\r\n   <span class=\"StkNr\" id=\"id45fce342-a905-4e55-88fd-e7ec1733defb\">Stk. 4.</span> Erklærer en pasansøger, at et bestilt pas ikke er modtaget, skal pasansøgeren indgive ny ansøgning om pas efter reglerne i §§ 5-13. Passet udstedes uden betaling efter paslovens §§ 4 a og 4 b, og pasansøgerens dokumenterede udgifter til fremskaffelse af fotografi refunderes. Afgives en sådan erklæring inden 30 dage fra udstedelsesdatoen, kan kommunalbestyrelsen fravige kravet om indgivelse af en ny ansøgning om pas.</p>\r\n<p class=\"Stk2\">\r\n   <span class=\"StkNr\" id=\"id8753d5d9-1aa5-4ece-848a-b34335c8746c\">Stk. 5.</span> Erklærer pasansøgeren, at et bestilt pas ikke er modtaget, jf. stk. 4, afkræves den pågældende en erklæring herom. På tilsvarende vis, afkræves den pågældende en redegørelse, såfremt der til den pågældende tidligere er udstedt pas, der oplyses at være bortkommet eller tilintetgjort.</p>\r\n<p class=\"Paragraf\" id=\"id896a8c2f-5a58-4fa8-9399-670e650e3b78\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Betaling for udstedelse af pas sker til kommunen efter kommunalbestyrelsens nærmere bestemmelse herom.</p>\r\n<p class=\"Kapitel\" id=\"id7aa12a1b-c653-455b-884c-7d766616e213\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ekstra pas</p>\r\n<p class=\"Paragraf\" id=\"idbc2b2436-2608-4942-8acc-7a100f259be4\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Kommunalbestyrelsen kan tillade, at der udstedes et ekstra pas til en ansøger, der dokumenterer eller skriftligt erklærer, at vedkommendes pas er indleveret eller skal indleveres til visering i anledning af en forestående rejse, og at ansøgeren, førend passet kan tilbageleveres, skal foretage en eller flere rejser til udlandet.</p>\r\n<p class=\"Stk2\">\r\n   <span class=\"StkNr\" id=\"idd943d5ab-b106-47ee-bd59-f1ded2efcd45\">Stk. 2.</span> Det er en betingelse for udstedelsen af ekstra pas, at det vil medføre betydelig ulempe eller økonomisk tab for den pågældende, hvis udstedelse af ekstra pas nægtes. Kommunalbestyrelsen kan forlange skriftlig dokumentation herfor. Udstedelsen af ekstra pas i medfør af denne bestemmelse kan normalt ikke ske alene i anledning af turistrejser.</p>\r\n<p class=\"Stk2\">\r\n   <span class=\"StkNr\" id=\"id98631105-df01-490c-b60d-8761c3d9d8da\">Stk. 3.</span> Under tilsvarende betingelser kan kommunalbestyrelsen tillade, at der udstedes et ekstra pas til en person, hvis pas er forsynet med viseringer eller indrejsestempler, som kan medføre nægtelse af indrejse i det land, som pasansøgeren agter at rejse til.</p>\r\n<p class=\"Stk2\">\r\n   <span class=\"StkNr\" id=\"id32c2e318-f508-4f8c-9054-7b8093899cac\">Stk. 4.</span> Ekstra pas skal afleveres til kommunen efter benyttelsen.</p>\r\n<p class=\"Paragraf\" id=\"id360dda4b-186c-4e2d-8109-b5b1140edf51\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Ekstra pas udstedes med en gyldighedstid, der er afhængig af rejsens eller rejsernes varighed, dog ikke ud over to år. Ekstra pas udstedes mod sædvanlig betaling efter paslovens §§ 4 a og 4 b og mod indgivelse af sædvanlig pasansøgning.</p>\r\n<p class=\"Paragraf\" id=\"ide500b5e6-92b1-40ca-bd05-e0e8186ea56a\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Til danske statsborgere, der opholder sig i udlandet, kan ekstra pas efter §§ 16-17 udstedes efter tilladelse i hvert enkelt tilfælde fra politidirektøren i Midt- og Vestjyllands Politi.</p>\r\n<p class=\"Kapitel\" id=\"idb6b6ad11-d67f-4ae7-8312-3cb476183e1f\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Personer under 18 år</p>\r\n<p class=\"Paragraf\" id=\"idbe1fdad1-0a8a-4465-af23-15e28d0b9c84\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Er pasansøgeren under 18 år og ugift, skal forældremyndighedens indehaver eller indehavere i forbindelse med pasansøgning, jf. § 5, ved underskrift meddele samtykke til pasudstedelsen.</p>\r\n<p class=\"Stk2\">\r\n   <span class=\"StkNr\" id=\"id20584f2b-5c27-4cb1-b92a-70c3644d493b\">Stk. 2.</span> Er barnet undergivet fælles forældremyndighed, er samtykke fra den ene forældremyndighedsindehaver dog tilstrækkeligt, hvis den anden ved fravær, sygdom eller andre særlige grunde er forhindret i at samtykke.</p>\r\n<p class=\"Stk2\">\r\n   <span class=\"StkNr\" id=\"idee4add4b-4c26-402b-97c2-8e238ecc9183\">Stk. 3.</span> Er det ikke muligt at opnå samtykke efter stk. 1-2, og opretholder ansøgeren sin ansøgning, sender kommunalbestyrelsen ansøgningen til politiet, der træffer afgørelse efter stk. 4.</p>\r\n<p class=\"Stk2\">\r\n   <span class=\"StkNr\" id=\"id780f59b0-794b-4a91-8a07-7dbb1f0d119b\">Stk. 4.</span> Politiet kan tillade, at pas udstedes uden samtykke efter stk. 1-2, når ganske særlige omstændigheder taler for pasudstedelsen. Opholder barnet sig i udlandet, kan politiet under de samme betingelser tillade udstedelse af pas til det pågældende barn.</p>\r\n<p class=\"Paragraf\" id=\"ide2092dc8-478c-47d8-896e-c4d1b746bbfa\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Forældremyndighedsindehavere, der afgiver samtykke i medfør af § 19, stk. 1, samt personer, der erklærer at være eneindehaver af forældremyndigheden over et barn, er forpligtet til på forlangende at dokumentere de afgivne oplysninger.</p>\r\n<p class=\"Kapitel\" id=\"id72ab7454-4e6a-4b23-803e-d4e598054919\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Gyldighedstid og betaling m.v.</p>\r\n<p class=\"Paragraf\" id=\"id5fd15af1-b6d7-4276-ae11-29a6887a8789\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> For personer, som er fyldt 18 år, udstedes pas med en gyldighedstid på 10 år fra udstedelsesdatoen, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"idbf98ae91-7581-4b0d-a7b4-e3678a9fcf5b\">Stk. 2.</span> Er pasansøgeren mellem 2 og 18 år, udstedes passet med en gyldighedstid på 5 år fra udstedelsesdatoen, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id4aaf7b7b-37ee-4f5f-b275-f43adaa0019f\">Stk. 3.</span> For børn under 2 år udstedes pas med en gyldighedstid, der under normale omstændigheder ikke overstiger 2 år fra udstedelsesdatoen, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id2139d146-71f5-4e7a-ab3d-566195b94478\">Stk. 4.</span> Hvis der er risiko for, at ansøgeren, fordi den pågældende er født i udlandet og aldrig har haft bopæl i Danmark, vil fortabe sin danske indfødsret ved det fyldte 22. år, må der højst udstedes pas med gyldighed til dette tidspunkt, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id84b54609-4110-488e-b2cf-7927dc3acf69\">Stk. 5.</span> Når særlige omstændigheder taler for det, kan der fastsættes en kortere gyldighedstid end anført i stk. 1-4.</p>\r\n<p class=\"Paragraf\" id=\"idb2b53982-96a7-4aaa-828d-969d543870d9\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Gyldighedstiden for et pas, der er udløbet inden for de sidste 3 måneder, eller som udløber inden for kort tid, kan forlænges, hvis det ikke vil være muligt at udstede et nyt pas til indehaveren.</p>\r\n<p class=\"Stk2\">\r\n   <span class=\"StkNr\" id=\"id2f23a040-e929-4f1d-be85-8a360819436b\">Stk. 2.</span> Forlængelse, der sker ved påtegning, gives kun for det tidsrum, som er påkrævet af hensyn til rejsens varighed, og ikke ud over 1 år.</p>\r\n<p class=\"Stk2\">\r\n   <span class=\"StkNr\" id=\"idd5a1b37f-3347-424d-a665-6bd76fe69c64\">Stk. 3.</span> Gyldighedstiden for et pas kan kun forlænges en gang.</p>\r\n<p class=\"Paragraf\" id=\"idfe8f0883-7b37-4158-935e-12c60c02b71a\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Der må ikke udtages blade fra passet eller indsættes nye blade deri.</p>\r\n<p class=\"Paragraf\" id=\"id8f850c21-ec81-4e9b-9aac-5d771c10dbcf\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> I gyldighedsperioden kan pasindehaveren kun få udstedt nyt pas, hvis det tidligere pas annulleres af kommunalbestyrelsen, eller såfremt det på fyldestgørende måde godtgøres, at passet er bortkommet.</p>\r\n<p class=\"Stk2\">\r\n   <span class=\"StkNr\" id=\"id2d56aff4-fc4a-493d-852b-1f92c2d796e1\">Stk. 2.</span> Såfremt pasindehaveren sandsynliggør, at han har en væsentlig interesse i fortsat at kunne benytte viseringer i det gamle pas, forsynes siderne med de pågældende viseringer med henvisning til det nye pas med angivelse af dets nummer samt tid og sted for dets udstedelse.</p>\r\n<p class=\"Stk2\">\r\n   <span class=\"StkNr\" id=\"id328ec66a-2b47-471b-a3c4-073ff76f8f83\">Stk. 3.</span> Nyt pas udstedes efter reglerne i §§ 5-13 og mod sædvanlig betaling efter paslovens §§ 4 a og 4 b. Såfremt passet er bortkommet, udstedes nyt pas mod betaling efter paslovens § 4 c.</p>\r\n<p class=\"Paragraf\" id=\"idcec3d327-3259-472b-a3a7-7f2faa3dd886\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Efter ansøgning kan der udstedes et provisorisk pas, når det ikke vil være muligt at udstede et nyt pas eller forlænge gyldighedstiden for et eksisterende pas.</p>\r\n<p class=\"Stk2\">\r\n   <span class=\"StkNr\" id=\"id72be6793-71fd-480c-9458-23f06a02a161\">Stk. 2.</span> Et provisorisk pas udfærdiges på en særlig blanket og gives kun for det tidsrum, som er påkrævet af hensyn til rejsens varighed, og ikke ud over et år. Det provisoriske pas skal afleveres efter benyttelsen.</p>\r\n<p class=\"Stk2\">\r\n   <span class=\"StkNr\" id=\"id37bd7844-f53a-4652-b208-c97f0c40f405\">Stk. 3.</span> Et provisorisk pas udstedes efter reglerne i §§ 5-13 og mod sædvanlig betaling efter paslovens § 4 a. Indgiver ansøgeren samtidig ansøgning om et nyt pas, betales der dog alene for et pas. Udstedelsesdatoen i det nye pas fastsættes til datoen for udstedelsen af det provisoriske pas.</p>\r\n<p class=\"Paragraf\" id=\"id0fa6b7ea-32e7-4cf9-bcab-8e6e1de757d7\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Politiet kan i særlige tilfælde udstede pas og forlænge gyldigheden for pas, herunder ekstra pas, efter reglerne i denne bekendtgørelse. § 5, stk. 1 og 6, §§ 8, 9 og 12, § 16, stk. 1-3 og § 24, stk. 1, finder tilsvarende anvendelse.</p>\r\n<p class=\"Paragraf\" id=\"id563f9d34-b619-4758-b5cb-233733ab5966\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Politidirektøren i Midt- og Vestjyllands Politi kan tillade, at der til en dansk statsborger, der opholder sig i udlandet, efter ansøgning udstedes et EU-nødpas (ETD) af en udenlandsk diplomatisk eller konsulær repræsentation, hvis ansøgerens pas er bortkommet eller er midlertidigt utilgængeligt, og ansøgeren befinder sig på et sted, hvor der ikke er en tilgængelig dansk diplomatisk eller konsulær repræsentation, der kan udstede pas.</p>\r\n<p class=\"Stk2\">\r\n   <span class=\"StkNr\" id=\"id7be9646e-7d8d-470e-a5a5-59e646cb3409\">Stk. 2.</span> Det er en betingelse for meddelelse af tilladelse til udstedelse af et EU-nødpas (ETD), at det udfærdiges på en særlig blanket, at det kun gives for det tidsrum, som er påkrævet af hensyn til rejsens varighed, og at det kun giver ret til en enkelt rejse til Danmark eller til det land, hvor ansøgeren har fast bopæl, eller i særlige tilfælde til et andet land.</p>\r\n<p class=\"Paragraf\" id=\"id4cd15be3-7053-48d0-884a-642e39a6537a\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Mistede pas kan ikke genaktiveres, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id8d7a2c2a-feba-4193-8762-42076fa717d9\">Stk. 2.</span> Personer, som har glemt deres pas i forbindelse med en forestående rejse, kan få genaktiveret det glemte pas, ved fremvisning af det glemte pas hos kommunen senest fire uger efter udløbsdatoen af det provisoriske pas.</p>\r\n<p class=\"Kapitel\" id=\"idc4b82505-524a-4c19-938e-5abf6a12d775\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Klageadgang m.v.</p>\r\n<p class=\"Paragraf\" id=\"idc60d03d7-40e2-4670-90a5-25e372e1e05a\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Kommunalbestyrelsens og politiets afgørelser efter denne bekendtgørelse, politiets afgørelser efter paslovens § 1 b, stk. 3, § 2, stk. 1 og 3, og § 2 b, stk. 1 og 2, samt afgørelser efter paslovens § 4 c kan påklages til Rigspolitiet.</p>\r\n<p class=\"Stk2\">\r\n   <span class=\"StkNr\" id=\"id8f6e6dc7-9ce9-486f-ba45-3fe1cbd22bd7\">Stk. 2.</span> Rigspolitiets afgørelser efter stk. 1 kan ikke indbringes for anden administrativ myndighed.</p>\r\n<p class=\"Kapitel\" id=\"id8a82c09b-e0c0-4f5b-9e45-6f20b2f622a0\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Kontrol- og straffebestemmelser</p>\r\n<p class=\"Paragraf\" id=\"idb881becf-00d1-4040-9607-dfb1253281dd\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Har politiet nægtet udstedelse af pas til en dansk statsborger eller inddraget et allerede udstedt pas, jf. paslovens § 2, stk. 1, gør politiet skriftligt den pågældende bekendt med pasnægtelsen eller pasinddragelsen samt med retten til at få afgørelsen indbragt for domstolene.</p>\r\n<p class=\"Paragraf\" id=\"idf26b30f7-585a-4a35-9a7b-1c4d57a0c83c\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> Den, der driver hotel, sommerhotel, gæstgiveri, pensionat, herberg, vandrehjem eller lejrplads, skal indføre overnattende, der er fyldt 16 år, i en gæsteprotokol med angivelse af fulde navn, fødselsdato og bopæl. Gæsteprotokollen kan føres elektronisk. Logigiveren skal kræve fremvisning af billedlegitimation som dokumentation for identitetsoplysningerne.</p>\r\n<p class=\"Stk2\">\r\n   <span class=\"StkNr\" id=\"id8c292b05-b8ba-4160-8b97-bc183c50a6b2\">Stk. 2.</span> Oplysningerne i protokollen skal opbevares i 2 år.</p>\r\n<p class=\"Stk2\">\r\n   <span class=\"StkNr\" id=\"id8222a6ab-f72b-42fc-9f84-527408a78b10\">Stk. 3.</span> Udgiften til køb af protokoller afholdes af vedkommende logigiver. Oplysning om, hvor protokollerne kan købes, fås hos politiet.</p>\r\n<p class=\"Stk2\">\r\n   <span class=\"StkNr\" id=\"id2c5aca17-2924-4705-8cff-d0ab39e8c976\">Stk. 4.</span> Politiet kan som gæsteprotokol autorisere den protokol, der anvendes til oplysninger om udenlandske statsborgere. Danske og udenlandske gæster kan optages i samme protokol.</p>\r\n<p class=\"Paragraf\" id=\"id88e7070c-e721-4146-80a8-888a6857f215\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 32.</span> Overtrædelse af § 2 og § 31, stk. 1 og 2 straffes med bøde eller fængsel indtil 6 måneder.</p>\r\n<p class=\"Stk2\">\r\n   <span class=\"StkNr\" id=\"id70dd0dea-e2e9-4f00-84b2-83fdaae3bb9c\">Stk. 2.</span> I Grønland kan overtrædelse af § 2 og § 31, stk. 1 og 2, medføre foranstaltninger i henhold til kriminalloven.</p>\r\n<p class=\"Kapitel\" id=\"id5ed8f848-3697-44ae-b6f7-30471d7b42f4\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"idf21aaa82-7aa8-4d91-a7c2-586621abf3b7\">\r\n   <span id=\"P33\">\r\n   </span>\r\n   <span class=\"ParagrafNr\" id=\"Par33\">§ 33.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"ida2a1f1fc-c98b-439e-b97f-ccc4cca5e0ff\">Stk. 2.</span> Bekendtgørelse nr. 1337 af 28. november 2013 om pas m.v. ophæves.</p>\r\n<p class=\"Stk2\">\r\n   <span class=\"StkNr\" id=\"ida3fc5e22-45ef-414c-98cd-2d48f615f303\">Stk. 3.</span> Afgørelser truffet af kommunalbestyrelsen efter paslovens § 4 c efter 1. februar 2021 kan påklages til Rigspolitiet.</p>\r\n<p class=\"Paragraf\" id=\"id997e1b82-5bd7-4e56-bcc8-ed2138ec4af9\">\r\n   <span id=\"P34\">\r\n   </span>\r\n   <span class=\"ParagrafNr\" id=\"Par34\">§ 34.</span> I Grønland varetages de opgaver, som i denne bekendtgørelse er henlagt til kommunalbestyrelserne, af politiet.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 28. december 2021</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Michelle Argir Simonsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/2021"
        },
        {
            "displayName": "Accession",
            "displayValue": "B20210269305"
        },
        {
            "displayName": "Entydig dokumentidentifikation",
            "displayValue": "AA012827"
        },
        {
            "displayName": "Dato for førstegangsindlæggelse",
            "displayValue": "31/12/2021"
        },
        {
            "displayName": "Dato for indlæggelse",
            "displayValue": "31/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2693"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "28/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2021-279-0065"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}