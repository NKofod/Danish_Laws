{
    "id": 75623,
    "title": "Skrivelse om feriegodtgørelse til udenlandske gæsteforelæsere og censorer mfl. (Til de højere og videregående uddannelsesinstitutioner) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22003 af 05/02/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om feriegodtgørelse til udenlandske  \r\n\r\n gæsteforelæsere og censorer mfl. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de højere og videregående  \r\n\r\n uddannelsesinstitutioner) </P>  \r\n\r\n<BR>  \r\n\r\n<P>Undervisningsministeriet har opnået Arbejdstilsynets Ferielovkontors  \r\n\r\n tilslutning til, at feriegodtgørelsen til udenlandske gæsteforelæsere  \r\n\r\n (gæstelærere) og censorer kan udbetales samtidigt med lønnen/vederlaget i  \r\n\r\n tilfælde, hvor den pågældende forlader landet umiddelbart efter et  \r\n\r\n enkeltstående, kortvarigt ansættelsesforholds afslutning. </P>  \r\n\r\n<P>Ferielovkontoret har samtidig udtalt, at udenlandske gæsteforelæsere og  \r\n\r\n censorer alene har ret til feriegodtgørelse, hvis der kan siges at være  \r\n\r\n opstået et egentligt ansættelsesforhold mellem den pågældende og  \r\n\r\n institutionen. </P>  \r\n\r\n<P>En forelæser, der således alene giver en enkeltstående eller få  \r\n\r\n forelæsninger, vil næppe kunne betragtes som ansat ved institutionen, men må  \r\n\r\n betragtes som selvstændig (freelance). I sådanne tilfælde er der generelt  \r\n\r\n ikke pligt til at yde feriepenge til forelæseren, idet hvert enkelt tilfælde  \r\n\r\n dog må vurderes konkret. </P>  \r\n\r\n<P>På denne baggrund kan institutionerne for fremtiden i de nævnte tilfælde  \r\n\r\n afregne feriegodtgørelsen samtidigt med lønnen/vederlaget. </P>  \r\n\r\n<P>Ferielovkontoret har dog som procedure betinget sig følgende: </P>  \r\n\r\n<P>- At institutionen indhenter en foreløbig telefonisk tilladelse hertil fra  \r\n\r\n Ferielovkontoret, og </P>  \r\n\r\n<P>- At institutionen hvert kvartal sender en liste til Ferielovkontoret over  \r\n\r\n de kontante afregninger i det forløbne kvartal med henblik på endelig  \r\n\r\n godkendelse heraf. </P>  \r\n\r\n<P>Specielt fsv. angår udenlandske censorer bemærkes, at disse fortsat skal  \r\n\r\n honoreres efter taksterne i Finansministeriets cirkulære om vederlæggelse af  \r\n\r\n censorvirksomhed (pt. cirkulære af 7. oktober 1991, APD nr. 90/91, med senere  \r\n\r\n regulering pr. 1. april 1992). </P>  \r\n\r\n<P>Men det er for fremtiden i de ovenfor anførte tilfælde muligt at udbetale  \r\n\r\n feriegodtgørelsen samtidigt med censorvederlaget. </P>  \r\n\r\n<P> Samtidig udbetaling af løn/vederlag og feriegodtgørelse i andre særlige  \r\n\r\n tilfælde </P>  \r\n\r\n<P>I andre tilfælde, hvor det ikke vil være praktisk at vente med at udbetale  \r\n\r\n feriegodtgørelsen til det tidspunkt, hvor dette normalt sker i henhold til  \r\n\r\n gældende regler, fx hvor en ansat umiddelbart efter sin afsked flytter til  \r\n\r\n udlandet, kan institutionerne for fremtiden ligeledes afregne  \r\n\r\n feriegodtgørelsen samtidigt med lønnen/vederlaget. </P>  \r\n\r\n<P>Også i sådanne tilfælde har Ferielovkontoret betinget sig, at der  \r\n\r\n indhentes en foreløbig telefonisk tilladelse hertil fra Ferielovkontoret, og  \r\n\r\n at Ferielovkontoret hvert kvartal orienteres herom, jf. ovenfor om den  \r\n\r\n særlige liste til denne indberetning. </P>  \r\n\r\n<P> Henvendelser til Ferielovkontoret </P>  \r\n\r\n<P>Foreløbige tilladelser fås ved telefonisk henvendelse til  \r\n\r\n Ferielovkontoret, tlf. 31 18 10 50. (Telefontiden er mandag - torsdag 12:00 -  \r\n\r\n 15:00, fredag 12:00 - 14:00. Uden for dette tidsrum, men mellem 08:30 -  \r\n\r\n 16:00, kan henvendelse ske via Direktoratet for Arbejdstilsynet, tlf. 31 18  \r\n\r\n 00 88). </P>  \r\n\r\n<P>Den efterfølgende skriftlige indberetning sendes til </P>  \r\n\r\n<P>Direktoratet for Arbejdstilsynet </P>  \r\n\r\n<P>Ferielovkontoret </P>  \r\n\r\n<P>Landskronagade 33-35 </P>  \r\n\r\n<P>2100 København Ø </P>  \r\n\r\n<P>Listen skal referere til Ferielovkontorets j.nr. 66.0-00097/93. </P>  \r\n\r\n<P>Med venlig hilsen </P>  \r\n\r\n<P>Jens Kroman </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19932200354"
        },
        {
            "displayName": "Entydig dokumentidentifikation",
            "displayValue": "CM034829"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "20/07/2013"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22003"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "05/02/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "1993-462-2, ØKO LØN 2-3 SB/JK"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}