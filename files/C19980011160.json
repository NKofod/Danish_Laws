{
    "id": 87658,
    "title": "Vejledning til bekendtgørelse om ændring af bekendtgørelse om arbejde i efterlønsperioden",
    "documentTypeId": "180",
    "isSagsforlobPeriodValid": false,
    "shortName": "VEJ nr 111 af 03/07/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om ændring af  \r\n\r\n bekendtgørelse om arbejde i efterlønsperioden </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har i bekendtgørelse nr. 513 af 3. juli 1998 foretaget  \r\n\r\n ændringer i reglerne om arbejde i efterlønsperioden. </P>  \r\n\r\n<P> <B>Til § 6</B>  </P>  \r\n\r\n<P>Efter § 1 må arbejdet ikke overstige 200 timer hvert kalenderår eller det  \r\n\r\n reducerede timetal i overgangsåret. Efter § 6 fremkommer arbejdstiden i visse  \r\n\r\n tilfælde ved en beregning. Heller ikke i de tilfælde må arbejdstiden  \r\n\r\n overstige 200 timer eller det reducerede timetal i overgangsåret. </P>  \r\n\r\n<P> <B>Faktiske timer. § 6, stk. 1 og 2.</B>  </P>  \r\n\r\n<P>Hvis arbejdstiden er kontrollabel efter reglerne om supplerende dagpenge,  \r\n\r\n opgøres det faktiske timetal. Det har ikke betydning, at timelønnen er højere  \r\n\r\n end omregningssatsen. </P>  \r\n\r\n<P>Begrebet løntimer er defineret i bekendtgørelse om beskæftigelseskrav,  \r\n\r\n dagpengeperiode og aktivperiode. Der henvises til den bekendtgørelse. </P>  \r\n\r\n<P> <B>Omregning. § 6, stk. 3 og 4.</B>  </P>  \r\n\r\n<P CLASS=STK> <I>Stk. 3 </I> benyttes kun ved lønarbejde. Ved jordbrug,  \r\n\r\n enkeltstående arbejdsopgaver, der har karakter af selvstændig virksomhed og  \r\n\r\n tilladt selvstændig virksomhed, medregnes de timer, der er anvendt. Indtægt  \r\n\r\n ved andet end lønarbejde kan ikke bruges som målestok for et tidsforbrug.  \r\n\r\n</P>  \r\n\r\n<P>Hvis arbejdstiden ikke er kontrollabel, beregnes den ved at omregne  \r\n\r\n indtægten til timer. Omregningen følger reglerne for dagpenge. </P>  \r\n\r\n<P>Omregning efter stk. 4 skal ske, hvis medlemmet får væsentlig højere løn  \r\n\r\n end andre normalt får for tilsvarende arbejde. Det gælder også, selvom  \r\n\r\n arbejdstiden kan kontrolleres. </P>  \r\n\r\n<P>Omregning skal også ske, hvis medlemmets timeløn for samme arbejde, som  \r\n\r\n han hidtil har haft, stiger væsentligt efter overgangen. </P>  \r\n\r\n<P> <B>Byggearbejde. § 6, stk. 5.</B>  </P>  \r\n\r\n<P>Tidsforbruget ved opførelse eller ombygning af eget hus m.v. er  \r\n\r\n ukontrollabelt. Det vil heller ikke være muligt at beregne arbejdstiden ved  \r\n\r\n omregning, idet indtægten ikke kan opgøres. </P>  \r\n\r\n<P>For et medlem, der er selvbygger, dvs. deltager i byggeriet fra først til  \r\n\r\n sidst, er udgangspunktet, at der skal medregnes fuld sædvanlig arbejdstid (37  \r\n\r\n timer) fra det tidspunkt, hvor byggeriet begyndes, og indtil det er  \r\n\r\n afsluttet. </P>  \r\n\r\n<P>Som udgangspunkt skal medlemmets egen erklæring lægges til grund ved  \r\n\r\n afgørelsen af, hvornår byggeriet er begyndt og afsluttet. </P>  \r\n\r\n<P>Hvis medlemmets erklæring eller forholdene i øvrigt giver anledning til  \r\n\r\n tvivl, skal arbejdsløshedskassen foretage nærmere undersøgelser. Kassen kan i  \r\n\r\n særlige situationer anmode om yderligere materiale til dokumentation for  \r\n\r\n afgrænsningen af byggeperioden. Dette materiale kan eventuelt være  \r\n\r\n byggetilladelse, anmeldelse til kommunen og færdigmeldelse til kommunen. </P>  \r\n\r\n<P>Perioder før byggeriet er endeligt afsluttet, hvor medlemmet ikke har  \r\n\r\n medvirket, skal ikke medregnes, hvis der er tilstrækkelig dokumentation for,  \r\n\r\n at selvbyggeren var færdig med sit arbejde. </P>  \r\n\r\n<P>Som medbygger betragtes en person, der fra et bestemt tidspunkt under  \r\n\r\n byggeriet selv deltager i arbejdet, og eventuelt ifølge aftale med  \r\n\r\n entreprenøren eller de mestre, der har arbejdet, har forpligtet sig til som  \r\n\r\n medbygger at udføre en del af arbejdet. </P>  \r\n\r\n<P>Som udgangspunkt skal der medregnes mindst 37 timer pr. uge i perioder med  \r\n\r\n personlig medvirken. Medlemmets egen erklæring om perioden (erne) med  \r\n\r\n personlig medvirken, lægges, som udgangspunkt, til grund. Medlemmet skal dog  \r\n\r\n på forlangende skriftligt kunne bevise, at arbejde er udført af andre. Dette  \r\n\r\n kan enten ske ved dokumentation fra håndværksmestre eller ved forevisning af  \r\n\r\n regning fra disse for det udførte arbejde. </P>  \r\n\r\n<P>Hvis en selv- eller medbygger, f.eks. på grund af økonomi, er tvunget til  \r\n\r\n at indstille byggeriet i en periode, skal denne periode ikke medregnes, hvis  \r\n\r\n medlemmet kan sandsynliggøre, at det ikke var muligt at fortsætte byggeriet i  \r\n\r\n perioden. </P>  \r\n\r\n<P>Almindeligt reparations- og vedligeholdelsesarbejde medfører ikke fradrag,  \r\n\r\n jf. bekendtgørelsens § 1, stk. 5, nr. 4. </P>  \r\n\r\n<P>Kassen skal have forudgående skriftlig meddelelse om påbegyndelse og  \r\n\r\n forventet afslutning af byggeriet/den personlige medvirken. Kassen kan  \r\n\r\n forlange, at medlemmet tillige omgående giver skriftlig meddelelse, når den  \r\n\r\n personlige medvirken faktisk ophører. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 3. juli 1998 </I> </P>  \r\n\r\n<P CLASS=UNDERSKREVET-AF ALIGN=CENTER>Birgitte Kjelgaard Andersen </P>  \r\n\r\n<P CLASS=MINISTER ALIGN=RIGHT>/ Thomas Christiansen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/1998"
        },
        {
            "displayName": "Accession",
            "displayValue": "C19980011160"
        },
        {
            "displayName": "Entydig dokumentidentifikation",
            "displayValue": "CM047498"
        },
        {
            "displayName": "Dato for førstegangsindlæggelse",
            "displayValue": "10/07/1998"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "03/07/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikring"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir.f.Arbejdsløshedsfors., j.nr. 98-22-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}