{
    "id": 32940,
    "title": "Spørgsmålet om, hvorvidt kommunalbestyrelsesmedlemmers ret efter § 20,stk.5, til tilsendelse af nærmere angivet materiale finder anvendelse på 2 arbejdsgrupper. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9090 af 14/09/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at bestemmelsen i § 20, stk. 5, må antages kun at finde  \r\n\r\n anvendelse på egentlige udvalg, d.v.s. økonomiudvalget og de stående udvalg.  \r\n\r\n Et byrådsmedlem må dog - når arbejdsgruppens indstilling er afgivet til  \r\n\r\n vedkommende stående udvalg, henholdsvis økonomiudvalget - over for dette  \r\n\r\n udvalg kunne gøre sin ret til tilsendelse af det i § 20, stk. 5, nævnte  \r\n\r\n materiale gældende, herunder at få tilsendt det af arbejdsgruppen producerede  \r\n\r\n sagsmateriale. </I> </P>  \r\n\r\n<P> <I>Endvidere givet en redegørelse for de nærmere betingelser, hvorunder  \r\n\r\n det pågældende byrådsmedlem kan gøre sin ret gældende, jfr. tidligere resume  \r\n\r\n af 23. februar 1982. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmålet om, hvorvidt  \r\n\r\n kommunalbestyrelsesmedlemmers ret efter § 20,stk.5, til tilsendelse af  \r\n\r\n nærmere angivet materiale finder anvendelse på 2 arbejdsgrupper. (* 1) </H1>  \r\n\r\n<P></P>  \r\n\r\n<P>I skrivelse af 16.august 1983 (j.nr. oo.01.A 10) har byrådet forelagt  \r\n\r\n indenrigsministeriet spørgsmålet om, hvorvidt bestemmelsen i § 20, stk. 5, i  \r\n\r\n lov om kommunernes styrelse om byrådsmedlemmers ret til tilsendelse af  \r\n\r\n nærmere angivet materiale fra udvalg, de pågældende ikke er medlemmer af,  \r\n\r\n finder anvendelse på 2 arbejdsgrupper nedsat ved byrådsbeslutning af 14.  \r\n\r\n oktober 1980 og 4. oktober 1982. </P>  \r\n\r\n<P>Det er oplyst, at de 2 arbejdsgrupper har til opgave henholdsvis at  \r\n\r\n udarbejde redegørelse i henhold til § 6 i kommuneplanloven (og senere at  \r\n\r\n gennemføre det videre kommuneplanarbejde) samt at bearbejde varmeplanen for  \r\n\r\n Grenaa kommune. Det er endvidere oplyst, at begge arbejdsgrupper er sammensat  \r\n\r\n således, at de består af 2 byrådsmedlemmer og 4 tjenestemænd og eksterne  \r\n\r\n specialister til bearbejdelse af specielle områder. Endelig er det oplyst, at  \r\n\r\n der ikke er henlagt beslutningskompetence til disse arbejdsgrupper, men at de  \r\n\r\n alene udfører forberedende arbejde med henblik på senere behandling og  \r\n\r\n udformning af indstilliger til plan- og miljøudvalget, respektive  \r\n\r\n økonomiudvalget. </P>  \r\n\r\n<P>Ved sagens forelæggelse for ministeriet har byrådet som sin opfattelse  \r\n\r\n udtalt, at de 2 arbejdsgrupper ikke er omfattet af begrebet  \r\n\r\n &#187;udvalg&#171;, således som det anvendes i den citerede lovbestemmelse,  \r\n\r\n men at man anser spørgsmålet for tvivlsomt, i hvilken forbindelse man peger  \r\n\r\n på, at bestemmelsen i § 20, stk. 5, blev indsat under folketingsbehandlingen  \r\n\r\n ved et af indenrigsministeren fremsat ændringsforslag, hvorfor bemærkninger  \r\n\r\n og kommentarer er sparsomme. </P>  \r\n\r\n<P>I denne anledning skal man meddele, at indenrigsministeriet er enigt med  \r\n\r\n byrådet i, at bestemmelsem i § 20, stk. 5, om det enkelte byrådsmedlems ret  \r\n\r\n til tilsendelse af eksisterende sagsmateriale må antages kun at finde  \r\n\r\n anvendelse på de egentlige udvalg, d.v.s økonomiudvalget og de stående  \r\n\r\n udvalg. Derimod kan det enkelte byrådsmedlem ikke antages at have en  \r\n\r\n tilsvarende ret for så vidt angår sagsmateriale, der hidrører fra en af  \r\n\r\n byrådet nedsat arbejdsgruppe til udførelse af en nærmere fastlagt  \r\n\r\n arbejdsopgave og uden beslutningskompetence. Et byrådsmedlem må dog - når  \r\n\r\n arbejdsgruppens indstilling er afgivet til vedkommende stående udvalg,  \r\n\r\n henholdsvis økonomiudvalget - over for dette udvalg kunne gøre sin ret til  \r\n\r\n tilsendelse af det i § 20, stk. 5, nævnte materiale gældende, herunder at få  \r\n\r\n tilsendt det af arbejdsgruppen producerede sagsmateriale. </P>  \r\n\r\n<P>Det pågældende byrådsmedlem kan dog kun forlange at få tilsendt det  \r\n\r\n sagsmateriale, som medlemmer af vedkommende stående udvalg, henholdsvis  \r\n\r\n økonomiudvalget, har modtaget. Det bemærkes i denne forbindelse, at der intet  \r\n\r\n er til hinder for, at byrådet vedtager, at et medlem en gang for alle kan  \r\n\r\n meddele, at den pågældende ønsker at modtage sagsmateriale fra et bestemt  \r\n\r\n udvalg eller fra flere udvalg, eventuelt sagsmateriale vedrørende et eller  \r\n\r\n flere emner, der henhører under udvalget, med den virkning, at materialet  \r\n\r\n tilsendes den pågældende sammen med den dagsorden, som den pågældende  \r\n\r\n tidligere har anmodet om at måtte modtage. Et medlem vil således, såfremt  \r\n\r\n byrådet har vedtaget en sådan ordning, også kunne anmode om at få tilsendt  \r\n\r\n sagsmateriale, som fremtidig tilsendes medlemmer af vedkommende stående  \r\n\r\n udvalg eller økonomiudvalget. </P>  \r\n\r\n<P>Endelig bemærkes, at et byrådsmedlem har adgang til efter anmodning at  \r\n\r\n gennemse eksisterende sagsmateriale i den kommunale forvaltnig, dog begrænset  \r\n\r\n af gældende regler om tavshedspligt. Begæring om sagsindsigt skal rettes til  \r\n\r\n borgmesteren. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Johan Erichsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) jf.1.3 1982 i Indenrigsministeriets afgørelser og udtalelser om  \r\n\r\n kommunale forhold. Indenrigsministeriets afgørelser og udtalelser om  \r\n\r\n kommunale forhold 1983 1.10. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19830909058"
        },
        {
            "displayName": "Entydig dokumentidentifikation",
            "displayValue": "CA000864"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9090"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "14/09/1983"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1983/1072/1404-1"
        },
        {
            "displayName": "Stikord",
            "displayValue": "BESLUTNINGSPROTOKOL, DAGSORDEN, UDSKRIFT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}