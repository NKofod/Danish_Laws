{
    "id": 32715,
    "title": "Baneareals beliggenhed ved vej ",
    "documentTypeId": "250",
    "isSagsforlobPeriodValid": false,
    "shortName": "UDT nr 17440 af 13/06/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt at vintervedligeholdelseslovens og vejbidragslovens  \r\n\r\n bestemmelser om, at jernbaner kan give afkald på benyttelse af beliggenhed  \r\n\r\n ved vej, kun finder anvendelse på arealer til dirftsmæssige formål. Hvor  \r\n\r\n arealet anvendes til have, kan der ikke gives afkald. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Baneareals beliggenhed ved vej </H1>  \r\n\r\n<P></P>  \r\n\r\n<P>I brev af 7. maj 1986 har teknisk forvaltning anmodet ministeriet om en  \r\n\r\n udtalelse vedrørende bestemmelsen i § 6, stk. 3, i lov om  \r\n\r\n vintervedligeholdelse og renholdelse af veje. </P>  \r\n\r\n<P>Henvendelsen er foranlediget af, at DSB under henvisning til nævnte  \r\n\r\n bestemmelse har givet afkald på at bruge sin beliggenhed ved den offentlige  \r\n\r\n vej S-vej ud for nr. 43-45. DSB ønsker herefter, at kommunen overtager  \r\n\r\n snerydningen m.v. af det fortov, der er beliggende uden for DSBs arealer på  \r\n\r\n denne del af vejen. </P>  \r\n\r\n<P>Dette har kommunen afvist, men DSB har fastholdt, at de med hjemmel i  \r\n\r\n nævnte bestemmelse kan give et sådant afkald med den retsvirkning, at  \r\n\r\n kommunen skal overtage vintervedligeholdelsen af den pågældende  \r\n\r\n fortovsstrækning. </P>  \r\n\r\n<P>Det fremgår af sagen, at det areal, der er beliggende ud for den  \r\n\r\n omhandlede vejstrækning, anvendes som haveareal, medens de nærliggende  \r\n\r\n ejendomme består af rækkehuse med adgang til S-vej. Adgangen til DSB's  \r\n\r\n arealer sker i krydset mellem S-vej/V-vej med overkørselsmulighed til begge  \r\n\r\n veje. </P>  \r\n\r\n<P>Det fremgår af forarbejderne til den omhandlede bestemmelse i  \r\n\r\n vintervedligeholdelseslovens § 6, stk. 3, samt forarbejderne til den  \r\n\r\n tilsvarende bestemmelse i vejbidragslovens § 8, at hensigten med bestemmelsen  \r\n\r\n er at give jernbaneselskaber m.v. mulighed for at give afkald på at benytte  \r\n\r\n et anlæg med beliggenhed ved vej i tilfælde, hvor der kan opstå tvivl om,  \r\n\r\n hvorvidt banearealet vil kunne benyttes til ikke-banemæssige formål, f.eks.  \r\n\r\n hvor der kan være tvivl om, hvorvidt et skråningsareal kan benyttes til  \r\n\r\n ikke-driftsmæssige formål, f.eks. bazarbebyggelse. </P>  \r\n\r\n<P>På denne baggrund er ministeriet af den opfattelse, at  \r\n\r\n undtagelsesbestemmelsen i lovens P 6, stk. 3, ikke finder anvendelse, hvor et  \r\n\r\n areal kan anvendes til ikke-driftsmæssige formål med adgang til vejen. I  \r\n\r\n sådanne tilfælde må ejere af jernbanearealer m.v. sidestilles med ejerne af  \r\n\r\n de omliggende arealer. </P>  \r\n\r\n<P>I det foreliggende tilfælde, hvor arealet ved vejen anvendes til  \r\n\r\n ikke-driftsmæssige formål, nemlig til haveareal, kan DSB således ikke give  \r\n\r\n afkald på sin beliggenhed ved vejen med den retsvirkning, at DSB frigøres for  \r\n\r\n vintervedligeholdelsespligten til S-vej. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i VEJLOVE udgivet af DAFOLO. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "Y19861744058"
        },
        {
            "displayName": "Entydig dokumentidentifikation",
            "displayValue": "CA000626"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "17440"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "13/06/1986"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 565-00-00-06 fa"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}