{
    "id": 221609,
    "title": "Forslag til folketingsbeslutning om at undersøge det juridiske grundlag for at lukke moskéer og andre religiøse foreninger, der opfordrer til vold, udviser ekstremistisk adfærd eller forstyrrer den offentlige orden",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 261",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. marts 2021 af Marcus Knuth (KF), Brigitte Klintskov Jerkel (KF) og Søren Pape Poulsen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at undersøge det juridiske grundlag for at lukke moskéer og andre religiøse foreninger, der opfordrer til vold, udviser ekstremistisk adfærd eller forstyrrer den offentlige orden</p>\r\n<p class=\"NormalInd\">Folketinget pålægger regeringen inden udgangen af 2021 at foretage en undersøgelse af det juridiske grundlag for at kunne lukke moskéer eller andre religiøse foreninger, der opfordrer til vold, udviser ekstremistisk adfærd eller forstyrrer den offentlige orden. Undersøgelsen skal efter sin afslutning forelægges Udlændinge- og Integrationsudvalget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Den 31. marts 2017 opfordrede imamen Monzer Baajour til drab på jøder under fredagsbønnen i Masjid al-Faruq-moskéen i Heimdalsgade (»Imam får betinget fængsel for prædiken om jødedrab«, dr.dk, den 26. marts 2019«). Det var første gang, den såkaldte forkynderlov blev taget i anvendelse for at adressere radikalisering. Det er desværre ikke et enkeltstående tilfælde, at moskéer i Danmark anvendes til at fremme et syn, der er i direkte modstrid med danske værdier, og som i værste fald er anstiftelse af vold i grundlovens forstand.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker, at der skal være en juridisk undersøgelse af, om det er muligt helt at lukke moskéer eller religiøse foreninger, som udviser ekstremistisk adfærd, bryder med den offentlige orden, eller som opfordrer til og anstifter vold.</p>\r\n<p>\r\n</p>\r\n<p>\r\n   <span class=\"Italic\">Mindelser om forbuddet mod Loyal to Familia</span>\r\n</p>\r\n<p class=\"NormalInd\">Forslagsstillerne ser mange ligheder mellem dette forslag og forbuddet mod banden Loyal to Familia (LTF). Østre Landsret afgjorde den 12. november 2020, at LTF var en forening med et ulovligt formål og en forening, der virkede ved vold, og som derfor skulle opløses (S-335-20 Anklagemyndigheden mod Loyal to Familia (»LTF«)). Landsretten fastsatte, at et sådant forbud mod LTF skete i henhold til grundlovens § 78, stk. 2, der siger, at foreninger, der virker ved eller søger at nå deres mål ved vold, anstiftelse af vold eller lignende strafbar påvirkning af anderledes tænkende, bliver at opløse ved dom.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Flere moskéer modarbejder danske værdier</span>\r\n</p>\r\n<p class=\"NormalInd\">En række moskéer udøver en adfærd stærkt i strid med helt fundamentale danske værdier og normer. Et eksempel er Taibamoskéen, som har været hjemsted for et stort antal hadprædikanter, og som har været frekventeret af den terrordømte boghandler fra Brønshøj, Guantánamofangen Slimane Hadj Abderrahmane, og sågar den danske terrorist Omar el-Hussein (»En række af de mest berygtede islamister er kommet der: Nu har Nørrebro-moské modtaget en milliondonation, der får minister til at råbe op«, berlingske.dk, den 21. januar 2020).</p>\r\n<p class=\"NormalInd\">\r\n</p>\r\n<p class=\"NormalInd\">Et andet eksempel er Grimhøjmoskéen i Århus, hvor 22 fremmedkrigere havde deres faste gang, og hvor foreningen bag moskéen har udtalt sin støtte til et islamisk kalifat (»Nyt stort mosképrojekt: Grimhøjmoskeen søger donationer via Kuwait«, berlingske.dk, den 23. juli 2020).</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Tidligere tiltag har ikke været tilstrækkelige</span>\r\n</p>\r\n<p class=\"NormalInd\">Der har de seneste år været en række tiltag, der har skullet begrænse udøvelsen af de ekstremistiske moskéers skadelige indflydelse. Det har været gode forslag, men de har desværre ikke adresseret problemets rod. Tiltagene har kun været målrettet individer, men har ikke forhindret organisationer og foreninger i at stå for, hvad der synes at være en systematisk radikalisering og ekstremistisk adfærd.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Grundloven</span>\r\n</p>\r\n<p class=\"NormalInd\">Grundloven hylder foreningsfriheden og religionsfriheden. Den giver mulighed for at forene sig og dyrke Gud, så længe det ikke strider mod den offentlige orden, jf. § 67, og sikrer borgernes ret til uden forudgående tilladelse at danne forening i ethvert lovligt øjemed, jf. § 78. Nærmere bestemt siger § 67, at »borgerne har ret til at forene sig i samfund for at dyrke Gud på den måde, der stemmer med deres overbevisning, dog at intet læres eller foretages, som strider mod sædeligheden eller den offentlige orden«.</p>\r\n<p class=\"NormalInd\">\r\n</p>\r\n<p class=\"NormalInd\">Forsamlingsfriheden og religionsfriheden er to helt centrale frihedsrettigheder for forslagsstillerne. Men med rettigheder kommer pligter over for fællesskabet. Vi kan ikke og skal ikke acceptere foreninger, der virker eller anstifter vold, eller et virke, som strider mod den offentlige orden eller mod de fælles værdier. Som beskrevet ovenfor udfører flere moskéer og religiøse foreninger netop aktiviteter, som strider mod dette. Derfor er den juridiske undersøgelse af muligheden for en lukning af disse nødvendig.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker derfor, at regeringen sætter gang i det forberedende juridiske arbejde, der skal sikre, at myndighederne har mulighed for at lukke foreninger og moskéer, der ikke har et lovligt formål og f.eks. anstifter vold, eller hvis aktiviteter bryder med den offentlige orden.</p>\r\n<p class=\"Tekst1Sp\">\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Marcus Knuth</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at undersøge det juridiske grundlag for at lukke moskéer og andre religiøse foreninger, der opfordrer til vold, udviser ekstremistisk adfærd eller forstyrrer den offentlige orden.</p>\r\n<p class=\"ForslagsNummer\">(Beslutningsforslag nr. B 261)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 261",
            "stateLabel": "Forkastet",
            "references": [
                {
                    "shortName": "2020/1 BSF 261",
                    "title": "Forslag til folketingsbeslutning om at undersøge det juridiske grundlag for at lukke moskéer og andre religiøse foreninger, der opfordrer til vold, udviser ekstremistisk adfærd eller forstyrrer den offentlige orden",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221609,
                    "eliUri": "/eli/ft/20201BB00261",
                    "externalLink": ""
                },
                {
                    "shortName": "2020/1 BTB 261",
                    "title": "Betænkning over Forslag til folketingsbeslutning om at undersøge det juridiske grundlag for at lukke moskéer og andre religiøse foreninger, der opfordrer til vold, udviser ekstremistisk adfærd eller forstyrrer den offentlige orden",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223298,
                    "eliUri": "/eli/ft/20201DB01239",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b261/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "20201BB00261"
        },
        {
            "displayName": "Entydig dokumentidentifikation",
            "displayValue": "AX026006"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "261"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}