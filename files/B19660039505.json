{
    "id": 49974,
    "title": "Bekendtgørelse om godkendelse af kørelærere. (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 395 af 21/11/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om godkendelse af kørelærere. (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 76 i færdselsloven, jfr. lovbekendtgørelse nr. 231 af 27.  \r\n\r\n juni 1961 som ændret ved lov nr. 198 af 8. juni 1966, fastsættes følgende  \r\n\r\n bestemmelser vedrørende godkendelse af kørelærere: </P>  \r\n\r\n<P>Anmeldelse til kørelærerprøve. </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Andragende om godkendelse som kørelærer indgives  \r\n\r\n til formanden for prøveudvalget i det område, hvor andrageren er bosat. I  \r\n\r\n andragendet skal anføres, til hvilke kategorier af køretøjer godkendelse  \r\n\r\n ønskes, samt hvor længe andrageren har haft førerbevis, til hvilke kategorier  \r\n\r\n af køretøjer, og hvor og når sidste førerbevis er udstedt. Endvidere skal det  \r\n\r\n oplyses, om andrageren har søgt godkendelse som kørelærer. </P>  \r\n\r\n<P CLASS=STK> <I>Stk. 2. </I> Der kan aflægges prøve med følgende kategorier  \r\n\r\n af køretøjer: </P>  \r\n\r\n</DIV>  \r\n\r\n<P CLASS=PUNKT> <B>1.</B> Motorcykel. </P>  \r\n\r\n<P CLASS=PUNKT> <B>2.</B> Motorvogn med tilladt totalvægt ikke over 3500 kg.  \r\n\r\n</P>  \r\n\r\n<P CLASS=PUNKT> <B>3.</B> Motorvogn med påhængsvogn. </P>  \r\n\r\n<P>Den under nr. 3 nævnte prøve kan kun aflægges, når den under nr. 2 nævnte  \r\n\r\n prøve er bestået. </P>  \r\n\r\n<P CLASS=STK> <I>Stk. 3. </I> Andragendet skal være ledsaget af andragerens  \r\n\r\n dåbs- eller fødselsattest og erklæring fra to pålidelige personer om, at  \r\n\r\n andrageren i de sidste 3 år jævnligt har ført motorvogn, henholdsvis  \r\n\r\n motorcykel. </P>  \r\n\r\n<P CLASS=STK> <I>Stk. 4. </I> Formanden for udvalget påser, at andrageren  \r\n\r\n opfylder betingelserne i færdselslovens § 76, stk. 1, a-c), og indhenter til  \r\n\r\n brug herfor straffeattest og om fornødent attest fra rigsregistraturen for  \r\n\r\n andrageren. Opfylder andrageren betingelserne, underretter formanden ham om,  \r\n\r\n hvornår skriftlig prøve vil blive afholdt. I modsat fald underrettes han om,  \r\n\r\n at godkendelse ikke kan meddeles, idet grunden hertil anføres. </P>  \r\n\r\n<P CLASS=STK> <I>Stk. 5. </I> Inden den skriftlige prøve afholdes, skal  \r\n\r\n andrageren indbetale gebyret for prøven. Gebyret er 250 kr. - for prøve til  \r\n\r\n motorcykel, der aflægges samtidig med prøve til motorvogn, dog 150 kr.  \r\n\r\n Formanden for udvalget meddeler samtidig med berammelsen, til hvilket  \r\n\r\n politikontor gebyret skal indbetales. </P>  \r\n\r\n<P CLASS=STK> <I>Stk. 6 </I> Gebyret omfatter såvel den skriftlige som den  \r\n\r\n mundtlige prøve. Udebliver en aspirant fra en berammet prøve uden at have  \r\n\r\n medelt forfald senest kl. 12 dagen før, eller bestås en del af prøven ikke,  \r\n\r\n skal der erlægges nyt gebyr, før ny prøve afholdes. Dette gælder, såvel når  \r\n\r\n den skriftlige prøve ikke bestås, som når den er bestået, men den mundtlige  \r\n\r\n prøve ikke bestås, samt når aspiranten udebliver fra en af disse prøver. </P>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Skriftlige prøver afholdes hvert år i februar og  \r\n\r\n august måneder for andragere anmeldt inden 1. februar og 1 august, og  \r\n\r\n mundtlige prøver afholdes hvert år i maj og november måneder for andragere  \r\n\r\n anmeldt inden 1. maj og 1. november. Bestået skriftlig prøve i februar  \r\n\r\n bevarer sin gyldighed indtil udgangen af november måned samme år, og bestået  \r\n\r\n skriftlig prøve i august, bevarer sin gyldighed indtil udgangen af maj måned  \r\n\r\n det følgende år. </P>  \r\n\r\n<P CLASS=STK> <I>Stk. 2. </I> Efter bestået skriftlig prøve kan den, der  \r\n\r\n fortsat opfylder betingelser i § 76, stk. 1 b) og c), hos formanden for  \r\n\r\n prøveudvalget få udstedt erklæring herom, hvorefter han, indtil han har  \r\n\r\n bestået den mundtlige prøve, dog højst i 3 måneder, kan fungere som kørelærer  \r\n\r\n under vejledning og opsigt af en godkendt kørelærer i overensstemmelse med  \r\n\r\n færdselslovens § 76, stk. 4. Politimesteren og bilinspektøren på andragerens  \r\n\r\n hjemsted underrettes om udstedelse af denne erklæring. </P>  \r\n\r\n<P CLASS=STK> <I>Stk. 3. </I> Anmeldelse til mundtlig prøve indgives til  \r\n\r\n formanden for prøveudvalget, der underretter andrageren om, hvornår prøven  \r\n\r\n afholdes. </P>  \r\n\r\n<P>Prøveudvalg. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Prøve afholdes i nedennævnte byer for andragere  \r\n\r\n hjemmehørende i de anførte politikredse: </P>  \r\n\r\n<P>København, for politikredsene 1-20 og 22, Nykøbing Falster, for  \r\n\r\n politikredsene 21 og 23-26, </P>  \r\n\r\n<P>Odense, for politikredsene 27-36, Århus, for politikredsene 37 og 39-46,  \r\n\r\n</P>  \r\n\r\n<P>Ålborg, for politikredsene 47 og 49-56, </P>  \r\n\r\n<P>Viborg for politikredsene 48 og 57-63, </P>  \r\n\r\n<P>Haderslev, for politikredsene 38 og 64-72. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Prøve aflægges for et prøveudvalg bestående af  \r\n\r\n følgende medlemmer: </P>  \r\n\r\n</DIV>  \r\n\r\n<P CLASS=PUNKT> <B>1.</B> En af justitsministeriet udpeget politimester eller  \r\n\r\n anden overordnet polititjenestemand inden for vedkommende område. Dette  \r\n\r\n medlem er udvalgets formand. </P>  \r\n\r\n<P CLASS=PUNKT> <B>2.</B> En af de inden for vedkommende område beskikkede  \r\n\r\n bilinspektører, der udpeges dertil af justitsministeriet. 3. Yderligere et af  \r\n\r\n justitsministeriet, beskikket medlem med teknisk og færdselsmæssigindsigt.  \r\n\r\n</P>  \r\n\r\n<P CLASS=STK> <I>Stk. 2. </I> Udvalgsmedlemmernes honorar fastsættes af  \r\n\r\n justitsministeriet. Time- og dagpenge ydes efter de regler, der gælder for  \r\n\r\n statens tjenestemænd. </P>  \r\n\r\n<P>Prøven. </P>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Andrageren skal ved aflæggelse af den mundtlige  \r\n\r\n prøve stille et efter udvalgets skøn egnet motorkøretøj til rådighed: </P>  \r\n\r\n<UL CLASS=PLAIN-LIST>  \r\n\r\n<LI>1) Ved prøve til motorcykel: en til øvelseskørsel godkendt 2-hjulet  \r\n\r\n motorcykel og en tilsvarende til øvelseskørsel godkendt motorcykel med  \r\n\r\n sidevogn. </LI>  \r\n\r\n<LI>2) Ved prøve til motorvogn: en til øvelseskørsel godkendt  \r\n\r\n personmotorvogn, der opfylder betingelserne i førerbevisbekendtgørelses § 28,  \r\n\r\n stk. 2, a). </LI>  \r\n\r\n<LI>3) Ved prøve til motorvogn med påhængsvogn: en til øvelseskørsel godkendt  \r\n\r\n lastmotorvogn med størst tilladte totalvægt på mindst 6000 kg, belæsset med  \r\n\r\n mindst 50 pct. af den tilladte last, med tilkoblet 2-akslet påhængsmotorvogn  \r\n\r\n med størst tilladte totalvægt på mindst 8000 kg, belæsset med mindst 50 pct.  \r\n\r\n af den tilladte last. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Hvor prøve aflægges under et til flere  \r\n\r\n kategorier af køretøjer, gennemføres prøverne i så nær fortsættelse af  \r\n\r\n hinanden, som forholdene tillader det. </P>  \r\n\r\n<P CLASS=STK> <I>Stk. 3. </I> Hvis en andrager, der har godkendelse som  \r\n\r\n kørelærer til en kategori af køretøjer, ønsker godkendelsen udvidet til  \r\n\r\n tillige at omfatte andre kategorier af køretøjer, aflægges en efter  \r\n\r\n forholdene modificeret prøve. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved den SKRIFTLIGE prøve skal besvares et antal  \r\n\r\n opgaver omfattende såvel færdselsmæssige spørgsmål som tekniske spørgsmål  \r\n\r\n vedrørende køretøjer af den art, hvortil godkendelse søges. Der gives 2 1/2  \r\n\r\n time til besvarelsen. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Den MUNDTLIGE prøve består af en teoretisk prøve  \r\n\r\n omfattende en kundskabsprøve og en undervisningsprøve samt af en praktisk  \r\n\r\n prøve delt i en prøve i praktisk kørefærdighed og en prøve i undervisning i  \r\n\r\n praktiskkørsel. Den mundtlige prøves samlede varighed må normalt ikke være  \r\n\r\n under 1 1/2 time. </P>  \r\n\r\n<P CLASS=STK> <I>Stk. 2. </I> Om den mundtlige prøve gælder følgende: </P>  \r\n\r\n<P>A. Den teoretiske prøve. </P>  \r\n\r\n<UL CLASS=PLAIN-LIST>  \r\n\r\n<LI>a) Under kundskabsprøven må den pågældende godtgøre indgående kendskab  \r\n\r\n til og forståelse af det stof, hvori der eksamineres til førerprøve med  \r\n\r\n køretøj af den art, hvortil godkendelse søges. Han skal på forlangende kunne  \r\n\r\n demonstrere sin viden på et køretøj eller dele deraf eller dertil egnede  \r\n\r\n plancher, modeller eller lignende. </LI>  \r\n\r\n<LI>b) Ved undervisningsprøven skal andrageren optræde som kørelærer over for  \r\n\r\n en person, der ikke er færdiguddannet som motorfører. Det påhviler andrageren  \r\n\r\n at sørge for tilstedeværelsen af denne person, hvorom aftale om fornødent må  \r\n\r\n træffes med en stedlig kørelærer. Prøveudvalget kan nægte at godkende en  \r\n\r\n person, der af andrageren stilles som elev. Eventuel udgift ved elevens  \r\n\r\n deltagelse i prøven må afholdes af andrageren. Såfremt en elev undtagelsesvis  \r\n\r\n ikke kan tilvejebringes, fungerer et af prøveudvalgets medlemmer som elev.  \r\n\r\n Under prøven stilles det andrageren som opgave at undervise eleven ud fra  \r\n\r\n nærmere angivne forudsætninger, der så vidt muligt skal svare til elevens  \r\n\r\n faktiske uddannelsestrin. Ved bedømmelsen skal der lægges vægt på, om den  \r\n\r\n pågældende kan antages at have evner til at undervise på rigtig måde under  \r\n\r\n hensyn til elevens uddannelsesniveau og til at bibringe eleven den rigtige  \r\n\r\n opfattelse af førerens pligter med hensyn til hensynsfuld kørsel og  \r\n\r\n formålstjenlig manøvrering. Han må vise evne til på klar og udtømmende måde  \r\n\r\n at bibringe viden om de pågældende forhold til personer uden forhåndskendskab  \r\n\r\n til emnet. </LI>  \r\n\r\n</UL>  \r\n\r\n<P>B. Den praktiske prøve. </P>  \r\n\r\n<UL CLASS=PLAIN-LIST>  \r\n\r\n<LI>a) Ved prøven i praktisk kørsel stilles samme krav om rutineret og  \r\n\r\n hensynsfuld kørsel som ved førerprøver til erhvervsmæssigpersonbefordring,  \r\n\r\n jfr. førerbevisbekendtgørelsens § 28. Under prøven skal eleven kunne  \r\n\r\n demonstrere afværgeteknik i kritiske situationer. </LI>  \r\n\r\n<LI>b) Ved prøven i undervisning i praktisk kørsel stilles det andrageren som  \r\n\r\n opgave at undervise eleven ud fra nærmere angivne forudsætninger - der så  \r\n\r\n vidt muligt bør svare til elevens faktiske uddannelsestrin - f.eks.: at  \r\n\r\n eleven aldrig tidligere har ført motorkøretøj, at han for første gang skal  \r\n\r\n køre på mere befærdede gader, at det er sidste undervisningstime før prøve,  \r\n\r\n at han særlig skal undervises f.eks. i bakning og vending eller lignende. Ved  \r\n\r\n bedømmelsen af prøven lægges på tilsvarende måde som nævnt under afsnit A b)  \r\n\r\n afgørende vægt, på pædagogiske evner, herunder evnen til at udnytte de  \r\n\r\n konkret opståede færdslessituationer til at belære eleven om, hvorledes denne  \r\n\r\n skal forholde sig, samt evnen til at lede eleven gennem trafikken til mindst  \r\n\r\n mulig fare og ulempe for andre trafikanter. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Nærmere regler om kravene ved prøven fastsættes  \r\n\r\n i en af justitsministeriet udarbejdet vejledning, der kan rekvireres hos  \r\n\r\n formændene for prøveudvalgene. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Aflæggelse af den mundtlige prøve kan afbrydes,  \r\n\r\n såfremt prøveudvalget finder, at aspiranten ikke vil kunne bestå prøven. </P>  \r\n\r\n<P CLASS=STK> <I>Stk. 2. </I> Den, der 3 gange har underkastet sig skriftlig  \r\n\r\n prøve, kan ikke indstilles sig påny uden særlig tilladelse fra vedkommende  \r\n\r\n prøveudvalg. Tilladelse kan kun meddeles under ganske særlige omstændigheder.  \r\n\r\n</P>  \r\n\r\n<P>Godkendelsen. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Er prøven bestået, meddeler formanden for  \r\n\r\n prøveudvalget resultatet til førerbeviskontoret på andragerens hjemsted.  \r\n\r\n Førerbeviskontoret forsyner derefter andragerens førerbevis med påtegning om  \r\n\r\n godkendelsen som kørelærer. I påtegningen skal anføres, til hvilke kategorier  \r\n\r\n af køretøjer godkendelse er meddelt. </P>  \r\n\r\n<P CLASS=STK> <I>Stk. 2. </I> Bestået prøve med motorcykel giver adgang til  \r\n\r\n at virke som kørelærer med solomotorcykel, motorcykel med sidevogn og  \r\n\r\n trehjulet motorcykel. </P>  \r\n\r\n<P CLASS=STK> <I>Stk. 3. </I> Bestået prøve med motorvogn med tilladt  \r\n\r\n totalvægt ikke over 3500 kg, jfr. § 1, stk. 2, nr 2, giver adgang til at  \r\n\r\n virke som kørelærer med motorvogn af den nævnte art samt med traktor. </P>  \r\n\r\n<P CLASS=STK> <I>Stk. 4. </I> Bestået prøve med motorvogn med påhængsvogn,  \r\n\r\n jfr. § 1, stk. 2, nr. 3, giver adgang til at virke som kørelærer med  \r\n\r\n motorvogn af enhver kategori uden eller med påhængsvogn med tilladt totalvægt  \r\n\r\n over 750 kg samt med traktor. </P>  \r\n\r\n<P CLASS=STK> <I>Stk. 5. </I> Godkendelsen gælder i 5 år, dog højst så længe  \r\n\r\n den pågældende godtgør at have førerbevis og fornyet på begæring, såfremt de  \r\n\r\n i færdselslovens § 76, stk. 3, fastsatte betingelser er opfyldt. </P>  \r\n\r\n<P CLASS=STK> <I>Stk. 6. </I> Ved flytning til anden politikreds skal  \r\n\r\n anmeldelse ske til førerbeviskontoret såvel på fraflytnings- som på  \r\n\r\n tilflytningsstedet. </P>  \r\n\r\n<P CLASS=STK> <I>Stk. 7. </I> Politiet fører en fortegnelse overgodkendte  \r\n\r\n kørelærere og giver bilinspektøren meddelelse om tilgang og afgang af  \r\n\r\n godkendte kørelærere i kredsen. </P>  \r\n\r\n<P CLASS=STK> <I>Stk. 8. </I> Det påhviler politiet lejlighedsvis at føre  \r\n\r\n kontrol med, at personer, der optræder som kørelærere, har opnået  \r\n\r\n godkendelse. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Kørelærerprøve, der af befalingsmænd under  \r\n\r\n forsvaret og civilforsvaret er bestået ved prøve aflagt for det særlige  \r\n\r\n prøveudvalg ved forsvarets motorskole, København, ligestilles med prøve  \r\n\r\n bestået i henhold til foranstående regler, således at den pågældende efter  \r\n\r\n andragende til førerbeviskontoret, der påser, at andrageren også i øvrigt  \r\n\r\n opfylder betingelserne, får godkendelse som kørelærer til den eller de  \r\n\r\n kategorier af køretøjer, hvortil den anførte prøve er bestået, jfr. herved §  \r\n\r\n 10. Dokumentation for, at prøven er bestået, sker enten ved forelæggelse af  \r\n\r\n bevis fra prøveudvalget eller for militære befalingsmænd ved forevisning af  \r\n\r\n militært førebevis med påtegning om, at vedkommende er autoriseret som  \r\n\r\n militær kørelærer. </P>  \r\n\r\n<P>Ikrafttrædelses- og overgangsbestemmelser. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Denne bekendtgørelse træder i kraft den 1.  \r\n\r\n marts 1967. Samtidig ophæves bekendtgørelse nr. 130 af 12. maj 1958 om  \r\n\r\n godkendelse af kørelærere, som ændret ved bekendtgørelge nr. 257 af 10. juli  \r\n\r\n 1962 og bekendtgørelse nr. 352 af 8. november 1962. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Godkendelse meddelt før denne bekendtgørelses  \r\n\r\n ikrafttræden bevarer sin gyldighed, indtil gyldighedsperioden for  \r\n\r\n indehaverens førerbevis udløber, dog højst i 5 år regnet fra udstedelsen  \r\n\r\n eller sidste fornyelse af førerbeviset. </P>  \r\n\r\n<P CLASS=STK> <I>Stk. 2. </I> Prøve efter de hidtil gældende regler afholdes  \r\n\r\n sidste gang i februar måned 1967 for andragere anmeldt inden 1. februar 1967.  \r\n\r\n Prøveudvalgene kan dog tillade, at andragere, der anmeldes efter dette  \r\n\r\n tidspunkt, aflægger prøve efter de hidtil gældende regler, såfremt dette kan  \r\n\r\n nås inden udgangen af februar måned 1967. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 21. november  \r\n\r\n 1966. </I> </P>  \r\n\r\n<P CLASS=UNDERSKREVET-AF ALIGN=CENTER>K. Axel Nielsen. </P>  \r\n\r\n<P CLASS=MINISTER ALIGN=RIGHT>/Eefsen. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/1966"
        },
        {
            "displayName": "Accession",
            "displayValue": "B19660039505"
        },
        {
            "displayName": "Entydig dokumentidentifikation",
            "displayValue": "CM008789"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "26/12/2000"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "395"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "21/11/1966"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 3.Kt. 1962-2-437"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}