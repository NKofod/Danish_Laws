{
    "id": 109486,
    "title": "1991 BTL 236   BETÆNKNING OVER FORSLAG TIL LOV OM ÆNDRING AF LOV OM LIGESTILLING MELLEM   MÆND OG KVINDER OG LOV OM LIGE LØN TIL MÆND OG KVINDER    NR L 236 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 236",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 236 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om ligestilling mellem  \r\n\r\n mænd og kvinder og lov om lige løn til mænd og kvinder <BR>  \r\n\r\n Nr L 236 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19920513 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Dansk Arbejdsgiverforening og Ligestillingsrådet. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Centrum-Demokraternes medlemmer samt Kai Dige Bach  \r\n\r\n (KF)) lovforslaget til <I>vedtagelse</I> med de af arbejdsministeren stillede  \r\n\r\n ændringsforslag. </P>  \r\n\r\n<P>Flertallet lægger vægt på ministerens oplysning om, at det med  \r\n\r\n ændringsforslagene er sikret, at en sag om lige løn ikke kan blokeres ved, at  \r\n\r\n en arbejdsgiver nægter at udlevere oplysninger, eller ved at en ansat ikke  \r\n\r\n ønsker, at oplysninger om pågældendes lønforhold bliver videregivet. Det er  \r\n\r\n hermed en selvfølge, at disse oplysninger behandles fortroligt. </P>  \r\n\r\n<P>Såfremt det i den kommende tid skulle vise sig, at sådanne oplysninger  \r\n\r\n bliver misbrugt, vil flertallet være parat til at se på spørgsmålet igen.  \r\n\r\n</P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, idet mindretallet  \r\n\r\n afviser, at der lovgives på det pågældende område. Arbejdsmarkedsforhold  \r\n\r\n klares bedst af arbejdsmarkedets parter. </P>  \r\n\r\n<P>Mindretallet synes i øvrigt, at det også vil være direkte diskriminerende  \r\n\r\n over for kvinder at lave særlovgivning på dette område. </P>  \r\n\r\n<P>Det må være indlysende, at udføres det samme stykke arbejde på det samme  \r\n\r\n tidspunkt, bør der gives den samme løn. Efter Fremskridtspartiets opfattelse  \r\n\r\n er problemet blæst op i et alt for højt plan. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Et <I>tredje mindretal</I> (Kai Dige Bach (KF)) indstiller lovforslaget  \r\n\r\n til <I>forkastelse</I> ved 3. behandling på grund af lovforslagets § 1, nr.  \r\n\r\n 1, § 2, nr. 2, og i særdeleshed § 2, nr. 5. Mindretallet vil redegøre for sin  \r\n\r\n stilling til de af arbejdsministeren stillede ændringsforslag ved 2.  \r\n\r\n behandling. </P>  \r\n\r\n<P>ÆndringsforslagAf <I>arbejdsministeren</I> , tiltrådt af et <I>flertal</I>  \r\n\r\n (udvalget med undtagelse af FP, CD og Kai Dige Bach (KF)): </P>  \r\n\r\n<P>Til § 1 <B>1)</B> Det under <I>nr. 1</I> foreslåede <I>§ 2, stk. 6,</I>  \r\n\r\n affattes således: </P>  \r\n\r\n<P> <I>&#187;Stk. 6.</I> Repræsentanter for Ligestillingsrådet og de i stk. 5  \r\n\r\n nævnte særligt sagkyndige kan til brug for behandlingen af konkrete sager  \r\n\r\n besigtige arbejdets udførelse på de implicerede virksomheder, hvis der indgås  \r\n\r\n en aftale med virksomheden herom.&#171; </P>  \r\n\r\n<P>Til § 2 <B>2)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 1</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Bedømmelsen af arbejdets værdi skal ses ud fra en  \r\n\r\n helhedsvurdering af relevante kvalifikationer og andre relevante  \r\n\r\n faktorer.&#171; </P>  \r\n\r\n<P>Stk. 3 bliver herefter stk. 4.' </P>  \r\n\r\n<P> <B>3)</B> Den under <I>nr. 3</I> foreslåede affattelse af <I>§ 3, stk.  \r\n\r\n 2,</I> affattes således: </P>  \r\n\r\n<P> <I>&#187;Stk. 2.</I> Det påhviler arbejdsgiveren at bevise, at en  \r\n\r\n afskedigelse ikke er foretaget i strid med reglerne i stk. 1. Dette gælder  \r\n\r\n dog ikke, hvis afskedigelsen finder sted mere end 1 år efter, at  \r\n\r\n lønmodtageren har fremsat krav om ligeløn.&#171; </P>  \r\n\r\n<P> <B>4)</B> I den under <I>nr. 3</I> foreslåede affattelse af <I>§ 3, stk.  \r\n\r\n 3,</I> indsættes i 1. pkt. efter &#187;påstand herom&#171; ordene: &#187;,  \r\n\r\n medmindre det i særlige tilfælde efter en afvejning af parternes interesse  \r\n\r\n findes åbenbart urimeligt at kræve ansættelsesforholdet opretholdt eller  \r\n\r\n genoprettet&#171;. </P>  \r\n\r\n<P> <B>5)</B>  <I>Nr. 4</I> affattes således: </P>  \r\n\r\n<P> <B>&#187;4.</B> I <I>§ 5 a</I> indsættes efter stk. 2 som nyt stykke:  \r\n\r\n</P>  \r\n\r\n<P> <I>&#187;Stk. 3.</I> Arbejdsgiveren skal udlevere de nødvendige  \r\n\r\n oplysninger, der giver mulighed for at vurdere, om loven er overholdt.  \r\n\r\n Såfremt oplysninger omhandler enkeltpersoners lønforhold, skal de pågældende  \r\n\r\n have meddelelse om, at oplysningerne er givet, og oplysningerne skal  \r\n\r\n behandles fortroligt.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Udtrykket &#187;der indgås en aftale med virksomheden  \r\n\r\n herom&#171; indebærer, at arbejdsgiveren kan modsætte sig besigtigelse på  \r\n\r\n virksomheden. Hvis det viser sig, at virksomhederne mod forventning modsætter  \r\n\r\n sig anmodning om besigtigelse, vil flertallet tage spørgsmålet op til fornyet  \r\n\r\n overvejelse. </P>  \r\n\r\n<P>Til nr. 2 For at undgå fortolkningstvivl og risiko for  \r\n\r\n modsætningsslutninger foreslås det foreslåede § 1, stk. 3, præciseret og  \r\n\r\n forenklet som anført. </P>  \r\n\r\n<P>Til nr. 3 Der foreslås indsat en begrænsning i lønmodtagerens  \r\n\r\n procesfordel, idet den bevisbyrde, der i afskedigelsessager, hvor der er  \r\n\r\n fremsat krav om lige løn, påhviler arbejdsgiveren, tidsmæssigt begrænses ved,  \r\n\r\n at der indsættes en frist på 1 år i bestemmelsen. Der bør være en vis  \r\n\r\n tidsmæssig sammenhæng mellem fremsættelsen af kravet om lige løn og en  \r\n\r\n eventuel afskedigelse. I modsat fald vil lønmodtageren altid kunne påstå, at  \r\n\r\n arbejdsgiveren har afskediget pågældende, fordi kravet om lige løn er  \r\n\r\n fremsat. Er der gået flere år fra fremsættelsen af kravet og afskedigelsen,  \r\n\r\n taler meget for, at det er andre grunde end fremsættelse af kravet om lige  \r\n\r\n løn, der har fremkaldt afskedigelsen. </P>  \r\n\r\n<P>Til nr. 4 Der foreslås indsat en tilsvarende bestemmelse som i  \r\n\r\n ligebehandlingslovens § 16, stk. 1. Bestemmelsen går ud på, at hvis  \r\n\r\n arbejdsforholdet mellem lønmodtageren og arbejdsgiveren er ødelagt, bør  \r\n\r\n lønmodtageren ikke have ubetinget krav på genansættelse, hvorimod godtgørelse  \r\n\r\n for afskedigelsen fortsat vil være til stede. Det foreslås derfor, at  \r\n\r\n bestemmelsen formuleres, så der forbliver en mulighed for ophævelse af  \r\n\r\n ansættelsesforholdet, hvis det findes åbenbart urimeligt at opretholde det.  \r\n\r\n</P>  \r\n\r\n<P>Til nr. 5 Ændringsforslaget sikrer, at personlige oplysninger ikke  \r\n\r\n misbruges. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1992"
        },
        {
            "displayName": "Accession",
            "displayValue": "199114K00236"
        },
        {
            "displayName": "Entydig dokumentidentifikation",
            "displayValue": "CL002285"
        },
        {
            "displayName": "Dato for førstegangsindlæggelse",
            "displayValue": "02/06/1992"
        },
        {
            "displayName": "Dato for indlæggelse",
            "displayValue": "02/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "236"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}