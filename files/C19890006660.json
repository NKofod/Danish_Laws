{
    "id": 69638,
    "title": "Vejledning til bekendtgørelse om genoptagelse som nyt medlem af en arbejdsløshedskasse efter slettelse på grund af svig m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 66 af 08/05/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om genoptagelse  \r\n\r\n som nyt medlem af en arbejdsløshedskasse efter slettelse på grund af svig  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsløshedsforsikringslovens § 87, stk. 4, giver direktøren for  \r\n\r\n arbejdsløshedsforsikringen bemyndigelse til at fastsætte regler om ret til  \r\n\r\n genoptagelse som nyt medlem i en kasse for medlemmer, der slettes enten på  \r\n\r\n grund af svig over for kassen jf. lovens § 87, stk. 1, eller fordi de ikke  \r\n\r\n har overholdt deres forpligtelse til at tilbagebetale deres gæld til kassen,  \r\n\r\n jf. lovens § 86, stk. 3. </P>  \r\n\r\n<P> <I>Ved slettelse ophører medlemsrettighederne, og medlemsancienniteten  \r\n\r\n afbrydes, uanset om genoptagelsen finder sted umiddelbart efter  \r\n\r\n slettelsen.</I>  </P>  \r\n\r\n<P>For at blive genoptaget som nyt medlem, skal lovens almindelige  \r\n\r\n betingelser for ret til optagelse være opfyldt. </P>  \r\n\r\n<P>Genoptagelse som nyt medlem kan som hovedregel tidligst finde sted fra det  \r\n\r\n tidspunkt, hvor kassen har modtaget medlemmets skriftlige anmodning om  \r\n\r\n genoptagelse, jf. principperne om optagelse i Direktoratet for  \r\n\r\n Arbejdsløshedsforsikringens bekendtgørelse nr. 499 af 19. august 1988 om  \r\n\r\n optagelse i en statsanerkendt arbejdsløshedskasse for lønmodtagere. </P>  \r\n\r\n<P>Medlemmet kan først opnå ret til dagpenge 1 år efter genoptagelsen. </P>  \r\n\r\n<P> <B>Til § 1 - genoptagelse efter slettelse på grund af svig over for  \r\n\r\n kassen</B>  </P>  \r\n\r\n<P>Det fremgår af bestemmelsen, at medlemmet kan genoptages, hvis de  \r\n\r\n almindelige optagelsesbetingelser er opfyldt, og pågældende har indfriet sin  \r\n\r\n gæld til kassen. </P>  \r\n\r\n<P>Der kan endvidere ske genoptagelse, hvis medlemmet har indgået et  \r\n\r\n skriftligt, frivilligt forlig om tilbagebetaling af gælden med en nærmere  \r\n\r\n defineret afdragsordning. </P>  \r\n\r\n<P>Hvis gælden ikke overstiger 10 x højeste dagpenge pr. uge, jf.  \r\n\r\n arbejdsløshedsforsikringslovens § 47, skal gælden være afviklet inden for  \r\n\r\n højst 3 år. Kassen må således ikke godkende et forlig <I>som betingelse for  \r\n\r\n genoptagelse,</I> hvis afviklingsperioden er længere. </P>  \r\n\r\n<P>Hvis gælden overstiger ovennævnte beløb, kan direktøren i forbindelse med  \r\n\r\n tilladelsen til genoptagelse godkende et forlig med en længere  \r\n\r\n afviklingsperiode end 3 år. Gælden skal dog som hovedregel altid kunne  \r\n\r\n afvikles, inden medlemmet fylder 67 år. </P>  \r\n\r\n<P>Hvis forliget indebærer en i forhold til gældens størrelse symbolsk  \r\n\r\n afdragsordning, som vil indebære, at gælden ikke vil kunne afvikles inden for  \r\n\r\n de anførte frister, kan forliget ikke danne grundlag for genoptagelse. </P>  \r\n\r\n<P>Der henvises i øvrigt til Direktoratet for Arbejdsløshedsforsikringens  \r\n\r\n bekendtgørelse nr. 756 af 2. december 1987 med tilhørende vejledning om  \r\n\r\n arbejdsløshedskassernes inddrivelse af dagpenge - eller efterlønsbeløb, som  \r\n\r\n skal tilbagebetales af medlemmet. </P>  \r\n\r\n<P>Hvis tilbagebetalingskravet helt eller delvis hidrører fra uberettiget  \r\n\r\n modtagne dagpenge eller efterløn m.v. i tidligere skatteår, er det endelig en  \r\n\r\n forudsætning for genoptagelse, at medlemmet giver kassen fuldmagt til på  \r\n\r\n grundlag af tilbagebetalingskravet at kræve ændring af medlemmets  \r\n\r\n skatteansættelse for tidligere år samt giver kassen transport i krav på  \r\n\r\n &#187;overskydende skat&#171; som følge af omligningen. </P>  \r\n\r\n<P>Hvis tilbagebetalingskravet alene vedrører uberettiget modtagne dagpenge  \r\n\r\n eller efterløn m.v. i det løbende skatteår, kan kassen straks modregne  \r\n\r\n skatten af kravet i sine løbende skatteindbetalinger til  \r\n\r\n Statsskattedirektoratet. </P>  \r\n\r\n<P>Hvis kassen ikke udnytter denne mulighed, skal genoptagelse dog også i  \r\n\r\n disse situationer betinges af fuldmagt til at kræve omligning samt transport  \r\n\r\n i overskydende skat. </P>  \r\n\r\n<P>Det bemærkes, at evt. indbetaling af overskydende skat ikke kan betragtes  \r\n\r\n som afdrag efter forliget, men alene kan nedbringe gælden. </P>  \r\n\r\n<P> <B>Til § 3 - hvem kan give tilladelse til genoptagelse</B>  </P>  \r\n\r\n<P>I alle tilfælde, hvor gælden er indfriet fuldt ud, kan tilladelse til  \r\n\r\n genoptagelse gives af en kasse. </P>  \r\n\r\n<P>En kasse kan også give tilladelsen, hvis gælden ikke overstiger 10 x  \r\n\r\n højeste dagpenge pr. uge, jf. arbejdsløshedsforsikringslovens § 47. </P>  \r\n\r\n<P>Hvis medlemmet ansøger om genoptagelse som nyt medlem i en anden kasse end  \r\n\r\n den, som har udbetalt de uberettiget modtagne dagpenge m.v., påhviler det  \r\n\r\n medlemmet at oplyse den nye kasse om tilbagebetalingskravet. Det påhviler den  \r\n\r\n nye kasse at sikre sig, at betingelserne i § 1 er opfyldt. </P>  \r\n\r\n<P>I de tilfælde, hvor tilladelse til genoptagelse som nyt medlem kan gives  \r\n\r\n af direktøren for arbejdsløshedsforsikringen, skal kassens indstilling  \r\n\r\n vedlægges dokumentation for, at betingelserne i § 1 er opfyldt. Det bemærkes,  \r\n\r\n at det er direktøren for arbejdsløshedsforsikringen, der tager stilling til,  \r\n\r\n om afdragsordningen ifølge det frivillige forlig kan godkendes. </P>  \r\n\r\n<P> <B>Til § 4 - slettelse i tilfælde hvor forlig ikke overholdes</B>  </P>  \r\n\r\n<P>Hvis et medlem ikke afdrager sin gæld til kassen i overensstemmelse med  \r\n\r\n vilkårene i det frivillige forlig, er forliget misligholdt, og hele  \r\n\r\n restgælden forfalder til betaling, medmindre medlemmet overholder anden  \r\n\r\n aftale med kassen om betaling, eksempelvis en aftale om midlertidig henstand  \r\n\r\n eller midlertidig nedsættelse af afdragene. </P>  \r\n\r\n<P>Der henvises herom til vejledningen til direktoratets bekendtgørelse nr.  \r\n\r\n 756 af 2. december 1987 om arbejdsløshedskassernes inddrivelse af dagpenge-  \r\n\r\n eller efterlønsbeløb, som skal tilbagebetales af medlemmerne. </P>  \r\n\r\n<P>Kassen skal i sådanne tilfælde forelægge for direktøren for  \r\n\r\n arbejdsløshedsforsikringen, om pågældende skal slettes som medlem af kassen.  \r\n\r\n I forbindelse med forelæggelsen skal kassen give en redegørelse for  \r\n\r\n betalingsforløbet, herunder om der er givet henstand m.v., samt om årsagen  \r\n\r\n til misligholdelsen. Det skal fremgå, at medlemmet udtrykkeligt er gjort  \r\n\r\n opmærksom på, at manglende betaling vil medføre indstilling om slettelse.  \r\n\r\n</P>  \r\n\r\n<P>Kassen skal endvidere oplyse, om medlemmet er villig til at indfri  \r\n\r\n restgælden eller til at indgå et nyt skriftligt, frivilligt forlig. </P>  \r\n\r\n<P>Hvis der er tale om en mindre overskridelse af betalingsfristen, kan  \r\n\r\n kassen søge at bringe sagen i orden med medlemmet. </P>  \r\n\r\n<P>Forelæggelse for direktøren for arbejdsløshedsforsikringen skal derfor  \r\n\r\n først ske, når betalingsfristen er overskredet med 3 uger. </P>  \r\n\r\n<P> <B>Til § 5 - genoptagelse efter slettelse på grund af misligholdelse af  \r\n\r\n betalingspligt</B>  </P>  \r\n\r\n<P>Også i tilfælde, hvor et medlem er slettet af kassen, fordi uberettiget  \r\n\r\n modtagne dagpenge m.v. ikke er tilbagebetalt inden den frist, kassen har  \r\n\r\n fastsat - eksempelvis i et frivilligt forlig - er genoptagelse som nyt medlem  \r\n\r\n betinget af, at de almindelige optagelsesbetingelser er opfyldt, jf.  \r\n\r\n vejledningen til § 1. </P>  \r\n\r\n<P>Genoptagelsen er i denne situation betinget af, at (rest)gælden er  \r\n\r\n indfriet fuldt ud, eller at der er indgået et skriftligt, frivilligt forlig  \r\n\r\n med en rimelig afdragsordning. Der ligger heri, at afdragene skal have en  \r\n\r\n sådan størrelse, at gælden kan være afviklet inden for en nærmere afgrænset  \r\n\r\n periode. </P>  \r\n\r\n<P>Tilladelse til genoptagelse efter denne bestemmelse kan alene gives af  \r\n\r\n direktøren for arbejdsløshedsforsikringen efter indstilling fra kassen.  \r\n\r\n Kassens indstilling skal vedlægges dokumentation for, at gælden er indfriet,  \r\n\r\n eller kopi af det frivillige forlig. Direktøren for  \r\n\r\n arbejdsløshedsforsikringen afgør, om forliget indebærer en rimelig  \r\n\r\n afdragsordning. </P>  \r\n\r\n<P> <B>Til § 7 - ikrafttrædelse</B>  </P>  \r\n\r\n<P>Bekendtgørelsen træder i kraft den 1. juni 1989. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 8. maj 1989 </I> </P>  \r\n\r\n<P CLASS=UNDERSKREVET-AF ALIGN=CENTER>VIBEKE DALBRO </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/05/1989"
        },
        {
            "displayName": "Accession",
            "displayValue": "C19890006660"
        },
        {
            "displayName": "Entydig dokumentidentifikation",
            "displayValue": "CM028824"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/05/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "6.kt., 87-122-601"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}