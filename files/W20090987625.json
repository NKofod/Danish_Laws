{
    "id": 128286,
    "title": "Genoptagelse, sagsbehandlingsfejl, kompetence, lønmodtagerbegrebet, lov om en aktiv beskæftigelsesindsats § 43, virksomhedspraktik, ikke ”lønmodtager” i ansættelsesbevislovens forstand, ankenævnet ikke kompetent til at behandle sagen",
    "documentTypeId": "240",
    "isSagsforlobPeriodValid": true,
    "shortName": "KEN nr 9876 af 14/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Genoptagelse, sagsbehandlingsfejl, kompetence, lønmodtagerbegrebet, lov om en aktiv beskæftigelsesindsats § 43, virksomhedspraktik, ikke ”lønmodtager” i ansættelsesbevislovens forstand, ankenævnet ikke kompetent til at behandle sagen</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager havde været i virksomhedspraktik i henhold til lov om en aktiv beskæftigelsesindsats.</div>\r\n        </p>\r\n        <p class=\"Tekst2\">\r\n          <div>Klager anførte, at han i kraft af virksomhedspraktikken måtte være omfattet af § 43 i lov om en aktiv beskæftigelsesindsats.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at der på denne baggrund var grundlag for at genoptage sagen, idet ankenævnet ikke tidligere havde forholdt sig til denne bestemmelse.</div>\r\n        </p>\r\n        <p class=\"Tekst2\">\r\n          <div>Ankenævnet fastholdt imidlertid sin tidligere afgørelse men med en ændret begrundelse.</div>\r\n        </p>\r\n        <p class=\"Tekst2\">\r\n          <div>Det var ankenævnets vurdering, at klager ikke kunne anses for omfattet af ansættelsesbevislovens lønmodtagerbegreb, da klager var ansat i virksomhedspraktik.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at det i § 43 i lov om en aktiv beskæftigelsesindsats var fastsat, at personer i virksomhedspraktik ikke er omfattet af de for lønmodtagere gældende regler fastsat i henhold til eller ved lov.</div>\r\n        </p>\r\n        <p class=\"Tekst2\">\r\n          <div>Ankenævnet fastholdt derved sin tidligere afgørelse dog med en ændret begrundelse.</div>\r\n        </p>\r\n      </div>\r\n      <p class=\"TekstV\">Ankenævnet har på møde den 17. november 2008 truffet afgørelse om, at ankenævnet ikke har kompetence til at behandle sagen.</p>\r\n      <p class=\"TekstV\">I e-mail af den 7. april 2009 anfører De, at nævnet i denne sag har overset § 43 i lov om en aktiv beskæftigelsesindsats, som De mener at være omfattet af i forbindelse med Deres virksomhedspraktik.</p>\r\n      <p class=\"TekstV\">Ankenævnet har på møde den 13. maj 2009 taget stilling til, om disse forhold giver grundlag for at genoptage sagen.</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Ankenævnet finder, at der er grundlag for at genoptage sagen.</p>\r\n      <p class=\"TekstV\">Ankenævnet fastholder imidlertid sin afgørelse af den 18. november 2008 men med en ændret begrundelse.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Afgørelsen af, om der skal ske genoptagelse af en sag, beror på en vurdering af, om der er fremkommet nye væsentlige retlige eller faktiske oplysninger i forhold til det oplysningsgrundlag, der forelå, da den afgørelse, der ønskes genoptaget, blev truffet, eller der er sket væsentlige sagsbehandlingsfejl.</p>\r\n      <p class=\"TekstV\">Ankenævnet har vurderet, at der er sket en væsentlig sagsbehandlingsfejl i forbindelse med nævnets tidligere afgørelse, idet nævnet ikke på dette tidspunkt forholdt sig til § 43 i lov om en aktiv beskæftigelsesindsat, selvom De i et brev til nævnet havde omtalt denne bestemmelse.</p>\r\n      <p class=\"TekstV\">Ankenævnet finder, at dette giver grundlag for at genoptage sagen.</p>\r\n      <p class=\"TekstV\">Ankenævnet har herefter vurderet sagen på ny.</p>\r\n      <p class=\"TekstV\">Ankenævnet har herefter vurderet, at De ikke kan anses for omfattet af ansættelsesbevislovens lønmodtagerbegreb.</p>\r\n      <p class=\"TekstV\">Ankenævnet har lagt vægt på, at det i § 43 i lov om en aktiv beskæftigelsesindsats er fastsat, at personer i virksomhedspraktik ikke er omfattet af de for lønmodtagere gældende regler fastsat i henhold til eller ved lov.</p>\r\n      <p class=\"TekstV\">Da De var ansat i virksomhedspraktik, var De ikke omfattet af ansættelsesbevisloven, og ankenævnet har dermed ikke kompetence til at behandle sagen.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 1 og 2, i lov om arbejdsgiverens pligt til at underrette lønmodtageren om vilkårene for ansættelsen, jf. lovbekendtgørelse nr. 1011 af 15. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 43, stk. 1, i lov om en aktiv beskæftigelsesindsats, jf. lovbekendtgørelse nr. 1074 af 7. september 2007.</p>\r\n      </p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens faktiske og retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsgiver</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om ansættelsesbeviser jf. lovbekendtgørelse nr. 1011 af 15. august 2007:</span></p>\r\n      <p class=\"TekstV\" style=\"text-align: Center;\"><span class=\"Italic\">Anvendelsesområde</span></p>\r\n      <p class=\"TekstV\"><span class=\"Bold\">§ 1.</span> Denne lov gælder for alle lønmodtagere, hvis ansættelsesforhold har en varighed på mere end 1 måned, og hvis gennemsnitlige ugentlige arbejdstid overstiger 8 timer. Loven gælder ikke for personer, som er omfattet af sømandsloven.</p>\r\n      <p class=\"TekstV\"><span class=\"Italic\">Stk. 2.</span> Som lønmodtagere anses personer, der modtager vederlag for personligt arbejde i tjenesteforhold.</p>\r\n      <p class=\"TekstV\"><span class=\"Italic\">Stk. 3.</span> Loven finder ikke anvendelse, i det omfang en pligt for arbejdsgiveren til at give lønmodtageren oplysninger om ansættelsesforholdet følger af kollektiv overenskomst og denne indeholder regler, der som minimum svarer til bestemmelserne i direktiv nr. 91/533 om arbejdsgiverens pligt til at underrette arbejdstageren om vilkårene for arbejdskontrakten eller ansættelsesforholdet.</p>\r\n      <p class=\"TekstV\"><span class=\"Italic\">Stk. 4.</span> Loven kan ikke ved aftale fraviges til ugunst for lønmodtageren, jf. dog stk. 3.</p>\r\n      <p class=\"TekstV\"><span class=\"Italic\">Stk. 5.</span> Beskæftigelsesministeren kan bestemme, at lønmodtagere, som har lejlighedsvist arbejde eller arbejde af særlig karakter, ikke skal være omfattet af denne lov.</p>\r\n      <p class=\"TekstV\"><span class=\"Bold\">Lov om en aktiv beskæftigelsesindsats jf. lovbekendtgørelse nr. 1074 af 7. september 2007:</span></p>\r\n      <p class=\"TekstV\" style=\"text-align: Center;\"><span class=\"Italic\">Kapitel 11</span></p>\r\n      <p class=\"TekstV\" style=\"text-align: Center;\"><span class=\"Italic\">Virksomhedspraktik</span></p>\r\n      <p class=\"TekstV\"><span class=\"Bold\">§ 43.</span> Personer i virksomhedspraktik er ikke omfattet af de for lønmodtagere gældende regler fastsat i henhold til eller ved lov eller ved kollektiv overenskomst m.v.</p>\r\n      <p class=\"TekstV\"><span class=\"Italic\">Stk. 2.</span> Personer i virksomhedspraktik er uanset bestemmelsen i stk. 1 omfattet af arbejdsmiljølovgivningen og lov om forbud mod forskelsbehandling på arbejdsmarkedet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090987625"
        },
        {
            "displayName": "Entydig dokumentidentifikation",
            "displayValue": "BE003782"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9876"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "14/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5500001-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}