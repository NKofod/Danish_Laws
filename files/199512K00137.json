{
    "id": 112443,
    "title": "1995 LSF 137   FORSLAG TIL LOV OM ÆNDRING AF LOV OM ERHVERVSSKOLER (SAMARBEJDE MED   ARBEJDSMARKEDSUDDANNELSESCENTRE M.V.) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 137",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 137 </P>  \r\n\r\n<P></P>  \r\n\r\n<P>Forslag til Lov om ændring af lov om erhvervsskoler (Samarbejde med  \r\n\r\n arbejdsmarkedsuddannelsescentre m.v.) </P>  \r\n\r\n<P></P>  \r\n\r\n<P>Fremsat af undervisningsministeren (Ole Vig Jensen) </P>  \r\n\r\n<P></P>  \r\n\r\n<P>den 13. december 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 26. marts 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960030930\"> Lov nr. 309 af 24/04/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om erhvervsskoler, jf. lovbekendtgørelse nr. 689 af 20. juli 1994,  \r\n\r\n som ændret ved § 2 i lov nr. 319 af 17. maj 1995 og lov nr. 1127 af 20.  \r\n\r\n december 1995, foretages følgende ændringer: </P>  \r\n\r\n<P> <B>1.</B>  <I>§ 25 a, stk. 1,</I> affattes således: </P>  \r\n\r\n<P>&#187;Skolerne samarbejder med andre erhvervsskoler,  \r\n\r\n arbejdsmarkedsuddannelsescentre og andre uddannelsesinstitutioner i et lokalt  \r\n\r\n fællesskab. Samarbejdet har til formål at sikre, at skolerne udnytter deres  \r\n\r\n ressourcer bedst muligt, og at de informerer og vejleder samordnet om deres  \r\n\r\n samlede uddannelsesudbud. Samarbejdet kan angå udbudet af uddannelser. Som  \r\n\r\n led i samarbejdet danner skolerne et lokalt fælles samarbejdsforum, som mødes  \r\n\r\n mindst en gang hvert kvartal.&#171; </P>  \r\n\r\n<P> <B>2.</B>  <I>§ 25 a, stk. 2,</I> affattes således: </P>  \r\n\r\n<P> <I>&#187;Stk. 2.</I> Undervisningsministeren kan yde tilskud til skolers  \r\n\r\n deltagelse i lokale skolesamarbejder og kan fastsætte nærmere regler om  \r\n\r\n ydelse af tilskud. Tilskud til samarbejde med et  \r\n\r\n arbejdsmarkedsuddannelsescenter kan ydes i henhold til regler fastsat efter  \r\n\r\n forhandling med arbejdsministeren.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>I lov om erhvervsskoler, jf. lovbekendtgørelse nr. 689 af 20. juli 1994,  \r\n\r\n som ændret ved § 2 i lov nr. 319 af 17. maj 1995, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 25a, stk. 1,</I> affattes således: </P>  \r\n\r\n<P>&#187;Skolerne samarbejder med andre erhvervsskoler,  \r\n\r\n arbejdsmarkedsuddannelsescentre og andre uddannelsesinstitutioner i et lokalt  \r\n\r\n fællesskab. Samarbejdet har til formål at sikre, at skolerne udnytter deres  \r\n\r\n ressourcer bedst muligt, og at de informerer og vejleder samordnet om deres  \r\n\r\n samlede uddannelsesudbud. Samarbejdet kan angå udbudet af uddannelser. Som  \r\n\r\n led i samarbejdet danner skolerne et lokalt fælles samarbejdsforum, som mødes  \r\n\r\n mindst en gang hvert kvartal.&#171;. </P>  \r\n\r\n<P> <B>2.</B>  <I>§ 25a, stk. 2,</I> affattes således: </P>  \r\n\r\n<P>&#187; <I>Stk. 2.</I> Undervisningsministeren kan yde tilskud til skolers  \r\n\r\n deltagelse i lokale skolesamarbejder og kan fastsætte nærmere regler om  \r\n\r\n ydelse af tilskud. Tilskud til samarbejde med et  \r\n\r\n arbejdsmarkedsuddannelsescenter kan ydes i henhold til regler, fastsat efter  \r\n\r\n forhandling med arbejdsministeren.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget er led i regeringens bestræbelser på at styrke og skabe bedre  \r\n\r\n sammenhæng i voksen- og efteruddannelsesindsatsen. </P>  \r\n\r\n<P>Forslaget stilles på baggrund af § 1, nr. 13 og 14, med tilsvarende  \r\n\r\n indhold i arbejdsministerens lovforslag om ændring af lov om  \r\n\r\n arbejdsmarkedsuddannelsescentre (L 103). </P>  \r\n\r\n<P>Ved lov nr. 507 af 30. juni 1993 om ændring af lov om erhvervsuddannelser  \r\n\r\n og lov om erhvervsskoler (Uddannelser for voksne og samarbejde med  \r\n\r\n arbejdsmarkedsuddannelsescentre m.v.) blev der i erhvervsskoleloven som ny §  \r\n\r\n 25 a indsat en bestemmelse om samarbejde mellem erhvervsskoler,  \r\n\r\n arbejdsmarkedsuddannelsescentre og andre uddannelsesinstitutioner i et lokalt  \r\n\r\n fællesskab. En tilsvarende bestemmelse blev samtidig indsat som § 27 i lov  \r\n\r\n nr. 431 af 30. juni 1993 om arbejdsmarkedsuddannelsescentre. Bestemmelserne  \r\n\r\n blev indført som led i arbejdsmarkedsuddannelsesreformen i 1993 med baggrund  \r\n\r\n i betænkning nr. 1234 om samordning af den voksenrettede voksen- og  \r\n\r\n efteruddannelsesindsats. </P>  \r\n\r\n<P>Lov nr. 507 af 30. juni 1993 (Folketingstidende 1992-93, FF sp. 5499,  \r\n\r\n 10495, 10711; tillæg A, sp. 6265; tillæg B sp. 1463), hvis § 2 ændrede lov om  \r\n\r\n erhvervsskoler, er indarbejdet i bekendtgørelse nr. 689 af 20. juli 1994 af  \r\n\r\n lov om erhvervsskoler. </P>  \r\n\r\n<P>Efter bestemmelsen i § 25 a og den tilsvarende bestemmelse i lov om  \r\n\r\n arbejdsmarkedsuddannelsescentre har uddannelsesinstitutionerne pligt til at  \r\n\r\n indgå i et samarbejde, der kan angå udbudet af uddannelser, kurser og  \r\n\r\n vejledningsaktiviteter m.v. og gensidig meddelelse af oplysninger om  \r\n\r\n planlagte eller forventede initiativer. Der er således allerede i den  \r\n\r\n gældende lovgivning stillet krav til skolerne om at samarbejde. </P>  \r\n\r\n<P>De hidtidige erfaringer viser, at der en række steder er indledt et godt  \r\n\r\n samarbejde skolerne imellem, men de viser også, at der er steder, hvor  \r\n\r\n samarbejdet kunne fungere langt bedre. </P>  \r\n\r\n<P>For at styrke voksen- og efteruddannelsesindsatsen er det afgørende, at  \r\n\r\n der lokalt etableres et velfungerende skolesamarbejde - både af hensyn til  \r\n\r\n den bedst mulige udnyttelse af ressourcerne til voksen- og efteruddannelse og  \r\n\r\n af hensyn til uddannelsesudbudets kvalitet og relevans, herunder en bedre  \r\n\r\n samordning af de forskellige uddannelsesudbud, med tilhørende information og  \r\n\r\n vejledning. </P>  \r\n\r\n<P>Undervisningsministeren og arbejdsministeren er enige om, at der skal ske  \r\n\r\n en styrkelse og udbygning af det lokale skolesamarbejde. Med lovforslaget  \r\n\r\n bliver det et krav, at de respektive skoler etablerer et mere formaliseret  \r\n\r\n samarbejde på linie med de mange gode eksempler, der allerede findes rundt om  \r\n\r\n i landet. </P>  \r\n\r\n<P>Som led i samarbejdet skal skolerne danne et lokalt fælles  \r\n\r\n samarbejdsforum, som mødes mindst en gang hvert kvartal. Lovforslaget  \r\n\r\n betyder, at skolerne skal samarbejde om fælles udnyttelse af ledige  \r\n\r\n ressourcer - lærere, udstyr, lokaler m.v. - og fælles information og  \r\n\r\n vejledning af både virksomheder og borgere. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Undervisningsministerens udnyttelse af forslagets § 1, nr. 2 (forslag til  \r\n\r\n nyt stk. 2 i § 25a) kan medføre en offentlig merudgift. Forslaget skønnes  \r\n\r\n ikke at have nævneværdige administrative konsekvenser. Tilskud til skolerne  \r\n\r\n til lokalt skolesamarbejde forudsættes ydet efter objektive kriterier som  \r\n\r\n aktivitetsstyrede tilskud af den pulje, der foreslås afsat på forslag til  \r\n\r\n finanslov for 1996, § 20.12.25. </P>  \r\n\r\n<P> <I>Konsekvenser i forhold til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>Erhvervsøkonomiske og miljømæssige konsekvenser</I>  </P>  \r\n\r\n<P>Lovforslaget har ikke erhvervsøkonomiske eller miljømæssige konsekvenser.  \r\n\r\n</P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget til ændring af § 25a, stk. 1, i lov om erhvervsskoler har til  \r\n\r\n formål at præcisere formålet med skolesamarbejdet. </P>  \r\n\r\n<P>Undervisningsministeren og arbejdsministeren er enige om, at der skal ske  \r\n\r\n en styrkelse og udbygning af det lokale skolesamarbejde. Ved de foreslåede  \r\n\r\n lovændringer på de to ministerområder bliver de respektive skoleområder  \r\n\r\n pålagt at indlede et mere formaliseret samarbejde. Det er op til lokal  \r\n\r\n afgørelse nærmere at udforme en samarbejdsstruktur, der passer til de lokale  \r\n\r\n forhold. Som minimum skal skolerne danne et samarbejdsforum, som mødes mindst  \r\n\r\n en gang hvert kvartal. </P>  \r\n\r\n<P>Det er hensigten, at eksisterende velfungerende skolesamarbejder, herunder  \r\n\r\n samarbejdsformer med fællesudvalg, skal kunne opfylde denne forpligtelse.  \r\n\r\n Skolerne bevarer som hidtil deres selvstyre, dvs. der flyttes ikke kompetence  \r\n\r\n fra skolernes bestyrelser til et samarbejdsforum eller andre  \r\n\r\n samarbejdsorganer. </P>  \r\n\r\n<P>Deltagerne i det lokale samarbejde vil som minimum blive erhvervsskoler og  \r\n\r\n AMU-centre samt voksenuddannelsescentre (VUC). Eventuelt vil samarbejdet  \r\n\r\n efter lokal beslutning af institutionerne også kunne omfatte gymnasier,  \r\n\r\n videregående uddannelsesinstitutioner, social- og sundhedsskoler,  \r\n\r\n daghøjskoler og andre (lokale) uddannelsesinstitutioner, alt efter lokale  \r\n\r\n traditioner og behov. </P>  \r\n\r\n<P>De samarbejdende skoler eller de enkelte skoler skal naturligvis som  \r\n\r\n hidtil kunne indgå samarbejdsaftaler med andre skoler. Desuden kan  \r\n\r\n Arbejdsformidlingen indgå i samarbejdet om vejledning af virksomheder og  \r\n\r\n borgere, hvor der lokalt er ønske eller behov. </P>  \r\n\r\n<P>Samarbejdet skal som minimum omhandle udnyttelse af ledige ressourcer -  \r\n\r\n lærere, udstyr, lokaler m.v. og information og vejledning af såvel  \r\n\r\n virksomheder som borgere. Desuden kan skolerne samarbejde om udbud af  \r\n\r\n uddannelser, ligesom skolerne gensidigt bør oplyse hinanden om planlagte  \r\n\r\n eller forventede initiativer. Udnyttelse af ledige ressourcer indebærer som  \r\n\r\n hidtil en betaling mellem de involverede skoler. </P>  \r\n\r\n<P>Som eksempler på opgaver for det lokale skolesamarbejde, som naturligt vil  \r\n\r\n kunne behandles i et fælles samarbejdsforum kan nævnes: </P>  \r\n\r\n<P>- samarbejde om at anvende hinandens ledige ressourcer, hvor det er  \r\n\r\n økonomisk og uddannelsesmæssigt forsvarligt, </P>  \r\n\r\n<P>- stillingtagen til eventuel oprettelse af fælles vejledningscentre især  \r\n\r\n rettet mod borgerne og </P>  \r\n\r\n<P>- samarbejde om at give en mere synlig, koordineret og gennemskuelig  \r\n\r\n uddannelsesrådgivning til virksomhederne. </P>  \r\n\r\n<P>Herudover bør skolerne samarbejde om andre informations- og  \r\n\r\n vejledningsaktiviteter, f.eks. fælles informationsmateriale om voksen- og  \r\n\r\n efteruddannelse, fælles uddannelse af vejledere/lærere i emner af fælles  \r\n\r\n interesse, fælles markedsføringsinitiativer, fælles kursuskatalog m.v. </P>  \r\n\r\n<P>Forpligtelsen til at danne et lokalt fælles samarbejdsforum vil ikke være  \r\n\r\n til hinder for, at skolerne fortsat kan samarbejde om andre opgaver og med  \r\n\r\n andre uddannelsesinstitutioner. </P>  \r\n\r\n<P>Til nr. 2 </P>  \r\n\r\n<P>Det oprindelige stk. 2 ophæves som følge af den foreslåede ændring af stk.  \r\n\r\n 1. </P>  \r\n\r\n<P>Ved forslaget til et nyt stk. 2 indføres hjemmel til, at der kan ydes  \r\n\r\n tilskud til en skoles deltagelse i et lokalt skolesamarbejde. </P>  \r\n\r\n<P>Tilskudsordningen har til formål at tjene som yderligere incitament til at  \r\n\r\n udbygge samarbejdet. </P>  \r\n\r\n<P>Det forudsættes, at de foreslåede tilskud ydes efter objektive kriterier  \r\n\r\n til de enkelte skoler, der indgår i samarbejdet, jf. bemærkningerne om  \r\n\r\n lovforslagets økonomiske og administrative konsekvenser. </P>  \r\n\r\n<P> <I>Til § 2</I>  </P>  \r\n\r\n<P>Ikrafttrædelsesbestemmelsen svarer til bestemmelsen i § 2, stk. 2, i  \r\n\r\n forslag til lov om ændring af lov om arbejdsmarkedsuddannelsescentre (L 103),  \r\n\r\n der er fremsat af arbejdsministeren, hvori de tilsvarende bestemmelser i § 1,  \r\n\r\n nr. 13 og 14, træder i kraft dagen efter bekendtgørelsen i Lovtidende. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>1.</B>  <I>§ 25a, stk. 1,</I> affattes således: </P>  \r\n\r\n<P>&#187; <B>§ 25a.</B> Skolerne samarbejder med andre erhvervsskoler,  \r\n\r\n arbejdsmarkedsuddannelsescentre og andre uddannelsesinstitutioner i et lokalt  \r\n\r\n fællesskab. Samarbejdet har til formål at sikre, at skolerne udnytter deres  \r\n\r\n ressourcer bedst muligt, og at de informerer og vejleder samordnet om deres  \r\n\r\n samlede uddannelsesudbud. Samarbejdet kan angå udbudet af uddannelser. Som  \r\n\r\n led i samarbejdet danner skolerne et lokalt fælles samarbejdsforum, som mødes  \r\n\r\n mindst en gang hvert kvartal.&#171;. </P>  \r\n\r\n<P> <B>§ 25a.</B> Skolerne samarbejder med andre erhvervsskoler,  \r\n\r\n arbejdsmarkedsuddannelsescentre og andre uddannelsesinstitutioner i et lokalt  \r\n\r\n fællesskab. Samarbejdet kan angår udbudet af uddannelser, kurser og  \r\n\r\n vejledningsaktiviteter m.v. og gensidig meddelelse af oplysninger om  \r\n\r\n planlagte eller forventede initiativer. Til brug for samarbejdet kan  \r\n\r\n institutionerne oprette lokale fællesudvalg. </P>  \r\n\r\n<P> <I>Stk. 2.</I> Antallet af medlemmer af et lokalt fællesudvalg og disses  \r\n\r\n fordeling på institutioner fastsættes i en samarbejdsaftale. En  \r\n\r\n erhvervsskoles udvalgsmedlemmer udpeges af skolens bestyrelse. </P>  \r\n\r\n<P> <B>2.</B>  <I>§ 25a, stk. 2,</I> affattes således: </P>  \r\n\r\n<P>&#187; <I>Stk. 2.</I> Undervisningsministeren kan yde tilskud til skolers  \r\n\r\n deltagelse i lokale skolesamarbejder og kan fastsætte nærmere regler om  \r\n\r\n ydelse af tilskud. Tilskud til samarbejde med et  \r\n\r\n arbejdsmarkedsuddannelsescenter kan ydes i henhold til regler, fastsat efter  \r\n\r\n forhandling med arbejdsministeren.&#171;. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/05/1996"
        },
        {
            "displayName": "Accession",
            "displayValue": "199512K00137"
        },
        {
            "displayName": "Entydig dokumentidentifikation",
            "displayValue": "CL000358"
        },
        {
            "displayName": "Dato for førstegangsindlæggelse",
            "displayValue": "01/05/1996"
        },
        {
            "displayName": "Dato for indlæggelse",
            "displayValue": "01/05/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}