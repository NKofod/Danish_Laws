{
    "id": 78754,
    "title": "Cirkulære til samtlige autoriserede virksomheder, der producerer kødprodukter til U.S.A. samt til dyrlægerne ved disse virksomheder (Kvalitetskontrol USA) ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 13045 af 05/11/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære til samtlige autoriserede  \r\n\r\n virksomheder, der producerer kødprodukter til U.S.A. samt til dyrlægerne ved  \r\n\r\n disse virksomheder </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Kvalitetskontrol USA) </P>  \r\n\r\n<BR>  \r\n\r\n<P>Kvalitetskontrol, U.S.A. </P>  \r\n\r\n<P>Under henvisning til cirkulære herfra af 11/1 d.å. (K.K.104-1968)  \r\n\r\n vedrørende kvalitetskontrol med varer, der produceres med eksport til U.S.A.  \r\n\r\n for øje, meddeles, at de amerikanske veterinærmyndigheder hertil har meddelt,  \r\n\r\n at man fra amerikansk side var gået ud fra, at den ved nævnte cirkulære  \r\n\r\n etablerede midlertidige ordning, hvorved veterinærkontrollen overtog  \r\n\r\n kvalitetskontrollen med de sammensatte kødvarer, forlængst var blevet afløst  \r\n\r\n af en permanent ordning. Da de amerikanske indførselsmyndigheder imidlertid  \r\n\r\n fra de amerikanske veterinærer, der er ansat til at påse, at de amerikanske  \r\n\r\n bestemmelser følges her i landet ved produktion af kødvarer til U.S.A., har  \r\n\r\n fået oplyst, at veterinærkontrollen endnu ikke er udvidet til at omfatte  \r\n\r\n samtlige produkter til U.S.A., har disse myndigheder pålagt  \r\n\r\n veterinærdirektoratet øjeblikkeligt at forbyde udstedelse af  \r\n\r\n veterinærcertifikater for usammensatte kødvarer (skinker m.m.) til U.S.A.,  \r\n\r\n indtil kontrolforholdet er bragt i orden. </P>  \r\n\r\n<P>For at undgå en standsning af eksport af skinker m.m. til U.S.A. er det på  \r\n\r\n et møde i landbrugsministeriet d. 4/11 d.å. besluttet straks at udvide  \r\n\r\n veterinærkontrollen til at omfatte samtlige produkter til U.S.A. og desuden  \r\n\r\n termostatkontrol samt kontrol med nettovægt. </P>  \r\n\r\n<P>Der vedlægges et i overensstemmelse med det udvidede kontrolområde  \r\n\r\n revideret eksemplar af veterinærdirektoratets vejledning af 11/1 1968  \r\n\r\n (K.K.104-1968) som vejledning af 4/11 1968 vedrørende tilsyn med  \r\n\r\n fremstillingen af kødprodukter til U.S.A. </P>  \r\n\r\n<P>Den fornødne kontakt mellem den på virksomheden nu etablerede  \r\n\r\n inspektionskontrol og den på Slagteri- og Konserveslaboratoriet allerede  \r\n\r\n eksisterende laboratoriekontrol vil straks blive etableret.  \r\n\r\n Veterinærdirektoratet vil i samarbejde med Slagteri- og Konserveslaboratoriet  \r\n\r\n overtage ansvaret for laboratoriekontrollen, hvorefter de kontrollerende  \r\n\r\n dyrlæger vil blive informeret om laboratorieresultaterne, det være sig af  \r\n\r\n analytisk eller bakteriologisk art. </P>  \r\n\r\n<P>Slagteri- og Konserveslaboratoriets personale vil også fremover være  \r\n\r\n dyrlægerne behjælpelige med kontrollens rette etablering f.eks. ved  \r\n\r\n demonstration af bestemmelse af vandindhold i skinker samt bestemmelse af  \r\n\r\n nettovægt. Dyrlægerne vil snarest blive indkaldt til et instruktionsmøde om  \r\n\r\n disse forhold. Veterinærinspektør N. Skovgaard er fremtidig knyttet til  \r\n\r\n laboratoriet for den del af laboratoriets arbejde, for hvilket  \r\n\r\n veterinærdirektoratet fremtidig vil have ansvaret. Når den lokalemæssige  \r\n\r\n overflytning af veterinærinspektør Skovgaard er sket, vil såvel virksomheder  \r\n\r\n som dyrlæger blive underrettet herom. </P>  \r\n\r\n<P>Det henstilles til virksomhedernes ledelse at yde de kontrollerende  \r\n\r\n dyrlæger al den støtte, der er nødvendig for en forsvarlig gennemførelse af  \r\n\r\n kontrollen. Undladelse heraf vil - af hensyn til betydningen af  \r\n\r\n opretholdelsen af eksporten til U.S.A. - uvægerligt medføre, at den  \r\n\r\n pågældende virksomhed vil blive udelukket fra at få udstedt  \r\n\r\n veterinærcertifikater for varer til U.S.A. </P>  \r\n\r\n<P>P.V.V. </P>  \r\n\r\n<P>V.E. Albertsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Historiskmarkeret fordi indholdet er uaktuelt/forældet."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19681304509"
        },
        {
            "displayName": "Entydig dokumentidentifikation",
            "displayValue": "CM037964"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/05/2017"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13045"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "05/11/1968"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK 4340-1968"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}