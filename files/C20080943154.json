{
    "id": 120823,
    "title": "Skrivelse om Ændring af praksis for kørsel i vare- og lastmotorkøretøjer med tilladt totalvægt på ikke over 3 ton, hvor der er fratrukket moms ved anskaffelsen",
    "documentTypeId": "200",
    "isSagsforlobPeriodValid": true,
    "shortName": "SKR nr 9431 af 15/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Ændring af praksis for kørsel i vare- og lastmotorkøretøjer med tilladt totalvægt på ikke over 3 ton, hvor der er fratrukket moms ved anskaffelsen</p>\r\n      <p class=\"TekstV\">Regeringen, Socialdemokraterne, Dansk Folkeparti, Socialistisk Folkeparti, Det Radikale Venstre og Ny Alliance har den 4. april 2008 indgået en aftale, der forenkler reglerne for kørsel i vare- og lastvogne med tilladt totalvægt på ikke over 3 ton.</p>\r\n      <p class=\"TekstV\">Praksis for kørsel i sådanne køretøjer ændres i overensstemmelse med aftalen med virkning fra offentliggørelsen af denne meddelelse.</p>\r\n      <p class=\"TekstV\">Ændring af momspraksis</p>\r\n      <p class=\"TekstV\">Følgende kørsel i vare- og lastmotorkøretøjer med tilladt totalvægt på ikke over 3 ton, hvor der er fratrukket moms ved anskaffelsen, er nu også tilladt:</p>\r\n      <p class=\"TekstV\">Kørsel mellem hjem og arbejde i specialindrettede køretøjer.</p>\r\n      <p class=\"TekstV\">I tilknytning til kørsel mellem hjem og arbejde i specialindrettede køretøjer kan der foretages svinkeærinder på op til 1.000 km/år (dvs. inden for 12 på hinanden følgende måneder), som for eksempel at aflevere/hente børn eller handle. Små svinkeærinder, der ikke afviger mere end højst et par hundrede meter fra den erhvervsbetingede kørselsrute medregnes ikke til de 1.000 km/år.</p>\r\n      <p class=\"TekstV\">Undtagelsesvis kørsel mellem hjem og arbejde op til 25 gange om året (dvs. inden for 12 på hinanden følgende måneder), når bilen den efterfølgende dag skal anvendes erhvervsmæssigt, fx til kørsel til et møde, et kursussted eller en lufthavn med henblik på videretransport til møde mv. Det gælder også kørsel mellem hjem og arbejde op til 25 gange om året dagen efter, bilen har været anvendt erhvervsmæssigt. I dette eksempel tæller kørslen 2 gange.</p>\r\n      <p class=\"TekstV\">I tilknytning til kørsel mellem hjem og skiftende arbejdssteder kan der køres ubegrænset mellem skiftende arbejdssteder og virksomhedens faste forretningssted. Der er ikke knyttet betingelser til formålet med at køre fra det skiftende arbejdssted til det faste forretningssted.</p>\r\n      <p class=\"TekstV\">Der kan køres til spisning eller hentes mad, når kørslen sker i arbejdstiden.</p>\r\n      <p class=\"TekstV\">I tilknytning til kørsel mellem hjem og arbejde kan der afhentes/afsættes kollegaer, når arbejdsgiveren beordrer det. Arbejdsgiveren kan beordre det mundtligt og generelt, og det behøver ikke vedrøre en specifik situation.</p>\r\n      <p class=\"TekstV\">Ved vurderingen af, om der konkret er tale om et specialindrettet køretøj, skal der altid være tale om, at køretøjet ikke egner sig som et alternativ til en privat bil, og:</p>\r\n      <p class=\"TekstV\">at der er et erhvervsmæssigt behov for, at køretøjet er indrettet på den specielle måde</p>\r\n      <p class=\"TekstV\">at det specialindrettede køretøj er nødvendigt for at brugeren kan udføre sit arbejde</p>\r\n      <p class=\"TekstV\">I vedhæftede vejledning \"Regler for særlige køretøjer\" er der nærmere redegjort for, hvilke forhold m.v. der kan lægges til grund ved vurderingen af, om en bil er specialindrettet eller ej.</p>\r\n      <p class=\"TekstV\">Moms - sådan må der nu køres i vare- og lastmotorkøretøjer med tilladt totalvægt på ikke over 3 ton</p>\r\n      <p class=\"TekstV\">Efter momslovens § 41, stk. 1, kan købsmomsen vedrørende anskaffelse af vare- og lastmotorkøretøjer med tilladt totalvægt på ikke over 3 ton ikke fradrages, medmindre køretøjerne udelukkende bruges i forbindelse med virksomhedens fradragsberettigede levering af varer og ydelser.</p>\r\n      <p class=\"TekstV\">Ved kørsel mellem hjem og arbejde foreligger der et privat formål, der er den registrerede virksomhed uvedkommende, hvorfor der ikke er fradragsret for vognens købsmoms.</p>\r\n      <p class=\"TekstV\">I enkelte tilfælde og på særlige betingelser anses kørsel mellem hjem og arbejde dog for foretaget i virksomhedens interesse med fradrag for køretøjets købsmoms til følge, jf. nedenfor.</p>\r\n      <p class=\"TekstV\">Kørsel mellem hjem og arbejde i specialindrettede køretøjer</p>\r\n      <p class=\"TekstV\">Kørsel mellem hjem og arbejde i specialindrettede køretøjer anses for foretaget i virksomhedens interesse med fradrag for køretøjets købsmoms til følge på betingelse af:</p>\r\n      <p class=\"TekstV\">at der er et erhvervsmæssigt behov for at køretøjet er indrettet på den specielle måde</p>\r\n      <p class=\"TekstV\">at den specialindrettede bil er nødvendig for at brugeren kan udføre sit arbejde</p>\r\n      <p class=\"TekstV\">Den ændrede adgang til kørsel mellem hjem og arbejde i et specialindrettet køretøj medfører, at reglerne om kørsel mellem hjem og skiftende arbejdssteder ikke længere er relevante for kørsel i disse køretøjer.</p>\r\n      <p class=\"TekstV\">I tilknytning til kørslen mellem hjem og arbejde kan der afhentes/afsættes kollegaer, når arbejdsgiveren beordrer det. Arbejdsgiveren kan beordre det mundtligt og generelt, og det behøver ikke vedrøre en specifik situation.</p>\r\n      <p class=\"TekstV\">Svinkeærinder i specialindrettede køretøjer</p>\r\n      <p class=\"TekstV\">Er betingelserne for kørsel mellem hjem og arbejde i specialindrettede køretøjer opfyldt, kan der i tilknytning til kørslen mellem hjem og arbejde foretages svinkeærinder på op til 1.000 km/år, som for eksempel at aflevere/hente børn eller handle. Små korte svinkeærinder, der ikke afviger mere end højst et par hundrede meter fra den erhvervsbetingede kørselsrute medregnes ikke til de 1.000 km/år.</p>\r\n      <p class=\"TekstV\">Hvis der køres mellem hjem og arbejde i et ikke-specialindrettet køretøj, må der ikke foretages svinkeærinder.</p>\r\n      <p class=\"TekstV\">Undtagelsesvis kørsel mellem hjem og arbejde op til 25 gange om året</p>\r\n      <p class=\"TekstV\">Undtagelsesvis kørsel mellem hjem og arbejde op til 25 gange om året anses for foretaget i virksomhedens interesse, når køretøjet den efterfølgende dag skal anvendes erhvervsmæssigt, f.eks. til kørsel til et møde, et kursussted eller en lufthavn med henblik på videretransport til møde mv. Det gælder også kørsel mellem hjem og arbejde op til 25 gange om året dagen efter, bilen har været anvendt erhvervsmæssigt. I dette eksempel tæller kørslen 2 gange.</p>\r\n      <p class=\"TekstV\">I tilknytning til kørslen mellem hjem og arbejde kan der afhentes/afsættes kollegaer, når arbejdsgiveren beordrer det. Arbejdsgiveren kan beordre det mundtligt og generelt, og det behøver ikke vedrøre en specifik situation.</p>\r\n      <p class=\"TekstV\">Når den undtagelsesvise kørsel mellem hjem og arbejde foregår i et ikke-specialindrettet køretøj, må der ikke køres svinkeærinder i tilknytning til kørslen.</p>\r\n      <p class=\"TekstV\">Kørsel mellem hjem og skiftende arbejdssteder i ikke-specialindrettede køretøjer</p>\r\n      <p class=\"TekstV\">Kørsel mellem hjem og skiftende arbejdssteder i ikke-specialindrettede køretøjer, herunder lejlighedsvis kørsel mellem hjem og virksomhedens faste forretningssted for at supplere køretøjets lager af værktøj, afhentning af arbejdssedler, tegninger eller lign., anses for at være foretaget i virksomhedens interesse med fradrag for køretøjets købsmoms til følge på betingelse af:</p>\r\n      <p class=\"TekstV\">at vare- eller lastmotorkøretøjet er forsynet med det for arbejdet relevante værktøj, eller der er etableret et lager på medarbejderens bopæl</p>\r\n      <p class=\"TekstV\">at virksomheden har ret til fuld skattemæssig afskrivning på vare- eller lastmotorkøretøjet og</p>\r\n      <p class=\"TekstV\">at medarbejderne ikke må og ikke anvender vare- eller lastmotorkøretøjerne til private formål.</p>\r\n      <p class=\"TekstV\">Kørsel mellem et skiftende arbejdssted og virksomhedens faste forretningssted anses altid for at være foretaget i virksomhedens interesse. Der kan derfor køres ubegrænset mellem skiftende arbejdssteder og det faste forretningssted. Der er ikke knyttet betingelser til formålet med at køre fra et skiftende arbejdssted til det faste forretningssted.</p>\r\n      <p class=\"TekstV\">Ved skiftende arbejdssteder forstås arbejde i den momsregistrerede virksomheds tjeneste, men uden for virksomhedens faste forretningssted. Ved bedømmelsen af, om der køres mellem skiftende arbejdssteder, er det ikke afgørende, hvor lang arbejdsperioden er det enkelte sted, eller hvor mange arbejdssteder, den pågældende har, men kun om det er forskellige arbejdssteder uden for virksomhedens faste forretningsadresse. Det centrale kriterium for, om der foreligger skiftende arbejdssteder, er arbejdets - fagets - karakter. Der skal være tale om arbejdssteder, der skifter geografisk på grund af arbejdets karakter, fordi arbejdsfunktionen på et sted er tidsbegrænset.</p>\r\n      <p class=\"TekstV\">I tilknytning til kørsel mellem hjem og arbejde kan der afhentes/afsættes kollegaer, når arbejdsgiveren beordrer det. Arbejdsgiveren kan beordre det mundtligt og generelt, og det behøver ikke vedrøre en specifik situation.</p>\r\n      <p class=\"TekstV\">Når kørslen mellem hjem og skiftende arbejdssteder foregår i et ikke-specialindrettet køretøj, må der ikke foretages svinkeærinder i tilknytning til kørslen.</p>\r\n      <p class=\"TekstV\">Kørsel mellem hjem og arbejde som led i en vagtordning</p>\r\n      <p class=\"TekstV\">Kørsel mellem hjem og virksomhedens faste forretningssted som led i en vagtordning anses ikke for privat kørsel på betingelse af, at:</p>\r\n      <p class=\"TekstV\">kørslen er udtryk for et klart forretningsmæssigt behov</p>\r\n      <p class=\"TekstV\">motorkøretøjet er udstyret med værktøj eller lignende, som de forekommende reparationer kan udføres med</p>\r\n      <p class=\"TekstV\">brugeren har fået er klart forbud mod at bruge bilen privat</p>\r\n      <p class=\"TekstV\">der er lavet en vagtplan, og der er rapportpligt over udkald m.v.</p>\r\n      <p class=\"TekstV\">det kan konstateres hvilket motorkøretøj, der er brugt til de enkelte vagter</p>\r\n      <p class=\"TekstV\">antallet af motorkøretøjer står i rimeligt forhold til vagtordningens omfang</p>\r\n      <p class=\"TekstV\">den vagthavende skal være i tjeneste hele vagtperioden</p>\r\n      <p class=\"TekstV\">Medarbejdere, der er omfattet af en vagtordning, hvor de skal være til rådighed døgnets 24 timer kan deltage i familiefester og lignende inden for området, uden at køretøjet anses for at være benyttet privat.</p>\r\n      <p class=\"TekstV\">Med familiefester og lignende forstås arrangementer af enkeltstående art, som er planlagt længere tid i forvejen. Familiebesøg og idrætsarrangementer, som f.eks. deltagelse i ugentlig fodboldtræning, falder derimod ikke inden for den type arrangementer, der kan tillades, uden at der nægtes fradrag for motorkøretøjets købsmoms.</p>\r\n      <p class=\"TekstV\">I tilknytning til kørsel mellem hjem og arbejde kan der afhentes, afsættes kollegaer, når arbejdsgiveren beordrer det. Arbejdsgiveren kan beordre det mundtligt og generelt, og det behøver ikke vedrøre en specifik situation.</p>\r\n      <p class=\"TekstV\">Når kørslen mellem hjem og arbejdssted som led i en vagtordning foregår i et ikke-specialindrettet køretøj, må der ikke foretages svinkeærinder i tilknytning til kørslen.</p>\r\n      <p class=\"TekstV\">Kørsel til spisning eller afhentning af mad i arbejdstiden</p>\r\n      <p class=\"TekstV\">Både specialindrettede køretøjer og ikke-specialindrettede køretøjer kan benyttes til kørsel til spisning eller afhentning af mad, når det foregår i arbejdstiden.</p>\r\n      <p class=\"TekstV\">Kørsel til spisning eller afhentning af mad uden for arbejdstiden betragtes som privat kørsel, og denne kørsel er derfor ikke tilladt, medmindre der køres i et specialindrettet køretøj, og der er tale om et svinkeærinde på vej hjem fra arbejde, jf. ovenfor.</p>\r\n      <p class=\"TekstV\">Tillægsafgift for privat benyttelse (privatbenyttelsesafgift)</p>\r\n      <p class=\"TekstV\">Den kørsel, der efter momsreglerne anses for erhvervsmæssig, anses også for erhvervsmæssig i relation til reglerne om betaling af privatbenyttelsesafgift.</p>\r\n      <p class=\"TekstV\">Ændring af skattepraksis</p>\r\n      <p class=\"TekstV\">Vagtordning</p>\r\n      <p class=\"TekstV\">Det er ikke længere et krav, at man skal kunne kaldes ud til uvisse adresser, når man er på tilkaldevagt, hvis man skal undgå at betale skat af fri bil.</p>\r\n      <p class=\"TekstV\">Der er heller ikke længere krav om, at man skal kunne kaldes ud til et vist antal adresser.</p>\r\n      <p class=\"TekstV\">Det er fremover tilstrækkeligt, at man kan blive kaldt ud til mindst én adresse, som ikke er det faste arbejdssted.</p>\r\n      <p class=\"TekstV\">Det er dog forsat et krav, at der skal være tale om en reel tilkaldevagt. En telefonliste hvor man blot ringer videre til den næste, hvis den første på liste ikke kan komme anses ikke for tilstrækkelig til at undgå beskatning af fri bil, eller eventuelt beskatning efter reglerne for privat brug af specialkøretøjer.</p>\r\n      <p class=\"TekstV\">Tilsvarende anerkendes en tilkaldevagt året rundt heller ikke som reel.</p>\r\n      <p class=\"TekstV\">Kørsel til spisning og madafhentning</p>\r\n      <p class=\"TekstV\">Det er på tilsvarende måde som vedrørende momsreglerne fremover muligt at køre i en gulpladebil til spisning, eller hente mad til fortæring i denne bil i forbindelse med arbejdet, uden skattemæssige konsekvenser, når det sker indenfor arbejdstiden, men det er modsætningsvis ikke skattefrit at anvende arbejdsgiverens bil, hvis det sker efter arbejdsdagens afslutning, medmindre der køres i et specialindrettet køretøj, og der er tale om et svinkeærinde på vej hjem fra arbejde, jf. ovenfor.</p>\r\n      <p class=\"TekstV\">Afhentning af kollega</p>\r\n      <p class=\"TekstV\">Det er muligt helt på samme måde som beskrevet vedrørende momsreglerne uden skattemæssige konsekvenser at medbringe kollegaer.</p>\r\n      <p class=\"TekstV\">Hvis man medbringer en kollega af egen drift som en privat tjeneste, er der tale om privat kørsel, og vedkommende skal beskattes af fri bil eller eventuelt efter reglerne for privat brug af specialkøretøjer.</p>\r\n      <p class=\"TekstV\">Bilag 1</p>\r\n      <p><img alt=\"AN9283_1.png Size: (361 X 270)\" border=\"no\" name=\"AN9283_1\" src=\"/image.aspx?id=120823&img=AN9283_1.png\"></p>\r\n      <p class=\"TekstV\">Dette køretøj vil SKAT ikke anse som specielindrettet, og køretøjet er dermed egnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Det er et køretøj, der som udgangspunkt uden den pågældende indretning er meget velegnet til privat brug</p>\r\n      <p class=\"TekstV\">Køretøjet er ikke ved indretningen blevet uegnet til privat brug</p>\r\n      <p class=\"TekstV\">Der muligvis heller ikke et erhvervsmæssigt behov for den konkrete indretning, og tingene kan tages ud af køretøjet, hvis der er behov for rent privat at transportere ting</p>\r\n      <p class=\"TekstV\">Køretøjet er ikke tilsmudset eller med lugtgener, der gør det uegnet til privat brug</p>\r\n      <p class=\"TekstV\">Bilag 2</p>\r\n      <p><img alt=\"AN9283_2.png Size: (36 X 272)\" border=\"no\" name=\"AN9283_2\" src=\"/image.aspx?id=120823&img=AN9283_2.png\"></p>\r\n      <p class=\"TekstV\">Dette køretøj vil SKAT anse som specielindrettet og dermed uegnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Det er et køretøj, der som udgangspunkt uden den pågældende indretning er mindre velegnet til privat brug p.g.a. størrelse, og fordi der er tale om en model uden vinduer</p>\r\n      <p class=\"TekstV\">Køretøjet er ved indretningen med fastmonteret reoler blevet mindre egnet til privat brug, så det samlet set uegnet til at træde i stedet for en privat bil.</p>\r\n      <p class=\"TekstV\">Bilag 3</p>\r\n      <p class=\"TekstV\">Dette køretøj vil SKAT anse som specielindrettet og dermed uegnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Det er et køretøj, der som udgangspunkt uden den pågældende indretning er mindre velegnet til privat brug p.g.a. størrelse (tilladt totalvægt på 3025 kg), og fordi der er tale om en model uden vinduer i køretøjets varerum, med meget høj tagkonstruktion</p>\r\n      <p class=\"TekstV\">Køretøjet er ved indretningen med fastmonterede reoler blevet mindre egnet til privat brug</p>\r\n      <p class=\"TekstV\">Køretøjet er indrettet med lift bag på</p>\r\n      <p class=\"TekstV\">Køretøjet er beskidt også på sæderne, så det samlet set er uegnet til at træde i stedet for en privat bil.</p>\r\n      <p><img alt=\"AN9283_3.png Size: (301 X 423)\" border=\"no\" name=\"AN9283_3\" src=\"/image.aspx?id=120823&img=AN9283_3.png\"></p>\r\n      <p class=\"TekstV\">Bilag 4</p>\r\n      <p class=\"TekstV\">Dette køretøj vil SKAT anse som specielindrettet, og dermed uegnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Det er et køretøj, der som udgangspunkt uden den pågældende indretning er mindre velegnet til privat brug p.g.a. størrelse, og fordi der er tale om en model uden vinduer</p>\r\n      <p class=\"TekstV\">Køretøjet er ved indretningen med fastmonteret reoler og skydeskinner blevet mindre egnet til privat brug</p>\r\n      <p class=\"TekstV\">Grunden til at køretøjets lastrum i store træk er holdt fri for specialindretning er, at der er behov herfor for, at der kan udføres det pågældende arbejde, køretøjet er derfor samlet set uegnet til at træde i stedet for en privat bil.</p>\r\n      <p><img alt=\"AN9283_4.png Size: (35 X 7)\" border=\"no\" name=\"AN9283_4\" src=\"/image.aspx?id=120823&img=AN9283_4.png\"></p>\r\n      <p class=\"TekstV\">Bilag 5</p>\r\n      <p class=\"TekstV\">Dette køretøj vil SKAT ikke anse som specielindrettet, og køretøjet er dermed egnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Det er et køretøj, der som udgangspunkt uden den pågældende indretning er meget velegnet til privat brug</p>\r\n      <p class=\"TekstV\">Køretøjet er ikke ved indretningen blevet uegnet til privat brug</p>\r\n      <p class=\"TekstV\">Tingene kan tages ud af køretøjet, hvis der er behov for rent privat at transportere ting</p>\r\n      <p class=\"TekstV\">Køretøjet er tilsmudset, men det er ikke tilstrækkeligt til at gøre det uegnet til privat brug.</p>\r\n      <p><img alt=\"AN9283_5.png Size: (338 X 139)\" border=\"no\" name=\"AN9283_5\" src=\"/image.aspx?id=120823&img=AN9283_5.png\"></p>\r\n      <p class=\"TekstV\">Bilag 6</p>\r\n      <p class=\"TekstV\">Dette køretøj vil SKAT ikke anse som specielindrettet, og køretøjet er dermed egnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Det er et køretøj, der som er egnet til privat brug, og værktøjskasserne kan tages ud af bilen, hvis der er behov for rent privat at transportere ting</p>\r\n      <p class=\"TekstV\">Køretøjet er ikke særligt indrettet</p>\r\n      <p class=\"TekstV\">Køretøjet er ikke tilsmudset eller med lugtgener, der gør det uegnet til privat brug.</p>\r\n      <p><img alt=\"AN9283_6.png Size: (348 X 140)\" border=\"no\" name=\"AN9283_6\" src=\"/image.aspx?id=120823&img=AN9283_6.png\"></p>\r\n      <p class=\"TekstV\">Bilag 7</p>\r\n      <p class=\"TekstV\">Dette køretøj vil SKAT anse som specielindrettet, og dermed uegnet til at træde i stedet for en privat bil. Der er herved lagt vægt på:</p>\r\n      <p class=\"TekstV\">Køretøjet er ved indretningen blevet mindre egnet til privat brug</p>\r\n      <p class=\"TekstV\">Det forudsættes, at der er et erhvervsmæssigt behov for den konkrete indretning</p>\r\n      <p class=\"TekstV\">Køretøjet er tilsmudset som følge af den erhvervsmæssige anvendelse, der sammen med indretningen gør det uegnet til privat brug.</p>\r\n      <p><img alt=\"AN9283_7.png Size: (34 X 152)\" border=\"no\" name=\"AN9283_7\" src=\"/image.aspx?id=120823&img=AN9283_7.png\"></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 15. april 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/07/2008"
        },
        {
            "displayName": "Accession",
            "displayValue": "C20080943154"
        },
        {
            "displayName": "Entydig dokumentidentifikation",
            "displayValue": "AN009283"
        },
        {
            "displayName": "Dato for førstegangsindlæggelse",
            "displayValue": "22/07/2008"
        },
        {
            "displayName": "Dato for indlæggelse",
            "displayValue": "22/07/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9431"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/04/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-041858"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}