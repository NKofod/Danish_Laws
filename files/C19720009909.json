{
    "id": 61964,
    "title": "Cirkulære om sociale fonds i medfør af ligningslovens § 14F og pensionsbeskatningslovens § 52. ",
    "documentTypeId": "140",
    "isSagsforlobPeriodValid": false,
    "shortName": "CIR nr 99 af 04/05/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om sociale fonds i medfør af  \r\n\r\n ligningslovens § 14F og pensionsbeskatningslovens § 52. </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder). </P>  \r\n\r\n<BR>  \r\n\r\n<P>Hermed udsendes eksemplarer af finansministeriets bekendtgørelse af 20.  \r\n\r\n april 1972 om skattemæssig godkendelse af sociale fonds. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved bestemmelsen i § 52 i lov nr. 310 af 9. juni  \r\n\r\n 1971 om beskatningen af pensionsordninger m.v. er der med virkning fra 1.  \r\n\r\n januar 1972 indført nye regler for arbejdsgiveres fradragsret for bidrag til  \r\n\r\n hjælpe- og understøttelsesfonds, og ved § 14F i ligningsloven som indføjet  \r\n\r\n ved lov nr. 279 af 9. juni 1971 er der med virkning fra indkomståret 1972  \r\n\r\n givet nye regler for arbejdsgiveres bidrag til sociale fonds uden  \r\n\r\n pensionslignende formål. </P>  \r\n\r\n<P>Godkendelse af vedtægter. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsgiverens fradragsret for bidrag til fonds  \r\n\r\n efter pensionsbeskatningslovens § 52 og ligningslovens § 14F er betinget af,  \r\n\r\n at fondens vedtægter er godkendt af finansministeren (ligningsdirektoratet).  \r\n\r\n Om alle godkendelser af sådanne fonds vil der tilgå meddelelse til  \r\n\r\n amtsskatteinspektoratet (amtligningsinspektoratet) på det sted, hvor  \r\n\r\n arbejdsgiveren har bopæl, tilligemed en genpart af de godkendte vedtægter for  \r\n\r\n fonden. For så vidt angår arbejdsgivere med bopæl i København, Frederiksberg  \r\n\r\n eller Gentofte kommune, vil </P>  \r\n\r\n<P>meddelelsen tilgå vedkommende skattedirektorat. </P>  \r\n\r\n<P CLASS=STK> <I>Stk. 2. </I> I forbindelse med godkendelse vil det blive  \r\n\r\n pålagt fondsbestyrelsen årligt at indsende driftsregnskab og status for  \r\n\r\n fonden til amtsskatteinspektoratet (amtsligningsinspektoratet) eller  \r\n\r\n skattedirektoratet på fondens hjemsted. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fonds til fordel for ansatte i indkøbs-,  \r\n\r\n produktions- og salgsforeninger som nævnt i selskabsskattelovens § 1, stk. 1,  \r\n\r\n nr. 3a og nr. 4, vil ikke blive godkendt efter ligningslovens § 14F eller  \r\n\r\n pensionsbeskatningslovens § 52; men foreningerne kan ved at yde bidrag til en  \r\n\r\n social fond, der er skattemæssigt selvstændig i forhold til foreningen,  \r\n\r\n formindske formuen med deraf følgende nedsættelse af indkomstskatten. </P>  \r\n\r\n<P CLASS=STK> <I>Stk. 2. </I> Hvis en produktions- eller salgsforening som  \r\n\r\n nævnt i stk. 1 driver detailsalg, jfr. selskabsskattelovens § 15, stk. 5, vil  \r\n\r\n en fond oprettet til fordel for ansatte, der er beskæftiget i  \r\n\r\n detailsalgsvirksomheden, dog eventuelt kunne godkendes efter ligningslovens §  \r\n\r\n 14F eller pensionsbeskatningslovens § 52 med den virkning, at bidrag til  \r\n\r\n fonden under de i lovbestemmelserne anførte betingelser kan fratrækkes ved  \r\n\r\n opgørelsen efter selskabsskattelovens § 8, stk. 1, af den skattepligtige  \r\n\r\n indkomst. </P>  \r\n\r\n<P>Fondskapitalens størrelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bidragene kan kun fradrages i det omfang, de  \r\n\r\n ikke medfører, at kapitaler, der tilhører fonds godkendt efter  \r\n\r\n pensionsbeskatningslovens § 52, ligningslovens § 14F og  \r\n\r\n renteforsikringslovens § 21, tilsammen overstiger halvdelen eller den af  \r\n\r\n finansministeren (ligningsdirektoratet) fastsatte højere andel af  \r\n\r\n arbejdsgiverens lønudgifter i det senest afsluttede indkomstår. Hvis fonden  \r\n\r\n eller fondene kun vedrører nogle af arbejdstagerne i virksomheden, kommer kun  \r\n\r\n den hertil svarende del af lønudgifterne i betragtning. </P>  \r\n\r\n<P CLASS=STK> <I>Stk. 2. </I> Fradrag kan derfor kun indrømmes, hvis  \r\n\r\n arbejdsgiveren oplyser og om fornødent dokumenterer: </P>  \r\n\r\n<UL CLASS=PLAIN-LIST>  \r\n\r\n<LI>1) Størrelsen af lønudgifter i det senest inden ydelsesåret afsluttede  \r\n\r\n regnskabsår til arbejdstagergrupper, der er omfattet af fondens formål. </LI>  \r\n\r\n<LI>2) Størrelsen ved udløbet af det regnskabsår, hvor bidraget er ydet, af  \r\n\r\n kapitaler, der tilhører fonds som nævnt i stk. 1 - men ikke fonds, hvortil  \r\n\r\n bidrag før indkomståret 1972 alene har kunnet ydes med fradragsret i henhold  \r\n\r\n til ligningslovens § 14, stk. 2. Hvis opgørelsen pr. det angivne tidspunkt  \r\n\r\n bevirker, at kapitalerne tilsammen overstiger den fastsatte andel af  \r\n\r\n lønudgiften, kan fradraget dog gives, hvis det godtgøres, at fondenes samlede  \r\n\r\n kapital på ydelsestidspunktet med tillæg af bidraget ikke oversteg den  \r\n\r\n fastsatte andel af lønudgiften. </LI>  \r\n\r\n</UL>  \r\n\r\n<P>Løbende ydelser. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Reglerne i ligningslovens § 14, stk. 2, om  \r\n\r\n fradragsret for løbende ydelser finder fra og med indkomståret 1972 ikke  \r\n\r\n anvendelse på ydelser til sociale fonds, det vil sige fonds med de i  \r\n\r\n pensionsbeskatningslovens § 52 eller ligningslovens § 14F angivne formål. For  \r\n\r\n sådanne fonds gælder alene reglerne i pensionsbeskatningslovens § 52 og  \r\n\r\n ligningslovens § 14F. </P>  \r\n\r\n<P>Bidrag i form af gældsforpligtelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bidrag til fonds, der er godkendt efter  \r\n\r\n ligningslovens § 14F, kan ydes derved, at arbejdsgiveren påtager sig en  \r\n\r\n gældsforpligtelse over for fonden. I så tilfælde gives dog kun fradrag for  \r\n\r\n fordringens kursværdi ved stiftelsen. </P>  \r\n\r\n<P CLASS=STK> <I>Stk. 2. </I> Kursfastsættelsen af sådanne fordringer må ske  \r\n\r\n efter en vurdering af samtlige vilkår for </P>  \r\n\r\n<P>gældsforholdet, og arbejdsgiveren må derfor indsende genpart af  \r\n\r\n gældsbrevet til ligningsmyndigheden, når fradrag begæres for sådanne bidrag.  \r\n\r\n Bidrag i form af fordringer, der ikke er sikrede, og som forfalder til  \r\n\r\n betaling mere end 15 år efter stiftelsen, bør normalt ikke godkendes som  \r\n\r\n fradragsberettigede. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Det er en betingelse for arbejdsgiverens  \r\n\r\n fradragsret for bidrag som nævnt i § 6, stk. 1, at virksomhedens aktiver  \r\n\r\n overstiger passiverne med mindst 20 pct. i den senest inden  \r\n\r\n ydelsestidspunktet opgjorte skattepligtige formue, for aktieselskaber m.v. i  \r\n\r\n selskabets status ved udgangen af det senest inden ydelsestidspunktet  \r\n\r\n afsluttede regnskabsår opgjort efter reglerne i statsskattelovens §§ 12-14.  \r\n\r\n Som dokumentation for, at denne betingelse er opfyldt, bør  \r\n\r\n ligningsmyndigheden i almindelighed kræve erklæring herom fra en  \r\n\r\n statsautoriseret eller registreret revisor. </P>  \r\n\r\n<P>Fonds godkendt efter de tidligere regler. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der kan ikke opnås fradragsret for bidrag til  \r\n\r\n fonds, som er godkendt efter renteforsikringslovens § 21, eller fonds,  \r\n\r\n hvortil bidrag har kunnet ydes med fradragsret i henhold til ligningslovens §  \r\n\r\n 14, stk. 2, medmindre fondene godkendes enten efter pensionsbeskatningslovens  \r\n\r\n § 52 eller efter ligningslovens § 14F. </P>  \r\n\r\n<P CLASS=STK> <I>Stk. 2. </I> De pligter, der er fastsat i vedtægterne for  \r\n\r\n sådanne fonds, med hensyn til at indsende regnskaber og fortegnelser over  \r\n\r\n udbetalte understøttelser samt forslag til vedtægtsændringer og beslutninger  \r\n\r\n om opløsning gælder fortsat, indtil fonden opløses. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 4. maj 1972.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/Henning Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Pkt. 5 er afløst af HCIR 132 19861125 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/1972"
        },
        {
            "displayName": "Accession",
            "displayValue": "C19720009909"
        },
        {
            "displayName": "Entydig dokumentidentifikation",
            "displayValue": "CM020950"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "04/05/1972"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. III j. nr. 33-211/71."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}