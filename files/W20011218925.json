{
    "id": 1168,
    "title": "Kendelse fra Pressenævnet i sag nr. 38/2001",
    "documentTypeId": "240",
    "isSagsforlobPeriodValid": true,
    "shortName": "KEN nr 12189 af 15/08/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klageren klagede over, at artiklen bragt i bladet var i strid med god  \r\n\r\n presseskik, idet den indeholdte oplysninger af privat karakter  \r\n\r\n vedr&oslash;rende forholdet mellem ham og den i artiklen omtalte kvinde,  \r\n\r\n ligesom han ikke var blevet adviseret om artiklen forud for dens  \r\n\r\n offentligg&oslash;relse. Klager anf&oslash;rte bl.a. i den forbindelse, at  \r\n\r\n det var gr&aelig;nseoverskridende, personligt kr&aelig;nkende og  \r\n\r\n nedv&aelig;rdigende at f&aring; sit k&aelig;rlighedsliv beskrevet i bladet  \r\n\r\n p&aring; en m&aring;de, som gjorde mennesker i hans videste omgangskreds i  \r\n\r\n stand til at identificere ham. Pressen&aelig;vnet fandt, at det p&aring;  \r\n\r\n baggrund af de i artiklen indeholdte oplysninger ikke kunne udelukkes, at det  \r\n\r\n var muligt for personer med et vist kendskab til klageren at identificere ham  \r\n\r\n som den i artiklen omtalte person. N&aelig;vnet var i &oslash;vrigt enig i,  \r\n\r\n at bladet uden st&oslash;rre besv&aelig;r kunne have foretaget en bedre  \r\n\r\n sl&oslash;ring af klagers identitet, s&aring;ledes at det ikke var muligt at  \r\n\r\n genkende p&aring;g&aelig;ldende. N&aelig;vnet fandt dog ikke grundlag for at  \r\n\r\n udtale kritik af bladets undladelse heraf. Pressen&aelig;vnet fandt endvidere  \r\n\r\n ikke, at de i artiklen indeholdte oplysninger om klager og dennes forhold til  \r\n\r\n og efterf&oslash;lgende brud med den i artiklen omtalte kvinde havde en  \r\n\r\n s&aring;dan privat karakter, at bladet havde tilsidesat god presseskik ved  \r\n\r\n offentligg&oslash;relsen af artiklen.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 38/2001</P>  \r\n\r\n</FONT>  \r\n\r\n<P ALIGN=\"JUSTIFY\">[K] har klaget til Pressen&aelig;vnet over en artikel  \r\n\r\n bragt i Politiken den 18. marts 2001, idet han mener, at god presseskik er  \r\n\r\n tilsidesat.</P>  \r\n\r\n<P ALIGN=\"JUSTIFY\">Af artiklen med overskriften<B> &quot;K&aelig;rlighed ved  \r\n\r\n f&oslash;rste klik&quot;</B> fremg&aring;r, at:</P>  \r\n\r\n<P ALIGN=\"JUSTIFY\">&quot;[M&aring;ske ku' vi] <B>En mail fra en pige gik  \r\n\r\n forkert i byen og landede hos en ung mand p&aring; jagt efter en  \r\n\r\n k&aelig;reste. Og s&aring; var net-flirten i gang.</P>  \r\n\r\n</B>  \r\n\r\n<P ALIGN=\"JUSTIFY\">At v&aelig;re ensom er patetisk, men at v&aelig;re single  \r\n\r\n er luftigt og storbyagtigt. Man lever det frie liv. Eller g&oslash;r man?</P>  \r\n\r\n<P ALIGN=\"JUSTIFY\">Med en konstant fornemmelse af, at der mangler noget i  \r\n\r\n tilv&aelig;relsen, begynder man at lede. Man kigger potentielle partnere dybt  \r\n\r\n i &oslash;jnene, n&aring;r man passerer dem p&aring; gaden, for hvad nu hvis  \r\n\r\n det var k&aelig;rlighed ved f&oslash;rste blik, og man bare gik og havde  \r\n\r\n travlt med at t&aelig;lle stregerne i fortovet. Man er p&aring; vagt over for  \r\n\r\n hver en lille spr&aelig;kke af samh&oslash;righed med det modsatte  \r\n\r\n k&oslash;n. Eller det samme k&oslash;n, for den sags skyld. Vi lever jo i et  \r\n\r\n moderne samfund.</P>  \r\n\r\n<P ALIGN=\"JUSTIFY\">Men k&aelig;rligheden kommer, n&aring;r man mindst venter  \r\n\r\n den. S&aring;dan var det ogs&aring; en vinteraften i K&oslash;benhavn for et  \r\n\r\n &aring;rs tid siden. Jeg surfede p&aring; nettet og brugte gerne nattetimerne  \r\n\r\n til det. S&aring; var der i det mindste fred for alle de piger, jeg alligevel  \r\n\r\n ikke kunne f&aring;. (Selvynk luner i en kold tid.) Jeg ville tjekke min  \r\n\r\n mail, og minsandten om der ikke, var mail fra en pige.</P>  \r\n\r\n<P ALIGN=\"JUSTIFY\"> Katrine hed hun. M&aelig;rkeligt, for jeg var ikke meldt  \r\n\r\n til noget dating hall&oslash;j, og jeg kendte ikke nogen, der hed  Katrine.  \r\n\r\n Jeg &aring;bnede mailen, og til min store overraskelse var det en lang  \r\n\r\n s&oslash;rgmodig klagesang over, at jeg var rejst til Beograd, og at vores  \r\n\r\n forhold var g&aring;et itu. Med stor nysgerrighed l&aelig;ste jeg om de  \r\n\r\n problemer, vi havde haft i mit tilsyneladende ulykkelige forhold til denne  \r\n\r\n  Katrine.</P>  \r\n\r\n<B><P ALIGN=\"JUSTIFY\">F&oslash;rste kontakt</P>  \r\n\r\n</B>  \r\n\r\n<P ALIGN=\"JUSTIFY\">Jeg blev r&oslash;rt af mailen, men m&aring;tte jo indse,  \r\n\r\n at cyber-Per havde leveret posten i den forkerte mailbox. Men hun virkede  \r\n\r\n s&oslash;d og spontan, denne  Katrine. Lidt naiv og lidt ung m&aring;ske, men  \r\n\r\n det var ikke til at vide, for hele mailen var baseret p&aring;  \r\n\r\n f&oslash;lelser og ikke p&aring; handlinger eller beskrivelser, der kunne  \r\n\r\n afsl&oslash;re, hvor gammel hun var. Men hun havde i hvert fald sl&aring;et  \r\n\r\n op med en [K], som ikke var mig, og nu fortr&oslash;d hun den brutale  \r\n\r\n m&aring;de det hele var endt p&aring;.</P>  \r\n\r\n<P ALIGN=\"JUSTIFY\">Jeg skrev tilbage til hende, at jeg selvf&oslash;lgelig  \r\n\r\n blev glad for at f&aring; post, men at hun nok havde skrevet til en forkert  \r\n\r\n adresse. Jeg gav hende et par opmuntrende ord med p&aring; vejen og  \r\n\r\n h&aring;bede, at det ville hj&aelig;lpe til at l&aelig;ge et  \r\n\r\n s&oslash;nderrevet pigehjerte. Jeg gav hende ikke nogle informationer om mig  \r\n\r\n selv i mailen, men sendte den af sted. Og t&aelig;nkte p&aring;  Katrine  \r\n\r\n  hele n&aelig;ste dag. Hvem var hun?</P>  \r\n\r\n<P ALIGN=\"JUSTIFY\">Jeg kunne ikke vente med at tjekke min mail, og  \r\n\r\n s&oslash;rme om ikke der var bingo. En rar lille mail, hvor hun takkede for  \r\n\r\n de s&oslash;de ord. Hun responderede p&aring; min lille analyse af hendes  \r\n\r\n brud med den mystiske [K], men syntes, at det hele var lidt underligt, fordi  \r\n\r\n hun jo ikke vidste, om hun skrev til en p&aring; 13 eller 73 &aring;r. Men  \r\n\r\n s&aring; blev hendes mail pludselig sp&aelig;ndende. Med slet skjult henblik  \r\n\r\n p&aring; videre korrespondance beskrev hun sig selv. Hun var 23 &aring;r,  \r\n\r\n studerede i &Aring;rhus, var halvt koreaner og halvt europ&aelig;er. Lille,  \r\n\r\n men ikke spinkel, og hun fik tit at vide, at hun s&aring; godt ud.</P>  \r\n\r\n<B><P ALIGN=\"JUSTIFY\">S&oslash;de ord</P>  \r\n\r\n</B>  \r\n\r\n<P ALIGN=\"JUSTIFY\">Jeg var ved at eksplodere. Mit smil fl&aelig;kkede mit  \r\n\r\n ansigt, og jeg tr&aring;dte ind i det, der skulle vise sig at blive mit livs  \r\n\r\n mail-flirt. Vi skrev til hinanden tre til seks gange om dagen. Ikke noget  \r\n\r\n kinky stuff, men s&oslash;de ord og tanker. Vi udnyttede anonymiteten til at  \r\n\r\n blive meget personlige meget hurtigt, og tanken om at skulle m&oslash;des  \r\n\r\n hang efter enhver mail - som fint, lyser&oslash;dt candy floss h&aelig;nger i  \r\n\r\n h&aring;ret p&aring; b&oslash;rn, der absolut vil spise sukker i modvind.</P>  \r\n\r\n<P ALIGN=\"JUSTIFY\">Jeg er selv 25 &aring;r og kunne fornemme, at vi virkelig  \r\n\r\n klikkede, for nu at bruge et relevant udtryk. Hun passede perfekt p&aring;  \r\n\r\n min forestilling om en kommende k&aelig;reste, b&aring;de hendes sind og den  \r\n\r\n m&aring;de hun beskrev sig selv p&aring;. Men jeg vidste stadigv&aelig;k  \r\n\r\n ikke, hvordan hun rent faktisk s&aring; ud. Jeg savnede at se hendes smil i  \r\n\r\n virkeligheden og r&oslash;re de bryster, som hun tvetydigt hentydede til i  \r\n\r\n vores godnatmails.</P>  \r\n\r\n<P ALIGN=\"JUSTIFY\">Med feminin snilde havde hun lokket mig til at maile et  \r\n\r\n billede af mig selv, og heldigvis blev hun positivt overrasket. Men jeg  \r\n\r\n m&aring;tte stadig &quot;vente med at se varen&quot;, til vi skulle  \r\n\r\n m&oslash;des, hvis vi alts&aring; skulle det. Men nu da vi havde holdt en  \r\n\r\n erotisk sikkerhedsafstand i vores mails for ikke at g&oslash;re et virkeligt  \r\n\r\n m&oslash;de til et anti-klimaks, s&aring; skulle fanden da st&aring; i ikke  \r\n\r\n at tage sig sammen til at transportere sig fra K&oslash;benhavn til  \r\n\r\n &Aring;rhus.</P>  \r\n\r\n<B><P ALIGN=\"JUSTIFY\">Halvblind date</P>  \r\n\r\n</B>  \r\n\r\n<P ALIGN=\"JUSTIFY\">Selve id&eacute;en om en halvblind date var  \r\n\r\n frygtindgydende. Is&aelig;r  Katrine havde sv&aelig;rt ved det, for hun havde  \r\n\r\n h&oslash;rt om en veninde, der engang skulle g&aring; blind date. Da fyren  \r\n\r\n s&aring; kom ind i baren som aftalt, s&aring; han p&aring; pigen og  \r\n\r\n &aelig;ndrede sit ansigtsudtryk radikalt. Lettere nerv&oslash;st gik han over  \r\n\r\n til pigen og pr&aelig;senterede sig som datens ven, der s&aring;dan set bare  \r\n\r\n var taget herhen for at fort&aelig;lle, at hendes date S&oslash;ren var  \r\n\r\n blevet syg og ikke kunne komme. Pigen var selvf&oslash;lgelig  \r\n\r\n s&oslash;nderknust over ydmygelsen, og den frygt havde  Katrine arvet i en  \r\n\r\n lidt afd&aelig;mpet form.</P>  \r\n\r\n<P ALIGN=\"JUSTIFY\">Men vi udvekslede telefonnumre og skrev alligevel et par  \r\n\r\n krampe-mails for at bevare sp&aelig;ndingen. Som den store kujon jeg er, lod  \r\n\r\n jeg hende ringe til mig. Da mobilen ringede, tog jeg den som jeg plejer, og  \r\n\r\n s&aring; blev der stille. Pause. &quot;Hallo&quot;. Stadig pause: &quot;Gud,  \r\n\r\n lyder du s&aring;r´n&quot;, sagde en pige med en accent, der ville v&aelig;re  \r\n\r\n en Malmros-film v&aelig;rdig. Men det var OK. Hun havde forberedt mig  \r\n\r\n p&aring;, at hun talte ret &aring;rhusiansk.</P>  \r\n\r\n<P ALIGN=\"JUSTIFY\">Da hun var kommet sig over, at min stemme ikke var lige  \r\n\r\n s&aring; dyb som mit sind, fik vi aftalt at m&oslash;des i turtelduernes  \r\n\r\n Valhalla: biografen. Jeg havde noget arbejde i &Aring;rhus, og vi skulle  \r\n\r\n m&oslash;des kl. 17.30 for at se den nye Woody Allen film  \r\n\r\n &quot;Celebrity&quot; kl. 19.00. Inden da skulle vi lige have en  \r\n\r\n her-sidder-vi-s&aring;-drink p&aring; en caf&eacute;. Alt i al et klassisk  \r\n\r\n setup.</P>  \r\n\r\n<B><P ALIGN=\"JUSTIFY\">M&oslash;det</P>  \r\n\r\n</B>  \r\n\r\n<P ALIGN=\"JUSTIFY\">Jeg var for en gangs skyld i god tid og f&oslash;lte mig  \r\n\r\n ikke specielt nerv&oslash;s (tak for sjussen,  Kasper). Vi skulle  \r\n\r\n m&oslash;des om fem minutter, og jeg gik ind i biografen for at l&aelig;se  \r\n\r\n lidt om de nye film.</P>  \r\n\r\n<P ALIGN=\"JUSTIFY\">Da klokken blev 17.30, begyndte nerverne at melde sig, og  \r\n\r\n det blev ikke bedre af, at hun var forsinket. Jeg kiggede j&aelig;vnligt ud  \r\n\r\n mod gaden for at se, om hun stod der, men hun var der ikke. &Aring;h nej.  \r\n\r\n Br&aelig;ndt. Typisk. Da jeg havde ventet lidt mere, besluttede jeg mig for  \r\n\r\n at g&aring; ud p&aring; gaden for at spejde.</P>  \r\n\r\n<P ALIGN=\"JUSTIFY\">Men s&aring; langt n&aring;ede jeg slet ikke. For inde i  \r\n\r\n en krog stod en lille, m&oslash;rkh&aring;ret, koreansk pige. Hun l&aelig;ste  \r\n\r\n ogs&aring; om de nye film, men kunne &aring;benbart m&aelig;rke, at jeg  \r\n\r\n s&aring; p&aring; hende. Hun s&aring; tilbage, og jeg gik over mod hende. Vi  \r\n\r\n smilte begge to nerv&oslash;st, og jeg spurgte: &quot;Er du  Katrine&quot;?  \r\n\r\n &quot;Ja&quot;. &quot;Nu skal du h&oslash;re. [X] er blevet syg, s&aring; han  \r\n\r\n har sendt mig herhen for at aflyse jeres date&quot;, sagde jeg med hendes  \r\n\r\n halvkomiske fobi i baghovedet.</P>  \r\n\r\n<P ALIGN=\"JUSTIFY\">Nu stod jeg med en halvkoreansk saltst&oslash;tte foran  \r\n\r\n mig. Hun fremstammede et &quot;Ok&quot;. Jeg havde ikke lige regnet med, at  \r\n\r\n joken ville have en s&aring; effektiv virkning, s&aring; jeg bekendte hurtigt  \r\n\r\n kul&oslash;r og fortalte, at jeg var mig. Alts&aring; den rigtige (X). Ham  \r\n\r\n fra Cyberspace. Hun kastede sig om halsen p&aring; mig og sagde, at hun var  \r\n\r\n glad for at se mig.</P>  \r\n\r\n<B><P ALIGN=\"JUSTIFY\">Lige efter bogen</P>  \r\n\r\n</B>  \r\n\r\n<P ALIGN=\"JUSTIFY\">Det kunne jeg kun geng&aelig;lde, for hun var en  \r\n\r\n fr&aelig;k lille sag. Lige efter bogen. Fuldst&aelig;ndig som hun havde sagt.  \r\n\r\n Ingen make-up eller billige tricks, men en helt igennem naturlig pige. Vi gik  \r\n\r\n p&aring; caf&eacute; og snakkede godt sammen, hvorefter vi gik i biffen og  \r\n\r\n s&aring; en af de f&aring; Woody Allen-film, der ikke virker.</P>  \r\n\r\n<P ALIGN=\"JUSTIFY\">Desv&aelig;rre kom filmen til at afspejle resten af daten,  \r\n\r\n for det viste sig, at vi trods alt ikke havde kemi til at g&aring; videre.  \r\n\r\n Ingen af os n&aelig;vnte rigtig noget om at m&oslash;des igen.</P>  \r\n\r\n<P ALIGN=\"JUSTIFY\">Vi skrev stadig lidt sammen efter da. Det sidste jeg  \r\n\r\n h&oslash;rte fra hende var, at hun igen var blevet uvenner med den anden (K),  \r\n\r\n der flyttede til Beograd. Hun havde sendt en tak-for-sidst mail til mig, og  \r\n\r\n beskrev b&aring;de de gode og de d&aring;rlige f&oslash;lelser, hun havde i  \r\n\r\n forbindelse med et eventuelt forhold.</P>  \r\n\r\n<P ALIGN=\"JUSTIFY\">Desv&aelig;rre gentog historien sig, for den mail blev  \r\n\r\n fejlagtigt sendt til den forkerte (K) i Beograd. Han syntes retf&aelig;rdigt  \r\n\r\n nok ikke, at han havde brug for en analyse af ex-k&aelig;restens  \r\n\r\n dating-oplevelser.</P>  \r\n\r\n<P ALIGN=\"JUSTIFY\">I dag har  Katrine en k&aelig;reste, og jeg er stadig  \r\n\r\n single, men skulle der v&aelig;re en s&oslash;d pige, der har lyst til at  \r\n\r\n fejladressere sit hjerte, s&aring; st&aring;r min postkasse &aring;ben.</P>  \r\n\r\n<P ALIGN=\"JUSTIFY\">(X)&quot;</P>  \r\n\r\n<P ALIGN=\"JUSTIFY\">Klageren har indledningsvis anf&oslash;rt, at artiklen  \r\n\r\n kr&aelig;nker det grundl&aelig;ggende synspunkt fremsat i de vejledende  \r\n\r\n regler for god presseskik, nemlig at medierne b&oslash;r anerkende hensynet  \r\n\r\n til den enkelte borgers krav p&aring; respekt for den personlige integritet  \r\n\r\n og privatlivets fred og til behovet for beskyttelse mod ubef&oslash;jet  \r\n\r\n kr&aelig;nkelse. Endvidere kr&aelig;nker den p&aring;g&aelig;ldende artikel  \r\n\r\n pkt. A, litra 3 og pkt. B, litra 1, i de vejledende regler for god  \r\n\r\n presseskik.</P>  \r\n\r\n<P ALIGN=\"JUSTIFY\">Klageren har n&aelig;rmere anf&oslash;rt, at artiklen er i  \r\n\r\n strid med god presseskik, idet den indeholder oplysninger af privat karakter  \r\n\r\n vedr&oslash;rende forholdet mellem ham og den i artiklen omtalte kvinde,  \r\n\r\n  Katrine, ligesom han ikke blev adviseret om artiklen forud for dens  \r\n\r\n offentligg&oslash;relse. Klager har i den forbindelse henvist til  \r\n\r\n f&oslash;lgende konkrete passager i artiklen: </P>  \r\n\r\n<P ALIGN=\"JUSTIFY\">1) &quot;Jeg &aring;bnede mailen, og til min store  \r\n\r\n overraskelse var det en lang s&oslash;rgmodig klagesang over, at jeg var  \r\n\r\n rejst til Beograd, og at vores forhold var g&aring;et itu. Med stor  \r\n\r\n nysgerrighed l&aelig;ste jeg om de problemer, vi havde haft i mit  \r\n\r\n tilsyneladende ulykkelige forhold til denne  Katrine.&quot;</P>  \r\n\r\n<P ALIGN=\"JUSTIFY\">2) &quot;Men hun havde i hvert fald sl&aring;et op med en  \r\n\r\n som ikke var mig, og nu fortr&oslash;d hun den brutale m&aring;de det  \r\n\r\n hele var endt p&aring;.&quot;</P>  \r\n\r\n<P ALIGN=\"JUSTIFY\">3) &quot;Hun responderede p&aring; min lille analyse af  \r\n\r\n hendes brud med den mystiske [K].&quot;</P>  \r\n\r\n<P ALIGN=\"JUSTIFY\">4) &quot;Det sidste jeg h&oslash;rte fra hende var, at hun  \r\n\r\n igen var blevet uvenner med den anden [K], der flyttede til  \r\n\r\n Beograd.&quot;</P>  \r\n\r\n<P ALIGN=\"JUSTIFY\">5) &quot;Desv&aelig;rre gentog historien sig, for den mail  \r\n\r\n blev fejlagtigt sendt til den forkerte [K] i Beograd. Hans syntes nok ikke,  \r\n\r\n at han havde brug for en analyse af ex-k&aelig;restens  \r\n\r\n dating-oplevelser.&quot;</P>  \r\n\r\n<P ALIGN=\"JUSTIFY\">6) &quot;Hun var 23 &aring;r, studerede i &Aring;rhus, var  \r\n\r\n halvt koreaner og halvt europ&aelig;er. Lille, men ikke spinkel, og hun fik  \r\n\r\n tit at vide, at hun s&aring; godt ud.&quot; </P>  \r\n\r\n<P ALIGN=\"JUSTIFY\">Klager har anf&oslash;rt, at disse konkrete beskrivelser  \r\n\r\n af et &quot;ulykkeligt&quot; forhold, et &quot;brutalt&quot; brud samt af, at  \r\n\r\n klager og  Katrine &quot;igen er blevet uvenner&quot; ganske enkelt er  \r\n\r\n skandal&oslash;se, idet en udenforst&aring;ende tredjeperson offentligt  \r\n\r\n beskriver og vurderer et menneskes private k&aelig;rlighedsliv.  \r\n\r\n Sidstn&aelig;vnte citat medvirker til at identificere klager.</P>  \r\n\r\n<P ALIGN=\"JUSTIFY\">Klageren har endvidere anf&oslash;rt, at han  \r\n\r\n usl&oslash;ret er blevet inddraget i en lettere ul&aelig;kker og lummer  \r\n\r\n artikel uden, at han p&aring; nogen m&aring;de har haft mulighed for at  \r\n\r\n undg&aring; dette. Der er ikke tale om en rettidig sl&oslash;ring, blot fordi  \r\n\r\n kun klagers fornavn er n&aelig;vnt. L&aelig;sere med blot et minimum af  \r\n\r\n kendskab til klager vil uomtvisteligt kunne identificere klager som  \r\n\r\n &quot;[K]&quot;.</P>  \r\n\r\n<P ALIGN=\"JUSTIFY\">Klageren har s&aelig;rligt til st&oslash;tte for dette  \r\n\r\n synspunkt gjort g&aelig;ldende, <U>at</U> det foruden oplysningen om hans  \r\n\r\n fornavn omtales, <U>at</U> hans normale residens er &Aring;rhus, <U>at</U>  \r\n\r\n han midlertidigt har opholdt sig i Beograd, samt <U>at</U> han tidligere har  \r\n\r\n haft et forhold til kvinden  Katrine, hvis personlige karakteristika er mere  \r\n\r\n indg&aring;ende beskrevet i artiklen. Klageren har i den forbindelse  \r\n\r\n fremh&aelig;vet, at kun ganske f&aring; danskere opholdt sig i Beograd  \r\n\r\n p&aring; det tidspunkt, hvor klager opholdt sig d&eacute;r. Stednavnet  \r\n\r\n Beograd identificerer utvetydigt klager i dennes videste omgangskreds, og  \r\n\r\n bladet burde derfor have erstattet dette stednavn med et arbitr&aelig;rt i  \r\n\r\n beskyttelsen af klagers privatliv. Bladet har da ogs&aring; efter indgivelse  \r\n\r\n af klagen over for klager i et brev erkendt, at klager har ganske ret i, at  \r\n\r\n det er muligt at identificere ham ud fra de faktuelle oplysninger, der findes  \r\n\r\n i artiklen.</P>  \r\n\r\n<P ALIGN=\"JUSTIFY\">Klageren har yderligere anf&oslash;rt, at han er blevet  \r\n\r\n identificeret af et antal personer, med hvem han har - ikke personlige - men  \r\n\r\n professionelt sociale relationer, og som ikke i forvejen kendte dette kapitel  \r\n\r\n i klagers liv. Selvom enkelte af disse personer i forvejen var vidende om  \r\n\r\n forholdets oph&oslash;r, havde de intet indblik i, at forholdet angiveligt  \r\n\r\n skulle have v&aelig;ret &quot;ulykkeligt&quot;, eller at bruddet skulle have  \r\n\r\n v&aelig;ret &quot;brutalt&quot;.</P>  \r\n\r\n<P ALIGN=\"JUSTIFY\">Klageren har herudover anf&oslash;rt, at der ikke i  \r\n\r\n artiklen som af bladet anf&oslash;rt videregives et neutralt indtryk af et  \r\n\r\n brud, og at det af bladet anf&oslash;rte i relation til, hvilke personlige  \r\n\r\n detaljer bladet har afst&aring;et fra at videregive, m&aring; anses for  \r\n\r\n useri&oslash;st.</P>  \r\n\r\n<P ALIGN=\"JUSTIFY\">Klageren har i relation til bladets tilbud om en  \r\n\r\n beklagelse i bladet anf&oslash;rt, at det ikke er klagerens prim&aelig;re  \r\n\r\n hensigt med klagen at f&aring; en s&aring;dan beklagelse af den  \r\n\r\n &aring;benlyse grund, at han ikke &oslash;nsker mere publicitet omkring et  \r\n\r\n forhold, han ikke mener burde have v&aelig;ret offentliggjort overhovedet.  \r\n\r\n Form&aring;let med sagen er derimod at sikre bladets opm&aelig;rksomhed  \r\n\r\n p&aring; dets manglende beskyttelse af private menneskers private liv.</P>  \r\n\r\n<P ALIGN=\"JUSTIFY\">Klageren har sammenfattende anf&oslash;rt, at det er  \r\n\r\n gr&aelig;nseoverskridende, personligt kr&aelig;nkende og nedv&aelig;rdigende  \r\n\r\n at f&aring; sit k&aelig;rlighedsliv beskrevet i bladet p&aring; en  \r\n\r\n m&aring;de, som g&oslash;r mennesker i hans videste omgangskreds i stand til  \r\n\r\n at identificere ham. Bladet kunne med st&oslash;rste lethed have  \r\n\r\n sl&oslash;ret de impliceredes identitet og s&aring;ledes ikke voldt skade  \r\n\r\n p&aring; disses personlige anseelse eller ret til privatliv. </P>  \r\n\r\n<P ALIGN=\"JUSTIFY\">Bladet har anf&oslash;rt, at artiklen ikke var en  \r\n\r\n nyhedsartikel, men derimod et essay skrevet af en freelanceskribent. Artiklen  \r\n\r\n har p&aring; ingen m&aring;de kunne kr&aelig;nke klager. Ingen, der ikke  \r\n\r\n kendte klager, ville kunne identificere ham p&aring; oplysningerne om navn og  \r\n\r\n Beograd, og de f&aring;, der m&aring;tte kunne genkende ham via beskrivelsen  \r\n\r\n af den tidligere k&aelig;reste, var i sagens natur i forvejen bekendt med  \r\n\r\n bruddet. Selv om det ikke skulle v&aelig;re tilf&aelig;ldet, s&aring;  \r\n\r\n fremkommer der i de f&aring; oplysninger om pigens fort&aelig;lling til  \r\n\r\n artiklens forfatter intet om bruddet, der kan v&aelig;re kr&aelig;nkende for  \r\n\r\n klager. I artiklen videregives et neutralt indtryk af et brud, som opleves  \r\n\r\n mange gange hver dag. Det skal i den forbindelse fremh&aelig;ves, at der ikke  \r\n\r\n som anf&oslash;rt af klager st&aring;r et &quot;ulykkeligt forhold&quot;, men  \r\n\r\n et &quot;tilsyneladende ulykkeligt forhold&quot; - s&aring;dan som  \r\n\r\n artikelforfatteren udl&aelig;gger det. Brugen af ordet &quot;brutal&quot; i  \r\n\r\n forbindelse med bruddet er igen forfatterens udl&aelig;gning af pigens  \r\n\r\n oplevelse - ikke en konkret konstatering. </P>  \r\n\r\n<P ALIGN=\"JUSTIFY\">Bladet har endvidere gjort g&aelig;ldende, at klager ikke  \r\n\r\n - som h&aelig;vdet - i artiklen identificeres som en person med hjemsted i  \r\n\r\n &Aring;rhus.</P>  \r\n\r\n<P ALIGN=\"JUSTIFY\">Bladet har herudover anf&oslash;rt, at hele plottet med  \r\n\r\n artiklen har v&aelig;ret - med udgangspunkt i den fejlsendte mail - at  \r\n\r\n beskrive m&oslash;det med pigen fra &Aring;rhus, og derfor har forfatteren  \r\n\r\n kun taget de helt n&oslash;dvendige oplysninger om klager med i artiklen.  \r\n\r\n Forfatteren har s&aring;ledes helt afst&aring;et fra at videregive de  \r\n\r\n personlige detaljer om klager, som faktisk stod i den fam&oslash;se  \r\n\r\n fejl-mail.</P>  \r\n\r\n<P ALIGN=\"JUSTIFY\">Bladet har endelig anf&oslash;rt, at man over for klageren  \r\n\r\n har erkendt, at det havde v&aelig;ret muligt uden st&oslash;rre besv&aelig;r  \r\n\r\n at sl&oslash;re klagerens identitet og har beklaget, at dette ikke skete.  \r\n\r\n Bladet har samtidig tilbudt at bringe en beklagelse i avisen. Dette tilbud  \r\n\r\n har klager afvist.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Finn Rowold, Tage Clausen og  \r\n\r\n Kirsten Dyregaard. </P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet finder, at det p&aring; baggrund af de  \r\n\r\n i artiklen indeholdte oplysninger ikke kan udelukkes, at det er muligt for  \r\n\r\n personer med et vist kendskab til klageren at identificere ham som den i  \r\n\r\n artiklen omtalte person. N&aelig;vnet er i &oslash;vrigt enig i, at bladet  \r\n\r\n uden st&oslash;rre besv&aelig;r kunne have foretaget en bedre sl&oslash;ring  \r\n\r\n af klagers identitet, s&aring;ledes at det ikke var muligt genkende  \r\n\r\n p&aring;g&aelig;ldende. N&aelig;vnet finder dog ikke grundlag for at udtale  \r\n\r\n kritik af bladets undladelse heraf.  </P>  \r\n\r\n<P ALIGN=\"JUSTIFY\"> Pressen&aelig;vnet finder ikke, at de i artiklen  \r\n\r\n indeholdte oplysninger om klager og dennes forhold til og  \r\n\r\n efterf&oslash;lgende brud med den i artiklen omtalte kvinde har en  \r\n\r\n s&aring;dan privat karakter, at bladet har tilsidesat god presseskik ved  \r\n\r\n offentligg&oslash;relsen af artiklen.</P>  \r\n\r\n<P ALIGN=\"JUSTIFY\">Afsagt den 15. august 2001.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/09/2001"
        },
        {
            "displayName": "Accession",
            "displayValue": "W20011218925"
        },
        {
            "displayName": "Entydig dokumentidentifikation",
            "displayValue": "AA001554"
        },
        {
            "displayName": "Dato for indlæggelse",
            "displayValue": "12/09/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "12189"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "15/08/2001"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "38/2001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}