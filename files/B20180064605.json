{
    "id": 201748,
    "title": "Bekendtgørelse om gebyrer på byggeområdet fastsat af Trafik-, Bygge- og Boligstyrelsen",
    "documentTypeId": "60",
    "isSagsforlobPeriodValid": true,
    "shortName": "BEK nr 646 af 30/05/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om gebyrer på byggeområdet fastsat af Trafik-, Bygge- og Boligstyrelsen</p>\r\n<p class=\"Indledning2\">I medfør af § 25 F, stk. 4, og § 28, stk. 2 og 5, i byggeloven, jf. lovbekendtgørelse nr. 1178 af 23. september 2016, fastsættes efter bemyndigelse i henhold til § 18, i bekendtgørelse nr. 453 af 11. maj 2017 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde m.v.</span>\r\n   </span>\r\n</p>\r\n<p class=\"Paragraf\" id=\"idaaa2a8fe-411c-46db-b45f-9d91b087d5ac\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastsætter bestemmelser om gebyrer på byggeområdet fastsat af Trafik-, Bygge- og Boligstyrelsen.</p>\r\n<p class=\"Stk2\">\r\n   <span class=\"StkNr\" id=\"id628b3d02-bd5e-4d3b-b31d-ab0486ae110c\">Stk. 2.</span> Forsikringsselskaber betaler gebyrer for byggeskadeforsikring efter satsen i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id32cbde53-427b-4fbe-899a-7ee3ab7cef8b\">Stk. 3.</span> Kommunalbestyrelser, der opkræver et fast gebyr for behandlingen af ansøgninger i henhold til byggeloven, kan maksimalt opkræve gebyr efter satsen i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id6a966bf4-ddac-4e80-8428-5947c31cf447\">Stk. 4.</span> Virksomheder, som ansøger om godkendelse i henhold til bekendtgørelse om markedsføring og salg af byggevarer i kontakt med drikkevand, betaler gebyrer efter satserne i denne bekendtgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Betaling af gebyrer</span>\r\n   </span>\r\n</p>\r\n<p class=\"Paragraf\" id=\"id60d1ca15-66d8-475b-98ef-82fc9d227c8c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Til dækning af Trafik-, Bygge- og Boligstyrelsens udgifter til bearbejdning af oplysninger om eftersyn og kontrol i henhold til byggelovens § 25 F, stk. 3, betaler forsikringsselskaberne et gebyr på 0 kr. til Trafik-, Bygge- og Boligstyrelsen for bebyggelse omfattet af forsikringspligt efter byggelovens § 25 A.</p>\r\n<p class=\"Stk2\">\r\n   <span class=\"StkNr\" id=\"id156a8a51-7536-4992-ba24-78a927313c17\">Stk. 2.</span> Forsikringsselskaberne skal for hver måned indberette opkrævningsgrundlag for antallet af tegnede byggeskadeforsikringer til Trafik-, Bygge- og Boligstyrelsen senest den 10. dag i den efterfølgende måned.</p>\r\n<p class=\"Stk2\">\r\n   <span class=\"StkNr\" id=\"id3ae02024-c5e4-4cf0-b364-97b14cc29b4e\">Stk. 3.</span> Gebyret anført i stk. 1 opkræves en gang om måneden af Trafik-, Bygge- og Boligstyrelsen med en betalingsfrist på 30 dage på baggrund af forsikringsselskabernes indberetning som angivet i stk. 2.</p>\r\n<p class=\"Paragraf\" id=\"idac5f32ef-8769-4bb0-90d9-c96702c118c8\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Til dækning af kommunalbestyrelsens udgifter ved behandlingen af ansøgninger i henhold til byggeloven kan kommunalbestyrelsen opkræve et fast gebyr.</p>\r\n<p class=\"Stk2\">\r\n   <span class=\"StkNr\" id=\"idb00a5782-5c9d-4a31-b1be-8c27569b758d\">Stk. 2.</span> Gebyret anført i stk. 1, udgør maksimalt 1.038 kr.</p>\r\n<p class=\"Stk2\">\r\n   <span class=\"StkNr\" id=\"id71774cb9-b45d-46be-898d-1e1d49ab5a7a\">Stk. 3.</span> Beløbet anført i stk. 2, reguleres én gang årligt pr. 1. januar med den af Finansministeriet fastsatte sats for det generelle pris- og lønindeks. Det herefter fremkomne beløb afrundes til nærmeste hele kronebeløb.</p>\r\n<p class=\"Paragraf\" id=\"id3f944cbe-15af-44fb-88a6-bd63f985051d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Til dækning af Trafik-, Bygge- og Boligstyrelsens udgifter til sagsbehandling m.v. i henhold til bekendtgørelse om markedsføring og salg af byggevarer i kontakt med drikkevand, opkræver Trafik-, Bygge- og Boligstyrelsen en gang om måneden et gebyr efter regning på baggrund af medgået tid med en betalingsfrist på 30 dage.</p>\r\n<p class=\"Stk2\">\r\n   <span class=\"StkNr\" id=\"idf0a68a8b-0987-40f2-ad60-65a7ac61fd7a\">Stk. 2.</span> Gebyret opkræves for sagsbehandlingen ved ansøgning om godkendelse, opretholdelse af godkendelse og fornyelse af godkendelse af byggevarer i kontakt med drikkevand. Gebyr opkræves endvidere for tilbagekaldelse af godkendelse, hvis tilbagekaldelsen skyldes godkendelsesindehavers manglende overholdelse af betingelser for godkendelse.</p>\r\n<p class=\"Stk2\">\r\n   <span class=\"StkNr\" id=\"id8ae1f0cb-69f6-4063-ab6e-c9fbaaa602cd\">Stk. 3.</span> Timesatsen for ydelser efter stk. 2 er 990 kr.</p>\r\n<p class=\"Stk2\">\r\n   <span class=\"StkNr\" id=\"idc44ec41f-2139-4604-8ac1-6a791414cd3a\">Stk. 4.</span> Ved afbrydelse af sagsbehandlingen betales et gebyr for det allerede udførte arbejde.</p>\r\n<p class=\"Stk2\">\r\n   <span class=\"StkNr\" id=\"id902bde9e-67a4-42af-bd57-8dcf22bc1006\">Stk. 5.</span> Trafik-, Bygge- og Boligstyrelsen kan opkræve aconto beløb, som betales før opgavens påbegyndelse og undervejs i takt med opgavens udførelse.</p>\r\n<p class=\"Stk2\">\r\n   <span class=\"StkNr\" id=\"idf0035aea-d3bb-430a-a749-0c9a5c0a82e5\">Stk. 6.</span> Trafik-, Bygge- og Boligstyrelsen kan viderefakturere særlige omkostninger til ansøger, herunder omkostninger til særlig teknisk bistand, rejseomkostninger m.v., som anvendes i forbindelse med behandling af en ansøgning.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klageadgang</span>\r\n   </span>\r\n</p>\r\n<p class=\"Paragraf\" id=\"id4e350b57-881f-4467-a7cb-853dcf012a2b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transport-, bygnings- og boligministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden og overgangsbestemmelser</span>\r\n   </span>\r\n</p>\r\n<p class=\"Paragraf\" id=\"id535afc56-d63e-4aec-8c83-9d6b71fe7ada\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 1. juli 2018.</p>\r\n<p class=\"Stk2\">\r\n   <span class=\"StkNr\" id=\"id95ea52a1-af1a-4da7-b289-86becaa4053a\">Stk. 2.</span> Bekendtgørelse nr. 1385 af 1. december 2017 om gebyrer på byggeområdet fastsat af Trafik-, Bygge- og Boligstyrelsen ophæves.</p>\r\n<p class=\"Stk2\">\r\n   <span class=\"StkNr\" id=\"id673bffd1-d5c4-4f3e-93c2-15e0d03fb082\">Stk. 3.</span> Bekendtgørelse nr. 32 af 21. januar 2013 om betaling for behandling af ansøgninger om godkendelse af byggevarer i kontakt med drikkevand ophæves.</p>\r\n<p class=\"Paragraf\" id=\"id93e923cc-cd80-4777-9d08-49bc39c40d26\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> For behandling af ansøgninger i henhold til byggeloven, jf. § 3, beregnes gebyret til kommunalbestyrelsen efter den sats, som er gældende på ansøgningstidspunktet.</p>\r\n<p class=\"Paragraf\" id=\"id2b63e495-73ed-4d71-8756-e2631747333a\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> For ansøgning om godkendelse af byggevarer i kontakt med drikkevand, hvor sagsbehandlingen ikke er afsluttet på bekendtgørelsens ikrafttrædelsestidspunkt, beregnes gebyret som følger:</p>\r\n<p class=\"Liste1\">\r\n   <span class=\"Liste1Nr\" id=\"id6053b12e-b879-423e-965c-da11c8605edd\">1)</span> 25 % af det hidtidige udstedelsesgebyr, hvis ansøgningen er gennemgået og eventuelle spørgsmål er sendt til ansøger,</p>\r\n<p class=\"Liste1\">\r\n   <span class=\"Liste1Nr\" id=\"id598c020c-0411-4879-96c9-b22255ea16a8\">2)</span> 50 % af det hidtidige udstedelsesgebyr, hvis sagsbehandlingen er i gang og ansøgerens svar er under behandling og evt. yderligere spørgsmål er sendt, og</p>\r\n<p class=\"Liste1\">\r\n   <span class=\"Liste1Nr\" id=\"idf16a9d16-85fa-4438-b9b7-3f8658dfe1fe\">3)</span> hvis ansøgningen alene er modtaget, men der ikke er foretaget anden sagsbehandling end registrering af den fremsendte ansøgning og kontrol af dertilhørende dokumenter, betales efter bestemmelserne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id8e12c32b-6ee1-442c-a014-ab0af1f56393\">Stk. 2.</span> Efter dette tidspunkt beregnes gebyret efter bestemmelserne i denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Trafik-, Bygge- og Boligstyrelsen, den 30. maj 2018</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Lars Colding Laustrup</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/2018"
        },
        {
            "displayName": "Accession",
            "displayValue": "B20180064605"
        },
        {
            "displayName": "Entydig dokumentidentifikation",
            "displayValue": "CX000405"
        },
        {
            "displayName": "Dato for førstegangsindlæggelse",
            "displayValue": "01/06/2018"
        },
        {
            "displayName": "Dato for indlæggelse",
            "displayValue": "01/06/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "646"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "30/05/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafik-, Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "Transport-, Bygnings- og Boligmin.,<br />Trafik-, Bygge- og Boligstyrelsen, j.nr. TS00108-00078"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}