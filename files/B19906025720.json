{
    "id": 65975,
    "title": "Søfartsstyrelsens Meddelelser E. Forskrifter for bygning og udstyr m.v. for fiskeskibe. Kapitel E XIX, 1. august 1989 (* 1) ",
    "documentTypeId": "650",
    "isSagsforlobPeriodValid": false,
    "shortName": "FSK nr 60257 af 23/07/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Søfartsstyrelsens Meddelelser E. Forskrifter for  \r\n\r\n bygning og udstyr m.v. for fiskeskibe. Kapitel E XIX, 1. august 1989 (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <B>Teknisk forskrift for fiskeskibes bygning og udstyr m.v.</B>  </P>  \r\n\r\n<A NAME=\"\"K19\"\"></A>\r\n\r\n<DIV CLASS=KAPITEL ID=\"K19\">  \r\n\r\n<H3 CLASS=KTITLE1 ALIGN=CENTER>Kapitel XIX </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Navigationsudstyr </I> </P>  \r\n\r\n<PRE>  \r\n\r\n  19.100 Navigationsudstyr  \r\n\r\n    .110 Magnetkompasser  \r\n\r\n    .120 Årlig deviationsundersøgelse  \r\n\r\n    .130 Gyrokompas  \r\n\r\n    .140 Nødstyrepladser  \r\n\r\n    .150 Radaranlæg  \r\n\r\n    .160 Krav om godkendt navigationsudstyr  \r\n\r\n    .170 Sekstant og kronometer  \r\n\r\n  19.200 Ekkolod og log  \r\n\r\n    .210 Ekkolod  \r\n\r\n    .220 Log  \r\n\r\n    .230 Rorindikator  \r\n\r\n    .240 Kikkert, barometer og vagtur  \r\n\r\n    .250 Midler til at sætte kurs  \r\n\r\n    .260 Dagssignallampe  \r\n\r\n    .270 Radarreflektor  \r\n\r\n    .280 Radiopejler  \r\n\r\n  19.300 Nautiske publikationer  \r\n\r\n    .310 Søkort, sejlhåndbøger m.v.  \r\n\r\n    .320 International signalbog, flag m.v.  \r\n\r\n  19.400 Lanterner, signalfigurer og lydsignalapparater  \r\n\r\n    .410 Internationale søvejsregler  \r\n\r\n    .420 Reservelanterner  \r\n\r\n    .430 Certifikater for lanterner  \r\n\r\n  19.500 Lytteposter  \r\n\r\n    .510 Baggrundsstøj  \r\n\r\n  19.600 Lejdere og mekaniske lodshejs  \r\n\r\n    .610 Lejdere  \r\n\r\n    .620 Mekaniske lodshejs  \r\n\r\n  19.700 Automatisk styring  \r\n\r\n    .710 Funktioner  \r\n\r\n  19.800 Styremaskinanlæg  \r\n\r\n    .810 Kraftenheder  \r\n\r\n    .820 Styremaskinanlæg, afprøvning og øvelser  \r\n\r\n</PRE>  \r\n\r\n<P> <B>19.900 Minimumafstande i henhold til IMO-resolution nr. 382</B>  </P>  \r\n\r\n</DIV>  \r\n\r\n<A NAME=\"\"K19\"\"></A>\r\n\r\n<DIV CLASS=KAPITEL ID=\"K19\">  \r\n\r\n<H3 CLASS=KTITLE1 ALIGN=CENTER>KAPITEL XIX </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Navigationsudstyr </I> </P>  \r\n\r\n<P> <B>19.100 Navigationsudstyr</B>  </P>  \r\n\r\n<P> <I>19.110 Magnetkompasser.</I>  </P>  \r\n\r\n<P>.111 Alle skibe skal være udstyret med et magnetisk hovedkompas og et  \r\n\r\n magnetisk styrekompas, medmindre kursoplysninger fra det nævnte hovedkompas  \r\n\r\n er gjort tilgængelige og kan aflæses klart af rorgængeren fra  \r\n\r\n hovedstyrepladsen. </P>  \r\n\r\n<P>.112 Tilstrækkelige kommunikationsmidler mellem stedet for hovedkompas og  \r\n\r\n det normale navigationskontrolsted, som Søfartsstyrelsen finder  \r\n\r\n tilfredsstillende. </P>  \r\n\r\n<P> <I>19.120 Årlig deviationsundersøgelse.</I>  </P>  \r\n\r\n<P>.121 Ethvert af de i pkt. 19.110 omhandlede magnetkompasser skal være  \r\n\r\n rimeligt rettede, og deres tabel eller kurve over restdeviationer skal til  \r\n\r\n enhver tid være tilgængelig. </P>  \r\n\r\n<P>Fast opstillede magnetkompasser skal være således anbragt i skibet, at  \r\n\r\n deviationen ved hjælp af passende kompensationsmidler kan holdes inden for  \r\n\r\n rimelige grænser. Sådanne kompasser skal være fjernet så langt, som de  \r\n\r\n stedlige forhold tillader det, fra alt jern, navnlig flyttelige og bevægelige  \r\n\r\n jernmasser, jfr. IMO-resolution nr. 382 og pkt. 19.900. </P>  \r\n\r\n<P>.122 Der skal forefindes et reservemagnetkompas, som er ombytteligt med  \r\n\r\n hovedkompasset, medmindre skibet er udstyret med det i pkt. 19.111 nævnte  \r\n\r\n styrekompas eller med et gyrokompas. </P>  \r\n\r\n<P>Skibe med en længde L mindre end 24 m i fart i Nordsøen og i Den engelske  \r\n\r\n Kanal og Østersøen samt inden for 120 sømil fra Færøerne eller inden for 100  \r\n\r\n sømil fra Grønland behøver dog intet reservekompas. </P>  \r\n\r\n<P>.123 Fast opstillede magnetkompasser skal kunne belyses ved en lampe, der  \r\n\r\n er uafhængig af skibets elektriske hovedstrømforsyning. </P>  \r\n\r\n<P>.124 Installation af elektriske anlæg, maskiner og apparater ved  \r\n\r\n magnetkompasser skal opfylde bestemmelserne i kapitel X. </P>  \r\n\r\n<P>.125 Ethvert magnetkompas om bord i skibe til brug ved skibets navigering  \r\n\r\n skal være forsynet med certifikat (ISO-certifikat) fra Søfartsstyrelsen  \r\n\r\n (Nautisk Prøvekammer) eller andet af Søfartsstyrelsen anerkendt prøvekammer.  \r\n\r\n</P>  \r\n\r\n<P>Et magnetkompas skal for at kunne opnå certifikat opfylde de krav med  \r\n\r\n hensyn til konstruktion, materiale, vægt m.v. samt afprøvning, som indeholdes  \r\n\r\n i de til enhver tid gældende af Søfartsstyrelsen givne forskrifter. </P>  \r\n\r\n<P>.126 Søfartsstyrelsen kan på nærmere fastsatte vilkår bemyndige en  \r\n\r\n fabrikant til at udstede certifikater for magnetkompasser, der er fremstillet  \r\n\r\n i overensstemmelse med en forud godkendt prototype. </P>  \r\n\r\n<P>Certifikaterne skal findes om bord til forevisning for Søfartsstyrelsen.  \r\n\r\n Såfremt et magnetkompas, for hvilket der er udstedt certifikat, er blevet  \r\n\r\n underkastet en reparation, der kan have indflydelse på de forhold, der  \r\n\r\n betinger dets fortsatte godkendelse, påhviler det skibets fører snarest  \r\n\r\n muligt at lade det undersøge og forsyne med eventuelt nyt certifikat. </P>  \r\n\r\n<P>De i henhold til de hidtil gældende bestemmelser udstedte certifikater for  \r\n\r\n magnetkompasser, der er i brug ved forskrifternes ikrafttræden, bevarer deres  \r\n\r\n gyldighed uden hensyn til den i certifikatet indeholdte tidsfrist, så længe  \r\n\r\n magnetkompasset er i samme stand, som det var i ved certifikatets udstedelse.  \r\n\r\n</P>  \r\n\r\n<P>.127 I ethvert skib, hvor deviationsbog ikke føres, skal der årligt  \r\n\r\n foretages en fuldstændig deviationsundersøgelse (kompensation) af kompasset;  \r\n\r\n om sådan undersøgelse skal der ske tilførsel til skibets tilsynsbog. </P>  \r\n\r\n<P> <I>19.130 Gyrokompas.</I>  </P>  \r\n\r\n<P>.131 Skibe med en længde L på 40 m og derover samt skibe med en længde L  \r\n\r\n på 24 m og derover i fart nord for 62 grader N.br. skal være udstyret med et  \r\n\r\n gyrokompas. </P>  \r\n\r\n<P>.132 Hovedkompasset eller repeaterkompasset skal klart kunne aflæses af  \r\n\r\n rorgængeren fra hovedstyrepladsen. </P>  \r\n\r\n<P> <I>19.140 Nødstyrepladser.</I>  </P>  \r\n\r\n<P>.141 I skibe, der er udstyret med nødstyrepladser, skal der træffes  \r\n\r\n foranstaltninger til at forsyne disse steder med kursoplysninger. </P>  \r\n\r\n<P> <I>19.150 Radaranlæg.</I>  </P>  \r\n\r\n<P>.151 Skibe med en længde L på 24 m og derover skal være udstyret med et  \r\n\r\n radaranlæg. </P>  \r\n\r\n<P> <I>19.160 Krav om godkendt navigationsudstyr.</I>  </P>  \r\n\r\n<P>.161 Alt udstyr, der er installeret i henhold til foranstående forskrifter  \r\n\r\n i denne regel, skal være af en type, der er godkendt af Søfartsstyrelsen.  \r\n\r\n</P>  \r\n\r\n<P>.162 Hvor der i et skib udskiftes eller nyinstalleres radar eller  \r\n\r\n gyrokompas, skal sådant udstyr være godkendt af Søfartsstyrelsen. </P>  \r\n\r\n<P> <I>19.170 Sekstant og kronometer.</I>  </P>  \r\n\r\n<P>.171 Skibe med en længde L på 45 m og derover i fart nord for 62 grader  \r\n\r\n N.br. og syd for 48 grader N.br. og vest for 12 grader V.lg. samt i fart uden  \r\n\r\n for 120 sømil fra Færøerne og 100 sømil fra Grønland skal være forsynet med  \r\n\r\n sekstant og søur (kronometer). </P>  \r\n\r\n<P> <B>19.200 Ekkolod og log.</B>  </P>  \r\n\r\n<P> <I>19.210 Ekkolod.</I>  </P>  \r\n\r\n<P>.211 Ethvert skib skal være udstyret med ekkolod. </P>  \r\n\r\n<P> <I>19.220 Log.</I>  </P>  \r\n\r\n<P>.221 Skibe med fartsområde uden for Nord- og Østersøen og Den engelske  \r\n\r\n Kanal, uden for 120 sømil fra Færøerne eller uden for 100 sømil fra Grønland  \r\n\r\n skal være udstyret med en anordning til angivelse af fart og distance gennem  \r\n\r\n vandet (log). </P>  \r\n\r\n<P>Skibe inden for ovennævnte fartsområde skal enten være forsynet med  \r\n\r\n elektrisk positionsudstyr eller log. </P>  \r\n\r\n<P> <I>19.230 Rorindikator.</I>  </P>  \r\n\r\n<P>.231 Alle skibe skal være udstyret med rorindikator som anført i kap.  \r\n\r\n VIII, pkt. 8.327. Det skal være muligt at se en rorindikator fra alle  \r\n\r\n styrepositioner. </P>  \r\n\r\n<P> <I>19.240 Kikkert, barometer og vagtur.</I>  </P>  \r\n\r\n<P>.241 Alle skibe skal være forsynet med kikkert, barometer og vagtur. </P>  \r\n\r\n<P> <I>19.250 Midler til at sætte kurs.</I>  </P>  \r\n\r\n<P>.251 Alle skibe skal i fornødent omfang være forsynet med midler til at  \r\n\r\n sætte en kurs. </P>  \r\n\r\n<P> <I>19.260 Dagsignallampe.</I>  </P>  \r\n\r\n<P>.261 I alle nye skibe med en længde på 24 m og derover samt i eksisterende  \r\n\r\n skibe med en tonnage på 150 tons og derover skal der findes en fyldestgørende  \r\n\r\n dagsignallampe til brug om dagen. Signallampen må ikke udelukkende være  \r\n\r\n afhængig af skibets elektriske hovedenergikilde. </P>  \r\n\r\n<P> <I>19.270 Radarreflektor.</I>  </P>  \r\n\r\n<P>.271 Skibe med en længde L mindre end 24 m skal være forsynet med  \r\n\r\n radarreflektor. </P>  \r\n\r\n<P> <I>19.280 Radiopejler.</I>  </P>  \r\n\r\n<P>.281 Skibe med en længde L på 75 m og derover skal være forsynet med  \r\n\r\n radiopejler. </P>  \r\n\r\n<P> <I>19.300 Nautiske publikationer</I>  </P>  \r\n\r\n<P> <I>19.310 Søkort, sejlhåndbøger m.v.</I>  </P>  \r\n\r\n<P>.311 Alle skibe skal medføre fyldestgørende og ajourførte søkort,  \r\n\r\n Fiskeriårbogen samt i nødvendigt omfang de sejlbøger, fyrlister,  \r\n\r\n Efterretninger for Søfarende, tidevandstabeller og enhver anden nautisk  \r\n\r\n publikation, som er nødvendig for den påtænkte rejse. </P>  \r\n\r\n<P> <I>19.320 International signalbog, flag m.v.</I>  </P>  \r\n\r\n<P>.321 Alle skibe, som skal være udstyret med et radiotelefonanlæg, og alle  \r\n\r\n skibe med en længde L på 24 m og derover skal medføre den internationale  \r\n\r\n signalbog. </P>  \r\n\r\n<P>.322 Skibe med en længde L på 45 m og derover skal være udstyret med de  \r\n\r\n til den internationale signalbog hørende flag samt den af Industriministeriet  \r\n\r\n udgivne samling af maritime standardudtryk. </P>  \r\n\r\n<P>.323 I alle skibe skal der i styrehuset være opslået en tavle visende de  \r\n\r\n internationale signalflag og morsetegnene samt betydninger af  \r\n\r\n et-bogstavsignalerne. </P>  \r\n\r\n<P>.324 Alle skibe skal være forsynet med nationalflag af passende størrelse.  \r\n\r\n</P>  \r\n\r\n<P> <B>19.400 Lanterner, signalfigurer og lydsignalapparater</B>  </P>  \r\n\r\n<P> <I>19.410 Internationale søvejsregler.</I>  </P>  \r\n\r\n<P>.411 Ethvert skib skal være udrustet med elektriske lanterner,  \r\n\r\n signalfigurer og lydsignalapparater i sådant omfang, at det er i stand til at  \r\n\r\n opfylde kravene i de internationale søvejsregler. </P>  \r\n\r\n<P>Signalfigurernes konstruktion og lydsignalapparaternes effektivitet og  \r\n\r\n installation om bord skal være i overensstemmelse med de internationale  \r\n\r\n søvejsregler samt med de af Søfartsstyrelsen til enhver tid givne  \r\n\r\n forskrifter. I skibe med en Loa på 12 m og derover skal lydsignalapparater  \r\n\r\n være af en af Søfartsstyrelsen godkendt type. </P>  \r\n\r\n<P> <I>19.420 Reservelanterner.</I>  </P>  \r\n\r\n<P>.421 Skibe uden for Nord- og Østersøen og Den engelske Kanal, skibe uden  \r\n\r\n for 120 sømil fra Færøerne og skibe uden for 100 sømil fra Grønland skal være  \r\n\r\n forsynet med et sæt reservelamper for de top-, side-, agter- og ankerlys, som  \r\n\r\n er foreskrevet for den pågældende skibsstørrelse. </P>  \r\n\r\n<P>I nye skibe skal reservelanterner kunne tilsluttes skibets elektriske  \r\n\r\n nødenergikilde. </P>  \r\n\r\n<P> <I>19.430 Certifikater for lanterner.</I>  </P>  \r\n\r\n<P>.431 Lanterner til skibe med en Loa på 12 m eller derover skal være  \r\n\r\n forsynet med certifikat fra Søfartsstyrelsen (Nautisk Prøvekammer) eller et  \r\n\r\n af Søfartsstyrelsen anerkendt prøvekammer. Søfartsstyrelsen kan på fastsatte  \r\n\r\n vilkår bemyndige en fabrikant til at udstede certifikater for lanterner, der  \r\n\r\n er fremstillet i overensstemmelse med en forud godkendt prototype.  \r\n\r\n Certifikaterne skal findes om bord til forevisning for Søfartsstyrelsen. </P>  \r\n\r\n<P>.432 Lanterner til skibe med en Loa mindre end 12 m skal enten være  \r\n\r\n forsynet med certifikat, jfr. pkt. 19.431, eller være af en af  \r\n\r\n Søfartsstyrelsen godkendt type. </P>  \r\n\r\n<P>.433 En lanterne skal for at kunne opnå certifikat eller typegodkendelse  \r\n\r\n opfylde de krav med hensyn til konstruktion m.v., som indeholdes i de til  \r\n\r\n enhver tid gældende af Søfartsstyrelsen givne forskrifter. </P>  \r\n\r\n<P>.434 Såfremt en lanterne er blevet underkastet en reparation, der kan have  \r\n\r\n indflydelse på de forhold, der betinger dens fortsatte godkendelse, påhviler  \r\n\r\n det skibets fører snarest muligt at lade den undersøge og forsyne med evt.  \r\n\r\n nyt certifikat. </P>  \r\n\r\n<P> <B>19.500 Lytteposter</B>  </P>  \r\n\r\n<P> <I>19.510 Baggrundsstøj.</I>  </P>  \r\n\r\n<P>.511 Baggrundsstøjen på lytteposter i skibe må ikke overstige følgende  \r\n\r\n grænser: </P>  \r\n\r\n<P>68 dB i det oktavbånd, der er centreret omkring 250 Hz, og </P>  \r\n\r\n<P>63 dB i det oktavbånd, der er centreret omkring 500 Hz. </P>  \r\n\r\n<P>I eksisterende skibe skal ovennævnte grænser være opfyldt så nær som  \r\n\r\n muligt. Baggrundsstøjen skal måles efter de retningslinier, der er anført i  \r\n\r\n IMO-resolution A.343 (IX). </P>  \r\n\r\n<P> <B>19.600 Lejdere og mekaniske lodshejs</B>  </P>  \r\n\r\n<P> <I>19.610 Lejdere.</I>  </P>  \r\n\r\n<P>.611 Skibe, i hvilke lønningens højde over vandet overstiger 1,5 m, skal  \r\n\r\n være udstyret med lejdere, der opfylder følgende krav: </P>  \r\n\r\n<P>Lejderen skal være velegnet til, at lodser kan gå sikkert til og fra  \r\n\r\n borde; den skal holdes ren og i god stand og kunne benyttes af myndigheds- og  \r\n\r\n andre personer ved skibets ankomst til eller afgang fra havn. </P>  \r\n\r\n<P>Lejderen skal være således anbragt, at den er klar af eventuelle  \r\n\r\n udtømninger fra skibet, at hvert trin ligger fast an mod skibssiden, at den  \r\n\r\n så vidt muligt er klar af skibets indfaldende sider, og at lodser sikkert og  \r\n\r\n bekvemt kan komme om bord efter at have klatret mindst 1,5 m og højst 9 m.  \r\n\r\n Der skal benyttes en enkelt lejderlængde, som skal kunne nå vandet fra stedet  \r\n\r\n for ombordstigningen; der skal herved tages fornødent hensyn til skibets  \r\n\r\n nedlastning og trim og til slagside på 15 grader til modsat side. Når  \r\n\r\n afstanden fra vandoverfladen til stedet for ombordstigningen overstiger 9 m,  \r\n\r\n skal adgang fra lejderen til skibet ske ad en falderebstrappe eller på anden  \r\n\r\n lige så sikker og bekvem måde. </P>  \r\n\r\n<P>.612 Lejderens trin skal være af hårdt træ eller andet materiale med  \r\n\r\n tilsvarende egenskaber, udført i eet stykke uden knaster og med en effektiv  \r\n\r\n skridsikker overflade; de nederste fire trin kan være af gummi af  \r\n\r\n tilstrækkelig styrke og stivhed eller af andet egnet materiale med  \r\n\r\n tilsvarende egenskaber; mindst 480 mm lange, 115 mm brede og 22 mm tykke  \r\n\r\n excl. en eventuel skridsikker belægning; anbragt med en lige stor indbyrdes  \r\n\r\n afstand på mindst 300 mm og højst 380 mm samt sikret således, at de  \r\n\r\n fastholdes vandret. </P>  \r\n\r\n<P>.613 En lejder må ikke have mere end to udskiftningstrin, der holdes på  \r\n\r\n plads ved en anden metode end den, der er benyttet ved den oprindelige  \r\n\r\n konstruktion af lejderen, og trin, der er fastgjort på den måde, skal, så  \r\n\r\n snart det med rimelighed lader sig gøre, udskiftes med trin, der holdes på  \r\n\r\n plads efter den metode, der er anvendt ved den oprindelige konstruktion af  \r\n\r\n lejderen. Når et udskiftningstrin er fastgjort til lejdertovene ved hjælp af  \r\n\r\n udskæringer i trinets sider, skal disse udskæringer være på trinets lange  \r\n\r\n sider. </P>  \r\n\r\n<P>.614 Lejdertovene skal på hver side bestå af to stykker uklædt manillareb  \r\n\r\n med en omkreds på mindst 60 mm. Hvert reb skal være ud i eet uden  \r\n\r\n sammenføjninger under det øverste trin. To håndtove, solidt fastgjort til  \r\n\r\n skibet, og med en omkreds på mindst 65 mm samt en livline skal findes klar  \r\n\r\n til eventuelt brug. </P>  \r\n\r\n<P>.615 Tværribber af hårdt træ eller andet materiale med tilsvarende  \r\n\r\n egenskaber udført i eet stykke og mindst 1,80 m lange skal anbringes med  \r\n\r\n sådanne mellemrum, at lejderen ikke kan dreje. Den laveste tværribbe skal  \r\n\r\n være anbragt på det 5. nederste trin, og mellemrummet mellem to ribber må  \r\n\r\n ikke overstige 9 trin. </P>  \r\n\r\n<P>.616 Der skal findes anordninger til sikring af forsvarlig og bekvem  \r\n\r\n adgang for øverste del af lejderen eller evt. falderebstrappen eller andet  \r\n\r\n udstyr ved passage ind på, ind i eller fra skibet. Hvor en sådan passage  \r\n\r\n foregår gennem en åbning i rækværk eller skanseklædning, skal der findes  \r\n\r\n hensigtsmæssige håndtag. Foregår passagen ved hjælp af en lønningstrappe,  \r\n\r\n skal denne trappe være solidt fastgjort til lønnings- eller adgangsplatform,  \r\n\r\n og der skal være anbragt to sceptre mindst 0,70 m og højst 0,80 m fra  \r\n\r\n hinanden på de steder, hvor man går til eller fra borde. Hvert scepter skal  \r\n\r\n være solidt fastgjort til skroget ved eller nær ved den nederste del og også  \r\n\r\n højere oppe, være mindst 40 mm i diameter og have en højde på mindst 1,20 m  \r\n\r\n over overkant af lønningen. </P>  \r\n\r\n<P>.617 Der skal være belysning om natten, således at både lejderen på  \r\n\r\n skibssiden og også det sted, hvor lodsen kommer om bord, er tilstrækkeligt  \r\n\r\n oplyst. En redningskrans forsynet med et selvtændende lys skal være klar til  \r\n\r\n brug. En kasteline skal være klar til evt. brug. </P>  \r\n\r\n<P>.618 Der skal være mulighed for at bruge lejderen både på den ene og på  \r\n\r\n den anden side af skibet. </P>  \r\n\r\n<P>.619 Lejderens tilrigning samt ombordtagning og kvittering af lods skal  \r\n\r\n overvåges af en ansvarlig officer. Hvor specielle konstruktioner, som f.eks.  \r\n\r\n fenderlister, i et skib forhindrer anvendelsen af nogle af disse  \r\n\r\n bestemmelser, skal der træffes særlige foranstaltninger, som Søfartsstyrelsen  \r\n\r\n finder tilfredsstillende, for at sikre, at man kan gå om bord og fra borde på  \r\n\r\n betryggende måde. </P>  \r\n\r\n<P> <I>19.620 Mekaniske lodshejs.</I>  </P>  \r\n\r\n<P>.621 Et mekanisk lodshejs, hvis et sådant findes, med tilhørende udstyr  \r\n\r\n skal være af en type, der er godkendt af Søfartsstyrelsen. Det skal være  \r\n\r\n således udformet og konstrueret, at lodsen kan komme om bord og fra borde på  \r\n\r\n betryggende måse, herunder således at der er en sikker adgang fra lodshejset  \r\n\r\n til dækket og omvendt. </P>  \r\n\r\n<P>.622 En lejder, der opfylder bestemmelserne i pkt. 19.610, skal være  \r\n\r\n anbragt på dækket ved siden af lodshejset og klar til øjeblikkelig brug. </P>  \r\n\r\n<P> <B>19.700 Automatisk styring</B>  </P>  \r\n\r\n<P> <I>19.710 Funktioner.</I>  </P>  \r\n\r\n<P>.711 I farvande med stor trafiktæthed, under forhold med nedsat sigt og i  \r\n\r\n alle andre farlige situationer for sejladsen skal det, når man gør brug af  \r\n\r\n selvstyrer, være muligt øjeblikkeligt at etablere manuel kontrol med skibets  \r\n\r\n styring. </P>  \r\n\r\n<P>.712 Den manuelle styring skal afprøves efter længere tids brug af den  \r\n\r\n automatiske styring og før skibet kommer ind på områder, hvor sejladsen  \r\n\r\n kræver særlig stor forsigtighed. </P>  \r\n\r\n<P>.713 Selvstyreanlæg skal være af en type godkendt af Søfartsstyrelsen.  \r\n\r\n Sådanne anlæg skal i skibe med en længde L på 24 m og derover opfylde de af  \r\n\r\n IMO vedtagne funktionsnormer. </P>  \r\n\r\n<P> <B>19.800 Styremaskinanlæg</B>  </P>  \r\n\r\n<P> <I>19.810 Kraftenheder,</I>  </P>  \r\n\r\n<P>.811 I områder, hvor sejladsen kræver særlig stor forsigtighed, skal  \r\n\r\n skibe, som kræves forsynet med mere end een kraftenhed for  \r\n\r\n styremaskinanlægget, have disse kraftenheder i gang, når de kan benyttes  \r\n\r\n samtidigt. </P>  \r\n\r\n<P> <I>19.820 Styremaskinanlæg, afprøvning og øvelser.</I>  </P>  \r\n\r\n<P>.821 Inden for 12 timer før skibets afgang skal dets styremaskinanlæg  \r\n\r\n kontrolleres og afprøves af skibsmandskabet. Afprøvningen skal i givet fald  \r\n\r\n omfatte driften af følgende: </P>  \r\n\r\n<P>hovedstyremaskinanlægget, </P>  \r\n\r\n<P>reservestyremaskinanlægget, </P>  \r\n\r\n<P>styrekontrolsystemerne, </P>  \r\n\r\n<P>styrepositionerne på kommandobroen, </P>  \r\n\r\n<P>nødenergiforsyningen </P>  \r\n\r\n<P>rorvinkelindikatorerne i forhold til rorets faktiske stilling, </P>  \r\n\r\n<P>Alarmers funktion ved svigt af energiforsyningen til  \r\n\r\n styrekontrolsystemerne, </P>  \r\n\r\n<P>alarmers funktion ved svigt af kraftenheder for styremaskinanlæg og  \r\n\r\n automatisk virkende isoleringsanordninger og andet automatisk udstyr. </P>  \r\n\r\n<P>.822 Kontrol og afprøvning skal omfatte: </P>  \r\n\r\n<P>Rorets fulde bevægelse i overensstemmelse med den krævede kapacitet af  \r\n\r\n styremaskinanlægget; </P>  \r\n\r\n<P>visuel besigtigelse af styremaskinanlægget og dets forbindelsesled; </P>  \r\n\r\n<P>og </P>  \r\n\r\n<P>funktion af kommunikationsmidler mellem kommandobroen og  \r\n\r\n styremaskinrummet. </P>  \r\n\r\n<P>.823 I skibe med en længde L på 24 m og derover skal enkle  \r\n\r\n betjeningsanvisninger med et blokdiagram, der viser fremgangsmåden ved  \r\n\r\n omskiftning mellem styrekontrolsystemerne og mellem drivaggregaterne på  \r\n\r\n styremaskinanlæg, til stadighed være opslået på kommandobroen og i  \r\n\r\n styremaskinrummet. </P>  \r\n\r\n<P>.824 Alle skibsofficerer, der har at gøre med betjening og/eller  \r\n\r\n vedligeholdelse af styremaskinanlæg, skal være fortrolige med funktionen af  \r\n\r\n styringssystemerne i skibet og med fremgangsmåden ved omskiftning fra eet  \r\n\r\n system til et andet. </P>  \r\n\r\n<P>.825 Foruden den i pkt. 19.822 foreskrevne rutinemæssige kontrol og  \r\n\r\n afprøvning skal der foretages nødstyringsøvelser mindst een gang hver tredje  \r\n\r\n måned for at indøve nødstyringsproceduren. Disse øvelser skal omfatte direkte  \r\n\r\n kontrol inde fra styremaskinrummet, kommunikationen med kommandobroen og, i  \r\n\r\n givet fald, anvendelse af alternative energiforsyninger. </P>  \r\n\r\n<P>.826 Datoen for gennemførelsen af den i pkt. 19.822 foreskrevne kontrol og  \r\n\r\n afprøvning samt datoen for afholdelsen af nødstyringsøvelser i henhold til  \r\n\r\n pkt. 19.825 skal indføres i skibsdagbogen eller, hvis skibsdagbog ikke føres,  \r\n\r\n i tilsynsbogen. Indførelserne skal omfatte oplysning om alle konstaterede  \r\n\r\n fejl og mangler og disses afhjælpning. </P>  \r\n\r\n<P>.827 Alle konstaterede fejl og mangler ved styremaskinanlæg og dets  \r\n\r\n betjening skal hurtigst muligt afhjælpes. </P>  \r\n\r\n<P> <B>19.900 Minimumsafstande i henhold til IMO-resolution nr. 382.</B>  \r\n\r\n</P>  \r\n\r\n<P><IMG SRC=\"/image.aspx?id=65975&img=CR25088_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<PRE>  \r\n\r\n               : Ubrudt magnetisk magnetisk materiale.  \r\n\r\n               : Yderkanten af fast anbragt magnetisk materiale såsom  \r\n\r\n                 overkanter af skod, skillerumsvægge og forplader,  \r\n\r\n                 yderkanter af dragere, stag støtter, bomme,  \r\n\r\n                 lademaster og lignende. Magnetisk materiale, der kan  \r\n\r\n                 bevæges, såsom davider, ventilatorer, døre osv.  \r\n\r\n                 Større enheder af magnestisk materiale med variabelt  \r\n\r\n                 felt, f.eks. skorstene.  \r\n\r\n</PRE>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Søfartsstyrelsens Meddelelser E i sin helhed findes ved følgende søgning : I feltet \"Forskriftens titel\" skrives \"meddelelser e\"",
        "(* 1) Søfartsstyrelsens Meddelelser E i sin helhed findes ved følgende søgning : find emne = meddelelser E"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19906025720"
        },
        {
            "displayName": "Entydig dokumentidentifikation",
            "displayValue": "CM025088"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "60257"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/07/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Regelkontoret Y-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}