{
    "id": 98881,
    "title": "Forslag til folketingsbeslutning om ændring af forretningsorden for Folketinget\\n(Nedsættelse af et Ligestillingsudvalg)",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 83",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 24. februar 2006 af Lone Dybkjær (RV),  \r\n\r\n Marianne Jelved (RV), Margrethe Vestager (RV),  \r\n\r\n Kirsten Brosbøl (S), Pia Gjellerup (S), Jan Petersen (S), Anne Grete  \r\n\r\n Holmsgaard (SF), Ole Sohn (SF), Majbrit Berlau (EL) og Jørgen Arbo-Bæhr (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n ændring af forretningsorden for Folketinget  \r\n\r\n</P>  \r\n\r\n<P class=\"Undertitel\">  \r\n\r\n (Nedsættelse af et Ligestillingsudvalg)  \r\n\r\n</P>  \r\n\r\n<P class=\"ParaOverskrift\">  \r\n\r\n § 1  \r\n\r\n</P>  \r\n\r\n<P class=\"Tekst\">  \r\n\r\n I forretningsorden for Folketinget, som vedtaget den 17.  \r\n\r\n december 1953 og senest ændret den 16. december 2004, foretages følgende  \r\n\r\n ændringer:  \r\n\r\n</P>  \r\n\r\n<P class=\"Aendringspunkt\">  \r\n\r\n 1. I  \r\n\r\n<I>  \r\n\r\n § 7, stk. 1,  \r\n\r\n</I>  \r\n\r\n indsættes efter nr. 13 som nyt nummer:  \r\n\r\n</P>  \r\n\r\n<P class=\"TekstV\">  \r\n\r\n »14) Ligestillingsudvalget.«  \r\n\r\n</P>  \r\n\r\n<P class=\"TekstV\">  \r\n\r\n Nr. 14-25 bliver herefter nr. 15-26.  \r\n\r\n</P>  \r\n\r\n<P class=\"Aendringspunkt\">  \r\n\r\n 2.  \r\n\r\n I  \r\n\r\n<I>  \r\n\r\n § 7, stk. 5,  \r\n\r\n</I>  \r\n\r\n ændres  \r\n\r\n to steder »25« til: »26«.  \r\n\r\n</P>  \r\n\r\n<P class=\"ParaOverskrift\">  \r\n\r\n § 2  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketingsbeslutningen træder i kraft fra begyndelsen af  \r\n\r\n folketingsåret 2006-07.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en revideret genfremsættelse af B 94 fra  \r\n\r\n folketingsåret 2004-05, 2. samling, jf. Folketingstidende, forhandlingerne  \r\n\r\n side  \r\n\r\n 3997 og tillæg A side 7988 og 7989.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Nedsættelse af et  \r\n\r\n ligestillingsudvalg  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Forslaget har til formål at tilvejebringe et egnet forum til  \r\n\r\n drøftelse af ligestillingsspørgsmål &#150; et forum, som efter  \r\n\r\n forslagsstillernes  \r\n\r\n opfattelse ikke er til stede i dag. I dag er ligestillingsforslag henvist til  \r\n\r\n behandling i diverse udvalg, hvor ligestillingsordførerne ikke nødvendigvis  \r\n\r\n er  \r\n\r\n medlemmer eller stedfortrædere. Hermed bliver der tale om en fragmenteret  \r\n\r\n behandling af ligestillingsspørgsmålene, som gør det vanskeligt for de  \r\n\r\n involverede medlemmer at erhverve sig den faglige dybde og indsigt i  \r\n\r\n ligestillingsforholdene  \r\n\r\n såvel her i landet som i udlandet. Nedsættelse af udvalget vil derfor give  \r\n\r\n mulighed for at skabe et fokuseret og samlet overblik over  \r\n\r\n ligestillingsområdet.  \r\n\r\n</P>  \r\n\r\n<P class=\"Tekst\">  \r\n\r\n &nbsp;&nbsp;De stående udvalg blev etableret over en længere  \r\n\r\n periode i 1960&#146;erne for at finde deres endelige etablering i begyndelsen  \r\n\r\n af 1970&#146;erne.&nbsp;I  \r\n\r\n et notat om ændringer af Folketingets forretningsorden fra den 3. december  \r\n\r\n 1964  \r\n\r\n udarbejdet af den daværende formand for Folketinget&nbsp;skrives der om en  \r\n\r\n udvidelse  \r\n\r\n fra 6 til 12 stående udvalg: »Til fordel for en sådan ordning taler ikke  \r\n\r\n mindst, at den vil kunne bidrage til, at lovforslagene under deres behandling  \r\n\r\n i  \r\n\r\n folketinget ses i et  \r\n\r\n<I>  \r\n\r\n videre perspektiv  \r\n\r\n</I>  \r\n\r\n , end det kan ventes, når  \r\n\r\n spørgsmål af ensartet karakter behandles af forskellige grupper af medlemmer.  \r\n\r\n Skal helhedssynspunkterne kunne trænge igennem, vil det være af stor  \r\n\r\n betydning,  \r\n\r\n at medlemmerne på hver sit felt opnår den indsigt og det overblik, der gennem  \r\n\r\n årene erhverves ved stadig beskæftigelse med et bestemt, ikke for snævert  \r\n\r\n afgrænset lovgivningsområde.« (Side 3 i beretning afgivet den 10. august  \r\n\r\n 1965).&nbsp;&nbsp;Dengang var situationen, at stort set alle lovforslag blev  \r\n\r\n henvist til et specielt udvalg nedsat til lejligheden. Imod talte, at man  \r\n\r\n frygtede, at folketingsmedlemmer herved blev for specialiserede, og også, at  \r\n\r\n et  \r\n\r\n lovforslag kunne&nbsp;række ind over flere&nbsp;udvalgsområder. Det blev  \r\n\r\n derfor  \r\n\r\n også forudset, at der kunne blive tale om, at »hovedudvalget« bad om  \r\n\r\n kommentarer  \r\n\r\n fra et andet udvalg. Men den helt store debat om netop denne vigtige ændring  \r\n\r\n var der ikke. Det var helt åbenbart, at det eksisterende system ikke kunne  \r\n\r\n fortsætte. Til gengæld var der lange debatter om forhold, som i dag er helt  \r\n\r\n selvfølgelige: bevilling af orlov for en kortere periode, elektronisk  \r\n\r\n afstemning,  \r\n\r\n tale fra ens plads osv.&nbsp;  \r\n\r\n</P>  \r\n\r\n<P class=\"Tekst\">  \r\n\r\n &nbsp;De stående udvalg har gennem årene været af forskelligt  \r\n\r\n antal og indhold. Der er tale om en løbende justering af forretningsordenen.  \r\n\r\n Der  \r\n\r\n har ikke tidligere været nogen særlig diskussion, når et nyt udvalg skulle  \r\n\r\n etableres, og spørgsmålet har ikke i nævneværdig grad været politiseret.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Ligestillingsministeren  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Den første minister for ligestilling blev udnævnt af  \r\n\r\n statsministeren den 1. juli 1999, men dette blev ikke fulgt op med  \r\n\r\n nedsættelse  \r\n\r\n af et ligestillingsudvalg. Folketinget har derfor ikke &#150; knap 7 år  \r\n\r\n efter, at den  \r\n\r\n første minister for ligestilling blev udnævnt &#150; et egnet udvalg til at  \r\n\r\n behandle  \r\n\r\n forslag eller følge udviklingen på området. I Håndbog i folketingsarbejdet  \r\n\r\n står  \r\n\r\n desuden følgende om stående udvalg: »De [udvalgene, red.] betegnes som  \r\n\r\n stående,  \r\n\r\n fordi de eksisterer, uanset om de har aktuelle sager at beskæftige sig med.  \r\n\r\n Det  \r\n\r\n mest almindelige er, at udvalgenes sagsområder svarer til ministerens  \r\n\r\n sagsområder. De fleste udvalg har derfor en fagminister, hvis ansvarsområde  \r\n\r\n svarer til udvalgets. Der er dog ikke noget i vejen for, at et udvalgs  \r\n\r\n sagsområder dækker flere ministres sagsområder.« (Håndbog i  \r\n\r\n folketingsarbejdet,  \r\n\r\n oktober 2005, 4.1., s. 42) I dette tilfælde har Folketinget omvendt praksis.  \r\n\r\n Der er en minister for området, men intet udvalg.  \r\n\r\n</P>  \r\n\r\n<P class=\"Tekst\">  \r\n\r\n &nbsp;I Folketingets omvisningsvejledning står: »I Folketingssalen  \r\n\r\n foregår de overordnede politiske drøftelser, og det er her, de formelle  \r\n\r\n beslutninger bliver truffet. Men det er i de 24 faste eller stående udvalg,  \r\n\r\n beslutningerne bliver forberedt og pudset af. Man kan derfor på en vis måde  \r\n\r\n sige, at udvalgene er Folketingets værksteder.« (Omvisningsvejledning,  \r\n\r\n Folketinget, marts 2004, 3.9. Ved udvalgstavlen, s. 13).  \r\n\r\n</P>  \r\n\r\n<P class=\"Tekst\">  \r\n\r\n Nedsættelsen af et stående ligestillingsudvalg skal derfor skabe  \r\n\r\n et arbejdsorgan eller værksted, hvor en faglighed for ligestillingsordførerne  \r\n\r\n i  \r\n\r\n Folketinget kan samles, og hvor de gennem deres arbejde kan øge bevidstheden  \r\n\r\n om, at ligestilling endnu ikke er en realitet i Danmark.  \r\n\r\n</P>  \r\n\r\n<P class=\"Tekst\">  \r\n\r\n En gennemgang af lov- og beslutningsforslag i folketingsåret  \r\n\r\n 2004-05 (2.samling) og i&nbsp;indeværende folketingsår viser, at der var  \r\n\r\n følgende  \r\n\r\n ligestillingsrelaterede  \r\n\r\n &nbsp;  \r\n\r\n forslag  \r\n\r\n :  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Folketingsåret 2004-05, 2. samling  \r\n\r\n</I>  \r\n\r\n</P>  \r\n\r\n<P class=\"Pind\">  \r\n\r\n B 22 &#150; flere kvinder på topposter&nbsp;  \r\n\r\n</P>  \r\n\r\n<P class=\"Pind\">  \r\n\r\n B 87 &#150; nedsættelse af en forfatningskommission&nbsp;  \r\n\r\n</P>  \r\n\r\n<P class=\"Pind\">  \r\n\r\n B 94 &#150; oprettelse af et ligestillingsudvalg  \r\n\r\n</P>  \r\n\r\n<P class=\"Pind\">  \r\n\r\n B 99 &#150; ligestillingsvurdering af samtlige lovforslag&nbsp;  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Folketingsåret 2005-06  \r\n\r\n</I>  \r\n\r\n</P>  \r\n\r\n<P class=\"Pind\">  \r\n\r\n<A href=\"http://intraen/Samling/20051/beslutningsforslag/B13/index.htm\"  \r\n\r\n title=\"http://intraen/Samling/20051/beslutningsforslag/B13/index.htm\">  \r\n\r\n</A>  \r\n\r\n L 1 &#150; tronfølgeloven  \r\n\r\n</P>  \r\n\r\n<P class=\"Pind\">  \r\n\r\n L 99 &#150; kønsopdelt lønstatistik&nbsp;  \r\n\r\n</P>  \r\n\r\n<P class=\"Pind\">  \r\n\r\n L 102 &#150; barseludligningsloven&nbsp;  \r\n\r\n</P>  \r\n\r\n<P class=\"Pind\">  \r\n\r\n B 3 &#150; nedsættelse af en forfatningskommission&nbsp;  \r\n\r\n</P>  \r\n\r\n<P class=\"Pind\">  \r\n\r\n B 13 &#150; kønsopdelt lønstatistik&nbsp;  \r\n\r\n</P>  \r\n\r\n<P class=\"Pind\">  \r\n\r\n B 46 &#150; fokus på køn i undervisningen&nbsp;  \r\n\r\n</P>  \r\n\r\n<P class=\"Pind\">  \r\n\r\n B 53 &#150; barselorlov&nbsp;for fædre  \r\n\r\n</P>  \r\n\r\n<P class=\"Pind\">  \r\n\r\n B 66 &#150; barselorlov for fædre  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Disse forslag har været henvist til behandling i diverse udvalg i  \r\n\r\n Folketinget. Ovenstående lov- og beslutningsforslag inkluderer oplagte  \r\n\r\n ligestillingsforslag, men også forslag som B 69: forslag om  \r\n\r\n folketingsbeslutning om hjælp og frihed til ofre for menneskehandel, som var  \r\n\r\n henvist til behandling i Folketingets Socialudvalg i folketingsåret 2004-05  \r\n\r\n (2. samling), har ligestillingsrelation, ligesom et blik på de stillede  \r\n\r\n spørgsmål i Folketingets Socialudvalg vidner om ligestillingsrelaterede  \r\n\r\n spørgsmål. For Socialudvalgets vedkommende er spørgsmål 42-46, 56, 69 og 73 i  \r\n\r\n folketingsåret 2004-05 (2.samling) og spørgsmål 105-114 og 116-117 i  \r\n\r\n indeværende folketingsår ligestillingsrelaterede.  \r\n\r\n</P>  \r\n\r\n<P class=\"Tekst\">  \r\n\r\n Endvidere kan nævnes en række tiltag inden for satspuljemidlerne på  \r\n\r\n kvindeligestillingsområdet, som ikke får en samlet behandling og opfølgning.  \r\n\r\n Det gælder også ligestillingsrelaterede spørgsmål stillet som § 20-spørgsmål.  \r\n\r\n</P>  \r\n\r\n<P class=\"Tekst\">  \r\n\r\n Det ville ligeledes være naturligt med en løbende diskussion af  \r\n\r\n ligestillingsministerens redegørelse. Det finder heller ikke sted i dag.  \r\n\r\n</P>  \r\n\r\n<P class=\"Tekst\">  \r\n\r\n Endelig kan anføres, at den meget omfattende kommunalreform heller ikke blev  \r\n\r\n ligestillingsbehandlet af Folketinget. Resultatet af reformen er, at andelen  \r\n\r\n af kvinder på lederposter er reduceret markant. Tal for ligestillingen i tre  \r\n\r\n af Danmarks store kommuner: København, Århus og Odense, hvor langt de fleste  \r\n\r\n topchefer er mænd, vidner ligeledes om behov for et stående  \r\n\r\n ligestillingsudvalg. I ligestillingsloven står, at »offentlige myndigheder  \r\n\r\n inden for deres område skal arbejde for ligestilling og indarbejde  \r\n\r\n ligestilling i al planlægning og forvaltning«, men virkeligheden ser &#150;  \r\n\r\n til trods for loven &#150; anderledes ud (jf. også de  \r\n\r\n ligestillingsvurderinger, som kommunerne i fremtiden skal aflevere til  \r\n\r\n Ligestillingsministeriet).&nbsp;  \r\n\r\n</P>  \r\n\r\n<P class=\"Tekst\">  \r\n\r\n Det er muligt, at et ligestillingsudvalg ikke havde ændret disse fakta, men  \r\n\r\n det kunne i hvert fald have sikret større opmærksomhed på risikoen for, at  \r\n\r\n det ville gå sådan, og dermed øge bevidstheden for en indsats ude i  \r\n\r\n kommunerne. Under alle omstændigheder vil det være ønskeligt, hvis der skal  \r\n\r\n ske en reel ligestillingsvurdering af de&nbsp;kommunale redegørelser, som  \r\n\r\n kommunerne i fremtiden skal aflevere  \r\n\r\n til&nbsp;ligestillingsministeren,&nbsp;at der er et udvalg i Folketinget med  \r\n\r\n den nødvendige ekspertise, som kan behandle redegørelserne. På linie med, at  \r\n\r\n ligestillingsloven foreskriver, at lovforslag skal ligestillingsvurderes og  \r\n\r\n mainstreamingprincippet indbygges, og at det skal  \r\n\r\n foretages af eksperter i ligestillings- og kønsemner.  \r\n\r\n</P>  \r\n\r\n<P class=\"Tekst\">  \r\n\r\n Afsluttende kan det nævnes, at en meget stor del af den  \r\n\r\n lovgivning, som finder sted på ligestillingsområdet, er implementeringer af  \r\n\r\n EF-direktiver,  \r\n\r\n aktioner m.v., som behandles i Europaudvalget, men uden forudgående  \r\n\r\n behandling  \r\n\r\n i et fagudvalg, da et sådant ikke eksisterer.  \r\n\r\n<SPAN class=\"NormalIndTegn\">  \r\n\r\n Om end  \r\n\r\n det skal nævnes, at forslagene formelt passerer Det Politisk-Økonomiske  \r\n\r\n Udvalg  \r\n\r\n i Folketinget.  \r\n\r\n</SPAN>  \r\n\r\n</P>  \r\n\r\n<P class=\"Tekst\">  \r\n\r\n Det er ikke givet, at alle forslag m.v. skal behandles i et  \r\n\r\n ligestillingsudvalg som hovedudvalg, men for nogle forslags vedkommende vil  \r\n\r\n det  \r\n\r\n være naturligt. For de resterendes vedkommende vil det øge det faglige  \r\n\r\n indhold,  \r\n\r\n hvis der kan indhentes udtalelser, stilles spørgsmål, udformes  \r\n\r\n ændringsforslag  \r\n\r\n og indhentes kommentarer fra et ligestillingsudvalg m.v.  \r\n\r\n</P>  \r\n\r\n<P class=\"Tekst\">  \r\n\r\n Da ligestillingsområdet således omhandler en lang række  \r\n\r\n forskellige tiltag, som både involverer lovgivning og andre indsatser, er det  \r\n\r\n så meget mere påkrævet, at en samlet og løbende vurdering og  \r\n\r\n diskussion&nbsp;m.v.  \r\n\r\n finder sted.  \r\n\r\n</P>  \r\n\r\n<P class=\"Tekst\">  \r\n\r\n Med nedsættelse af et stående udvalg samler Folketinget et  \r\n\r\n ansvar for og en faglighed på ligestillingsområdet. Således skal alle partier  \r\n\r\n i  \r\n\r\n Folketinget &#150; med nedsættelse af et stående ligestillingsudvalg &#150;  \r\n\r\n forholde sig  \r\n\r\n til ligestillingsproblematikker. Hvis ligestilling bliver alles ansvar,  \r\n\r\n bliver  \r\n\r\n det ingens ansvar.&nbsp;Så selv om ligestillingsloven sikrer, at der placeres  \r\n\r\n et ansvar hos alle, idet ligestilling skal tænkes ind i alle forslag, er der  \r\n\r\n behov for at placere det overordnede ansvar for området i et særligt udvalg.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n<I>  \r\n\r\n Udvalgets behandling  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Ligestillingsudvalget skal ligesom de øvrige stående udvalg i  \r\n\r\n Folketinget behandle henviste forslag. Herudover kan udvalget af egen drift  \r\n\r\n tage forslag op med henblik på drøftelse af ligestillingsmæssige spørgsmål og  \r\n\r\n på baggrund heraf afgive en udtalelse eller komme med forslag til  \r\n\r\n ændringsforslag  \r\n\r\n og lign. til det relevante udvalg, hvortil forslaget er blevet henvist.  \r\n\r\n Endvidere forudsættes det, at udvalget i tæt kontakt med  \r\n\r\n ligestillingsministeren holder sig ajour med udviklingen inden for  \r\n\r\n ligestillingsområdet, og det kan i den forbindelse stille spørgsmål til en  \r\n\r\n minister. Endelig vil et ligestillingsudvalg skulle deltage i det europæiske  \r\n\r\n netværk af udvalg, der beskæftiger sig med ligestilling i de nationale  \r\n\r\n parlamenter. For øjeblikket deltager Folketinget med repræsentanter fra  \r\n\r\n Arbejdsmarkedsudvalget  \r\n\r\n og Det Politisk-Økonomiske Udvalg suppleret med ligestillingsinteresserede  \r\n\r\n medlemmer i øvrigt.&nbsp;Frem for alt vil det være naturligt med et tæt  \r\n\r\n samarbejde med Europa-Parlamentets Udvalg om Kvinders Rettigheder og  \r\n\r\n Ligestilling,  \r\n\r\n eftersom ligestilling er en del af EU&#146;s kompetenceområde. Det vil også  \r\n\r\n øge  \r\n\r\n muligheden for på et tidligt tidspunkt at få indflydelse, eftersom  \r\n\r\n Kommissionen  \r\n\r\n er forpligtet til et tæt samarbejde med Europa-Parlamentet.&nbsp;  \r\n\r\n</P>  \r\n\r\n<P class=\"Tekst\">  \r\n\r\n Europa-Parlamentets Udvalg om Kvinders Rettigheder og  \r\n\r\n Ligestilling&nbsp;omfatter følgende sagsområder:  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Fastlæggelse,  \r\n\r\n fremme og beskyttelse af kvinders rettigheder i Unionen og hertil knyttede  \r\n\r\n fællesskabsforanstaltninger.  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Fremme  \r\n\r\n af kvinders rettigheder i tredjelande.  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Ligestillingspolitik,  \r\n\r\n herunder ligestilling mellem mænd og kvinder med hensyn til mulighederne på  \r\n\r\n arbejdsmarkedet og lige behandling på arbejdet.  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Fjernelse  \r\n\r\n af enhver form for forskelsbehandling på grund af køn.  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Gennemførelse  \r\n\r\n og videreudvikling af politikken med generel hensyntagen til kønsaspektet  \r\n\r\n (»gender  \r\n\r\n mainstreaming«) i alle sektorer.  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Opfølgning  \r\n\r\n og gennemførelse af internationale aftaler og konventioner af betydning for  \r\n\r\n kvinders rettigheder.  \r\n\r\n</P>  \r\n\r\n<P class=\"Pind\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt'>  \r\n\r\n Informationspolitik  \r\n\r\n vedrørende kvinder.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Et  \r\n\r\n stående ligestillingsudvalg i Folketinget skal arbejde efter samme  \r\n\r\n sagsområder,  \r\n\r\n bortset fra at ordet kvinder under punkt 7 skal udskiftes med  \r\n\r\n køn.&nbsp;&nbsp;  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne henviser i øvrigt til EU&#146;s Charter om  \r\n\r\n Grundlæggende Rettigheder. Her står: »Der skal sikres ligestilling mellem  \r\n\r\n mænd  \r\n\r\n og kvinder på alle områder, herunder i forbindelse med beskæftigelse, arbejde  \r\n\r\n og løn. Princippet om ligestilling er ikke til hinder for opretholdelse eller  \r\n\r\n vedtagelse  \r\n\r\n af foranstaltninger, der giver det underrepræsenterede køn specifikke  \r\n\r\n fordele.«  \r\n\r\n</P>  \r\n\r\n<P class=\"Tekst\">  \r\n\r\n Samtidig foreslås det, at Udvalget for Forretningsorden træffer  \r\n\r\n beslutning om følgende sagsområder for Ligestillingsudvalget, jf. § 7, stk.  \r\n\r\n 2,  \r\n\r\n i forretningsorden for Folketinget:  \r\n\r\n</P>  \r\n\r\n<P class=\"Tekst\">  \r\n\r\n Ligestillingsforhold, herunder lov om ligestilling af kvinder og  \r\n\r\n mænd og internationalt ligestillingsarbejde.  \r\n\r\n</P>  \r\n\r\n<P class=\"Tekst\">  \r\n\r\n Efter forslagsstillernes opfattelse kan man herudover overveje,  \r\n\r\n om lov om lige løn til mænd og kvinder, lov om ligebehandling af mænd og  \r\n\r\n kvinder med hensyn til beskæftigelse og barselorlov m.v. og lov om  \r\n\r\n ligebehandling af mænd og kvinder inden for de erhvervstilknyttede  \r\n\r\n sikringsordninger samt sager som vold mod kvinder, voldtægt, prostitution,  \r\n\r\n human  \r\n\r\n trafficking, kønsneutral ægteskabslovgivning, kvinder og mænd i forskning,  \r\n\r\n uddannelse, politik, klerikale embeder, kunst og kultur ligeledes skal være  \r\n\r\n omfattet af udvalgets sagsområder.  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne vurderer, at et stående ligestillingsudvalg  \r\n\r\n vil koste mellem 250.000 og 500.000 kr. i normalt rejsebudget plus diverse  \r\n\r\n udgifter til møder m.v. Med hensyn til finansiering henviser  \r\n\r\n forslagsstillerne  \r\n\r\n til, at Folketingets årlige budget er på 800 mio. kr. om året.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Lone Dybkjær  \r\n\r\n</B>  \r\n\r\n (RV):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om ændring af forretningsorden for Folketinget.  \r\n\r\n (Nedsættelse af et Ligestillingsudvalg).  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 83).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 83",
            "stateLabel": "Bortfaldet",
            "references": [
                {
                    "shortName": "2005/1 BSF 83",
                    "title": "Forslag til folketingsbeslutning om ændring af forretningsorden for Folketinget\\n(Nedsættelse af et Ligestillingsudvalg)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 98881,
                    "eliUri": "/eli/ft/20051BB00083",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b83/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/2006"
        },
        {
            "displayName": "Accession",
            "displayValue": "20051BB00083"
        },
        {
            "displayName": "Entydig dokumentidentifikation",
            "displayValue": "AX008166"
        },
        {
            "displayName": "Dato for førstegangsindlæggelse",
            "displayValue": "24/02/2006"
        },
        {
            "displayName": "Dato for indlæggelse",
            "displayValue": "05/09/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}