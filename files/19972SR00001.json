{
    "id": 105442,
    "title": "1997 BR 1 1   BERETNING OVER DEN AF MILJØ OG ENERGIMINISTEREN DEN 22. APRIL 1998 TIL DET   ENERGIPOLITISKE UDVALG AFGIVNE REDEGØRELSE I HENHOLD TIL § 6, STK. 1, I   LOVBEKENDTGØRELSE NR. 552 AF 29. JUNI 1995 OM ANVENDELSE AF DANMARKS   UNDERGRUND (5. UDBUDSRUNDE)    NR 1 1997-98. 2. SAMLING ",
    "documentTypeId": "370",
    "isSagsforlobPeriodValid": false,
    "shortName": "1997/2 BR 1 1",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 1 1 </P>  \r\n\r\n<P></P>  \r\n\r\n<P>Beretning over den af miljø og energiministeren den 22. april 1998 til Det  \r\n\r\n Energipolitiske Udvalg afgivne redegørelse i henhold til § 6, stk. 1, i  \r\n\r\n lovbekendtgørelse nr. 552 af 29. juni 1995 om anvendelse af Danmarks  \r\n\r\n undergrund (5. udbudsrunde) <BR>  \r\n\r\n Nr 1 1997-98. 2. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 980507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har fra miljø- og energiministeren modtaget en redegørelse i  \r\n\r\n henhold til undergrundslovens § 6, stk. 1, for de tilladelser til  \r\n\r\n efterforskning og indvinding af olie og naturgas, som agtes meddelt i 5.  \r\n\r\n udbudsrunde. Redegørelsen er optrykt som bilag til denne beretning. </P>  \r\n\r\n<P>I behandlingen af sagen har udvalget taget udgangspunkt i miljø- og  \r\n\r\n energiministerens redegørelse af 11. juni 1997 om tilrettelæggelsen af 5.  \r\n\r\n udbudsrunde og udvalgets behandling af denne, jf. Det Energipolitiske Udvalgs  \r\n\r\n beretning nr. 9 af 11. september 1997 (Folketingstidende 199697, tillæg B,  \r\n\r\n side 1504). </P>  \r\n\r\n<P>Udvalget har gennemgået redegørelsen om 5. udbudsrunde, og der har været  \r\n\r\n afholdt et samråd med miljø- og energiministeren, hvori embedsmænd også har  \r\n\r\n deltaget. </P>  \r\n\r\n<P>Udvalget har med tilfredshed noteret sig den betydelige interesse for  \r\n\r\n efterforskning af det udbudte område, som er konstateret ved 5. udbudsrunde,  \r\n\r\n samt at omfanget af arbejdsprogrammerne i de nye tilladelser er på niveau med  \r\n\r\n tidligere runder. </P>  \r\n\r\n<P>De nye tilladelser vil sikre, at efterforskningsaktiviteten på dansk  \r\n\r\n område opretholdes. </P>  \r\n\r\n<P>Herefter tilkendegiver et <I>flertal</I> (udvalget med undtagelse af  \r\n\r\n Enhedslistens medlem), at man kan tage ministerens redegørelse til  \r\n\r\n efterretning. </P>  \r\n\r\n<P>Et mindretal inden for flertallet (Dansk Folkepartis medlem af udvalget)  \r\n\r\n lægger stor vægt på sikkerheden i forbindelse med efterforskningsarbejdet og  \r\n\r\n de efterfølgende installationer til olie- og gasindvindingen. Her tænkes  \r\n\r\n bl.a. på olieudslip eller lignende, der kan forvolde skade på fuglelivet.  \r\n\r\n</P>  \r\n\r\n<P>Dansk Folkeparti mener, at benyttelsen af glideskala ved tildeling af nye  \r\n\r\n licenser er udtryk for konkurrenceforvridning til skade for rettighedshaveren  \r\n\r\n og ubegrundet fordel for staten og statens selskab DOPAS. </P>  \r\n\r\n<P>Et <I>mindretal</I> (Enhedslistens medlem af udvalget) mener, at den  \r\n\r\n igangværende 5. udbudsrunde skal stilles i bero, indtil staten via DOPAS er  \r\n\r\n sikret bestemmende indflydelse med ret til at tage samfundsmæssige hensyn i  \r\n\r\n olie/gasudvindingen. Mindretallet er af den opfattelse, at der er behov for  \r\n\r\n en samfundsstyret indvindingstakt af Nordsøens energiressourcer fastlagt  \r\n\r\n efter en energipolitik, hvor langsigtet forsyningssikkerhed og udnyttelse af  \r\n\r\n energiressourcerne indgår i en planlagt omstilling til mindre brug af fossile  \r\n\r\n brændsler og øget anvendelse af vedvarende energi. Den 5. udbudsrunde er  \r\n\r\n imidlertid udtryk for en ren markedsstyret indvindingstakt, der er helt  \r\n\r\n løsrevet fra den nationale energipolitik, og hvor lagrene tømmes uden hensyn  \r\n\r\n til selvforsyningsaspektet. </P>  \r\n\r\n<P>P.u.v. </P>  \r\n\r\n<P>Martin Glerup </P>  \r\n\r\n<P>formand. </P>  \r\n\r\n<P> <B>Bilag</B>  </P>  \r\n\r\n<P> <B>Redegørelse i henhold til § 6, stk. 1, i lovbekendtgørelse nr. 552 af  \r\n\r\n 29. juni 1995 om anvendelse af Danmarks undergrund</B>  </P>  \r\n\r\n<P>Miljø- og Energiministeriet </P>  \r\n\r\n<P>Departementet </P>  \r\n\r\n<P>10. kontor, ENS </P>  \r\n\r\n<P>J.nr. 44620018 </P>  \r\n\r\n<P>Den 22. april 1998 </P>  \r\n\r\n<P>Folketingets Energipolitiske Udvalg </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P>I 80 eksemplarer fremsender jeg vedlagte redegørelse efter § 6, stk. 1, i  \r\n\r\n lov om anvendelse af Danmarks undergrund, vedrørende 17 olie/gas-tilladelser,  \r\n\r\n som jeg agter at meddele i 5. udbudsrunde i Nordsøen. Til orientering  \r\n\r\n fremsender jeg endvidere min pressemeddelelse af d.d. vedrørende de nye  \r\n\r\n koncessioner. </P>  \r\n\r\n<P>Svend Auken </P>  \r\n\r\n<P>/ Ture FalbeHansen </P>  \r\n\r\n<P>Miljø- og Energiministeriet </P>  \r\n\r\n<P>Energistyrelsen </P>  \r\n\r\n<P>10. kontor </P>  \r\n\r\n<P>J.nr. 44620018 </P>  \r\n\r\n<P>Den 22. april 1998 </P>  \r\n\r\n<P> <B>5. UDBUDSRUNDE</B>  </P>  \r\n\r\n<P> <B>Miljø og energiministerens forelæggelse for Folketingets  \r\n\r\n Energipolitiske Udvalg i henhold til undergrundslovens § 6, stk. 1.</B>  </P>  \r\n\r\n<P> <I>1. Indledning.</I>  </P>  \r\n\r\n<P>Denne redegørelse afgives i henhold til undergrundslovens § 6, stk. 1,  \r\n\r\n hvorefter tilladelser til efterforskning og indvinding af olie og gas  \r\n\r\n meddeles, efter at sagen har været forelagt for Folketingets Energipolitiske  \r\n\r\n Udvalg. </P>  \r\n\r\n<P> <I>2. Indkomne ansøgninger i 5. runde.</I>  </P>  \r\n\r\n<P>Den 19. september 1997 blev runden åbnet for ansøgninger. Runden omfattede  \r\n\r\n - som i 4. runde i 1994/95 - alle ikke-koncessionsbelagte områder i  \r\n\r\n Centralgraven med tilgrænsende områder i den danske del af Nordsøen, vest for  \r\n\r\n 6 grader 15 grader østlig længde. Udbudet fandt sted på grundlag af miljø- og  \r\n\r\n energiministerens redegørelse af 11. juni 1997 i henhold til  \r\n\r\n undergrundslovens §12, stk. 2, og Folketingets Energipolitiske Udvalgs  \r\n\r\n beretning af 11. september 1997. </P>  \r\n\r\n<P>Ved ansøgningsfristens udløb den 27. januar 1998 var der indkommet 19  \r\n\r\n ansøgninger med deltagelse af i alt 17 selskaber. Udvalget fik den 27. januar  \r\n\r\n 1998 tilsendt miljø og energiministerens pressemeddelelse af samme dato om  \r\n\r\n resultatet og ministerens vurdering heraf. Til sammenligning kan det oplyses,  \r\n\r\n at der i 4. runde indkom 12 ansøgninger. </P>  \r\n\r\n<P>En del ansøgninger overlappede hinanden, således at det på forhånd var  \r\n\r\n klart, at ikke alle kunne imødekommes fuldt ud. Energistyrelsen har afholdt  \r\n\r\n møder med alle ansøgere, hvorunder ansøgningerne blev gennemgået og  \r\n\r\n eventuelle tvivlsspørgsmål drøftet. Møderne havde også til formål at få  \r\n\r\n afklaret, i hvilket omfang overlapssituationer kunne løses ved justering af  \r\n\r\n de ansøgte områder, således at ansøgningerne kunne imødekommes i størst  \r\n\r\n muligt omfang. </P>  \r\n\r\n<P>På baggrund af ansøgningerne og disse drøftelser er det hensigten at  \r\n\r\n meddele 17 tilladelser til efterforskning og indvinding af olie og gas. </P>  \r\n\r\n<P> <I>3. Udvælgelsesvilkårene for runden.</I>  </P>  \r\n\r\n<P>Alle ansøgere opfyldte de stillede krav til sagkundskab og økonomisk  \r\n\r\n baggrund, således at udvælgelsen er sket efter en vurdering af de tilbudte  \r\n\r\n arbejdsprogrammer. </P>  \r\n\r\n<P>I et enkelt tilfælde er to ansøgere efter en bedømmelse i henhold til  \r\n\r\n disse kriterier vurderet som ligeværdige, hvorefter den endelige udvælgelse  \r\n\r\n mellem disse ansøgere er sket på baggrund af et indhentet tilbud fra  \r\n\r\n ansøgerne om en forøgelse af DOPAS' statsandel ud over de allerede fastlagte  \r\n\r\n 20% (den såkaldte glideskala), jf. nedenfor under pkt. 5. </P>  \r\n\r\n<P> <I>4. Vurdering af ansøgningerne og de tilbudte  \r\n\r\n efterforskningsprogrammer.</I>  </P>  \r\n\r\n<P>Ansøgningerne er generelt af høj faglig standard og baseret på et  \r\n\r\n omfattende og seriøst forarbejde. </P>  \r\n\r\n<P>De tilbudte arbejdsprogrammer er særdeles tilfredsstillende i omfang.  \r\n\r\n Ansøgningerne vedrører en række forskellige efterforskningsprospekter, som  \r\n\r\n fordeler sig forholdsvis jævnt over det udbudte område. Det har gjort det  \r\n\r\n muligt at justere de ansøgte områder, således at næsten alle ansøgninger har  \r\n\r\n kunnet imødekommes. Arbejdsprogrammerne er i nogle tilfælde udarbejdet på  \r\n\r\n baggrund af erfaringerne fra efterforskningen siden 4. runde, specielt nye  \r\n\r\n geologiske modeller, der er udviklet efter fundet af Siri-feltet. Der er  \r\n\r\n imidlertid også eksempler på, at selskaber, der oprindeligt var tiltrukket af  \r\n\r\n Siri-fundet, efter en gennemgang af det udbudte område er endt med at søge på  \r\n\r\n en helt anden prospektmulighed. </P>  \r\n\r\n<P>De samlede arbejdsprogrammer i 5. runde omfatter 13 ubetingede boringer  \r\n\r\n (boringer, hvis udførelse er en fast forpligtigelse for rettighedshaveren) og  \r\n\r\n 9 betingede boringer (boringer, hvis udførelse afhænger af nærmere definerede  \r\n\r\n omstændigheder). </P>  \r\n\r\n<P>Herudover kommer forpligtigelser til at udføre seismiske og andre  \r\n\r\n undersøgelser af varierende omfang og tæthed over det ansøgte område. Det er  \r\n\r\n imidlertid næppe sandsynligt, at alle dele af de betingede  \r\n\r\n efterforskningsprogrammer vil blive gennemført. Som hovedregel er de  \r\n\r\n betingede boreforpligtelser i arbejdsprogrammet til en tilladelse udformet  \r\n\r\n således, at hvis boringen ikke udføres, skal tilladelsen tilbageleveres inden  \r\n\r\n et nærmere aftalt tidspunkt før udløbet af den generelle 6-årige  \r\n\r\n efterforskningsperiode. </P>  \r\n\r\n<P>Til sammenligning kan det oplyses, at arbejdsprogrammerne i denne runde er  \r\n\r\n af stort set samme størrelsesorden som i 1. runde i 1984. </P>  \r\n\r\n<P>Investeringerne i de ubetingede forpligtigelser i 5.  \r\n\r\n runde-arbejdsprogrammerne skønnes at ville udgøre i alt ca. 1700 mio. kr.  \r\n\r\n</P>  \r\n\r\n<P>DOPAS vil få tildelt en andel på 20% i de nye tilladelser. DOPAS' udgifter  \r\n\r\n til de ubetingede programmer vil være ca. 340 mio. kr. </P>  \r\n\r\n<P> <I>5. Beskrivelse af de nye tilladelser</I>  </P>  \r\n\r\n<P>De 17 tilladelser omfatter i alt 6341 (km2), hvilket svarer til ca.  \r\n\r\n halvdelen af det udbudte område på 12564 (km2). På vedlagte oversigtskort er  \r\n\r\n den geografiske placering af tilladelserne angivet. </P>  \r\n\r\n<P>Langt de fleste ansøgninger har kunnet imødekommes uden videre eller med  \r\n\r\n større eller mindre beskæringer i det ansøgte areal. </P>  \r\n\r\n<P>Enkelte ansøgninger har således kunnet imødekommes, fordi der kun var en  \r\n\r\n ansøgning til det pågældende område, eller fordi ansøgningen var den bedste i  \r\n\r\n henhold til udvælgelseskriterierne. I de tilfælde, hvor der var overlap  \r\n\r\n mellem ansøgningerne, og hvor de ansøgende grupper har fokuseret på  \r\n\r\n forskellige efterforskningsmuligheder, er der for at få realiseret mest mulig  \r\n\r\n efterforskning i videst muligt omfang foretaget arealmæssige tilpasninger med  \r\n\r\n henblik på at imødekomme ansøgernes efterforskningsmål. Endelig er der nogle  \r\n\r\n tilfælde, hvor ansøgergrupper har ønsket at få koncession med reduceret  \r\n\r\n arbejdsprogram til et restområde i forhold til deres ansøgning, selv om de  \r\n\r\n ikke kunne få den del af det ansøgte område, hvor deres primære mål var  \r\n\r\n beliggende. </P>  \r\n\r\n<P>Kun for så vidt angår koncession nr. 17, er der indhentet tilbud om  \r\n\r\n glideskala, fordi ansøgningerne til området efter en samlet vurdering måtte  \r\n\r\n anses som ligeværdige. </P>  \r\n\r\n<P>Konsortierne består hovedsagelig af selskaber, der har eller tidligere har  \r\n\r\n haft andele i tilladelser i Danmark, men også en række nye selskaber indgår i  \r\n\r\n tilladelserne, jf. bilaget. </P>  \r\n\r\n<P>Følgende tilladelser vil blive tildelt: </P>  \r\n\r\n<PRE>  \r\n\r\n  Koncession 1/98 Clam  \r\n\r\n CLAM Petroleum B.V.  ..................   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 286 (km2)  \r\n\r\n CLAM Petroleum B.V. er operatør.  \r\n\r\n  Koncession 2/98 Clam  \r\n\r\n CLAM Petroleum B.V.  ..................   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 232 (km2)  \r\n\r\n CLAM Petroleum B.V. er operatør.  \r\n\r\n  Koncession 3/98 Marathon  \r\n\r\n Marathon Petroleum Denmark, Ltd.  .....   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 216 (km2)  \r\n\r\n Marathon Petroleum Denmark, Ltd. er operatør.  \r\n\r\n  Koncession 4/98 Phillips  \r\n\r\n Phillips Petroleum International  \r\n\r\n Corporation Denmark  ..................   30%  \r\n\r\n Saga Petroleum International AS  ......   25%  \r\n\r\n Veba Oel AG  ..........................   25%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 605 (km2)  \r\n\r\n Phillips Petroleum International Corporation Denmark er operatør.  \r\n\r\n  Koncession 5/98 Phillips  \r\n\r\n Phillips Petroleum International  \r\n\r\n Corporation Denmark  ..................   30%  \r\n\r\n Saga Petroleum International AS  ......   25%  \r\n\r\n Veba Oel AG  ..........................   25%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 233 (km2)  \r\n\r\n Phillips Petroleum International Corporation Denmark er operatør.  \r\n\r\n  Koncession 6/98 Phillips  \r\n\r\n Phillips Petroleum International  \r\n\r\n Corporation Denmark  ..................   30%  \r\n\r\n Saga Petroleum International AS  ......   25%  \r\n\r\n Veba Oel AG  ..........................   25%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 214 (km2)  \r\n\r\n Phillips Petroleum International Corporation Denmark er operatør.  \r\n\r\n  Koncession 7/98 Enterprise  \r\n\r\n Enterprise Oil Denmark Ltd.  \r\n\r\n Danish Branch  ........................   60%  \r\n\r\n Denerco Oil A/S  ......................   20%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 583 (km2)  \r\n\r\n Enterprise Oil Denmark Ltd. Danish Branch er operatør. Dansk  \r\n\r\n    Operatørselskab is er medoperatør.  \r\n\r\n  Koncession 8/98 KerrMcGee/Arco  \r\n\r\n Kerr-McGee Denmark Ltd.  ..............   40%  \r\n\r\n ARCO Denmark Limited  .................   40%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 359 (km2)  \r\n\r\n Kerr-McGee Denmark Ltd. er operatør.  \r\n\r\n  Koncession 9/98 Agip  \r\n\r\n Agip Denmark B.V.  ....................   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 721 (km2)  \r\n\r\n Agip Denmark B.V. er operatør.  \r\n\r\n  Koncession 10/98 Agip  \r\n\r\n Agip Denmark B.V.  ....................   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 169 (km2)  \r\n\r\n Agip Denmark B.V. er operatør.  \r\n\r\n  Koncession 11/98 Amerada  \r\n\r\n Amerada Hess A/S  .....................   60%  \r\n\r\n Denerco Oil A/S  ......................   20%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 353 (km2)  \r\n\r\n Amerada Hess A/S er operatør.  \r\n\r\n  Koncession 12/98 Amerada  \r\n\r\n Amerada Hess A/S  .....................   50%  \r\n\r\n Denerco Oil A/S  ......................   30%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 276 (km2)  \r\n\r\n Amerada Hess A/S er operatør.  \r\n\r\n  Koncession 13/98 Samedan  \r\n\r\n Samedan Oil Corporation EDC  ..........   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 328 (km2)  \r\n\r\n Brabant Petroleum Limited er operatør.  \r\n\r\n  Koncession 14/98 Mærsk  \r\n\r\n A.P. Møller  ..........................   26,67%  \r\n\r\n Shell Olie- og Gasudvinding  \r\n\r\n Danmark B.V.  .........................   26,67%  \r\n\r\n Texaco Denmark Inc., Delaware,  \r\n\r\n Branch in Denmark  ....................   26,67%  \r\n\r\n Dansk Olie- og Gasproduktion A/S  .....   20,00%  \r\n\r\n Arealet er på 1356 (km2)  \r\n\r\n Mærsk Olie og Gas AS er operatør.  \r\n\r\n  Koncession 15/98 Mærsk  \r\n\r\n A.P. Møller  ..........................   31,20%  \r\n\r\n Shell Olie- og Gasudvinding  \r\n\r\n Danmark B.V.   ........................   36,80%  \r\n\r\n Texaco Denmark Inc., Delaware,  \r\n\r\n Branch in Denmark  ....................   12,00%  \r\n\r\n Dansk Olie- og Gasproduktion A/S  .....   20,00%  \r\n\r\n Arealet er på 71 (km2)  \r\n\r\n Mærsk Olie og Gas AS er operatør.  \r\n\r\n  Koncession 16/98 Denerco  \r\n\r\n Denerco Oil A/S  ......................   80%  \r\n\r\n Dansk Olie- og Gasproduktion A/S  .....   20%  \r\n\r\n Arealet er på 194 (km2)  \r\n\r\n Dansk Operatørselskab i/s er operatør.  \r\n\r\n  Koncession 17/98 Mærsk  \r\n\r\n A.P.Møller  ...........................   31,20%  \r\n\r\n Shell Olie- og Gasudvinding  \r\n\r\n Danmark B.V.   ........................   36,80%  \r\n\r\n Texaco Denmark Inc., Delaware,  \r\n\r\n Branch in Denmark  ....................   12,00%  \r\n\r\n Dansk Olie- og Gasproduktion A/S   ....   20,00%  \r\n\r\n</PRE>  \r\n\r\n<P>Arealet er på 146 (km2) </P>  \r\n\r\n<P>Mærsk Olie og Gas AS er operatør </P>  \r\n\r\n<P> <I>6. Ikke imødekomne ansøgninger.</I>  </P>  \r\n\r\n<P>Det har ikke været muligt at imødekomme 2 ansøgninger på grund af  \r\n\r\n overlappende ansøgninger, der indeholdt bedre tilbud for det på gældende  \r\n\r\n område. </P>  \r\n\r\n<P> <I>7. Miljø.</I>  </P>  \r\n\r\n<P>De tidligere etablerede procedurer om inddragelse af de relevante  \r\n\r\n myndigheder og organisationer på miljø-, frednings-, råstof- og  \r\n\r\n fiskeriområdet vil blive fulgt i forbindelse med gennemførelsen af alle  \r\n\r\n aktiviteter med henblik på at minimere eventuelle gener og risici. </P>  \r\n\r\n<P> <I>8. Afsluttende bemærkninger.</I>  </P>  \r\n\r\n<P>Kvaliteten og antallet af indkomne ansøgninger er som nævnt særdeles  \r\n\r\n tilfredsstillende og lover godt for den fremtidige efterforskning i det  \r\n\r\n udbudte område. De vigende oliepriser synes ikke at have påvirket ansøgernes  \r\n\r\n interesse for at efterforske i Danmark, og rundens resultat giver derfor  \r\n\r\n baggrund for at konsolidere målsætningen i Energi 21 om opretholdelse af en  \r\n\r\n grundig og kontinuert efterforskning af olie og gas. </P>  \r\n\r\n<P>Efter at Folketingets Energipolitiske Udvalg har behandlet sagen, er det  \r\n\r\n hensigten at meddele de nye tilladelser snarest muligt, således at  \r\n\r\n selskaberne kan indlede aktiviteterne i løbet af eftersommeren i år. </P>  \r\n\r\n<P> <B>Bilag</B>  </P>  \r\n\r\n<P>KORTBILAG </P>  \r\n\r\n<P>Koncessionstildeling i 5. runde </P>  \r\n\r\n<P> <B>Bilag</B>  </P>  \r\n\r\n<P> <B>Selskaber i 5. runde, der ikke for tiden har koncession i Danmark</B>  \r\n\r\n</P>  \r\n\r\n<P> <I>ARCO Denmark Limited</I>  </P>  \r\n\r\n<P>Arco er et amerikansk selskab, der har haft aktiviteter i Nordsøen siden  \r\n\r\n 1964. Selskabet har endvidere haft koncession i Grønland og var blandt  \r\n\r\n ansøgerne i 1. runde. </P>  \r\n\r\n<P> <I>Brabant Petroleum Limited</I>  </P>  \r\n\r\n<P>Selskabet er aktivt i den britiske og irske del af Nordsøen og er operatør  \r\n\r\n på britisk sokkel. </P>  \r\n\r\n<P>Selskabet ejes af Samedan (se nedenfor), hvis ultimative moderselskab er  \r\n\r\n det amerikanske selskab Noble Affiliates USA. </P>  \r\n\r\n<P> <I>CLAM Petroleum B.V.</I>  </P>  \r\n\r\n<P>Indtil slutningen af 1997 var CLAM et amerikansk joint-venture mellem  \r\n\r\n Marathon Oil Company og Louisiana Land and Exploration Company. Fra  \r\n\r\n slutningen af 1997 blev det omdannet til et hollandsk aktieselskab, der ejes  \r\n\r\n af de amerikanske selskaber Burlington og Marathon med 50% til hver.  \r\n\r\n Selskabet er aktivt i den hollandske del af Nordsøen. </P>  \r\n\r\n<P> <I>Kerr-McGee Denmark Ltd.</I>  </P>  \r\n\r\n<P>Kerr-McGee er et amerikansk selskab, der beskæftiger sig med  \r\n\r\n efterforskning, indvinding, produktion og raffinering af olie og naturgas,  \r\n\r\n kulminedrift samt kemisk fabrikation. Selskabet er aktivt i USA, Canada,  \r\n\r\n Egypten og den Arabiske Golf. Selskabet har endvidere deltaget i aktiviteter  \r\n\r\n på britisk og irsk sokkel i Nordsøen siden 1976. </P>  \r\n\r\n<P> <I>Marathon Petroleum Denmark, Ltd.</I>  </P>  \r\n\r\n<P>Amerikansk datterselskab under Marathon Oil Company, som på verdensplan  \r\n\r\n beskæftiger sig med efterforskning og produktion af olie og gas, raffinering,  \r\n\r\n transport m.v. Marathon er operatør på den britiske sokkel af Nordsøen,  \r\n\r\n ligesom selskabet har aktiviteter i både den norske og den hollandske del af  \r\n\r\n Nordsøen. </P>  \r\n\r\n<P> <I>SAGA Petroleum AS</I>  </P>  \r\n\r\n<P>Norsk olie- og gasselskab, der primært er beskæftiget i den norske del af  \r\n\r\n Nordsøen, men også har aktiviteter i den britiske del af Nordsøen. Selskabet  \r\n\r\n hører til blandt verdens største, uafhængige olie- og gasselskaber. </P>  \r\n\r\n<P> <I>Samedan Oil Corporation EDC</I>  </P>  \r\n\r\n<P>Amerikansk selskab, hvis moderselskab er Noble Affiliates. Selskabet har  \r\n\r\n aktiviteter i den britiske del af Nordsøen. </P>  \r\n\r\n<P> <I>VEBA Oel AG</I>  </P>  \r\n\r\n<P>Tysk selskab, der beskæftiger sig med efterforskning og produktion af olie  \r\n\r\n og gas, dels i egne koncessionsområder og dels gennem dets aktiemajoritet i  \r\n\r\n selskabet Deminex. Deminex er engageret i aktiviteter både i den britiske og  \r\n\r\n den norske del af Nordsøen. </P>  \r\n\r\n<P>Miljø- og Energiministeriet </P>  \r\n\r\n<P>Højbro Plads 4 </P>  \r\n\r\n<P>1200 København K </P>  \r\n\r\n<P>Tlf. 33 92 76 00 </P>  \r\n\r\n<P>Fax 33 32 22 27 </P>  \r\n\r\n<P>Telex 42230 milmin dk </P>  \r\n\r\n<P> <B>Pressemeddelelse</B>  </P>  \r\n\r\n<P>Den 22. april 1998 </P>  \r\n\r\n<P> <B>17 nye koncessioner til olie/gasefterforskning i den danske Nordsø</B>  \r\n\r\n</P>  \r\n\r\n<P>Miljø- og energiminister Svend Auken agter at udstede 17 nye koncessioner  \r\n\r\n i den 5. koncessionsrunde om efterforskning og indvinding af olie og gas i  \r\n\r\n den danske del af Nordsøen. Det oplyser han i en redegørelse til Folketingets  \r\n\r\n Energipolitiske Udvalg i dag. </P>  \r\n\r\n<P>Koncessionerne dækker et område på i alt 6341 (km2). Det svarer til ca.  \r\n\r\n halvdelen af det udbudte område, der omfatter den vestligste del af Nordsøen.  \r\n\r\n Ved 4. runde i 1995 blev der til sammenligning tildelt 9 koncessioner på 4200  \r\n\r\n (km2) af de i alt udbudte 15600 (km2). </P>  \r\n\r\n<P> <I>&#187;Det er meget tilfredsstillende, at der har været så stor  \r\n\r\n interesse for runden, og at så mange ansøgere har kunnet imødekommes.  \r\n\r\n Ansøgningerne og de tilbudte arbejdsprogrammer er generelt af høj faglig  \r\n\r\n standard og er baseret på et omfattende og seriøst forarbejde. De tilbudte  \r\n\r\n arbejdsprogrammer indebærer desuden, at der i en række år fremover er skabt  \r\n\r\n sikkerhed for en fortsat grundig efterforskning. Det giver mulighed for, at  \r\n\r\n vi kan udnytte mest muligt af de olie/gasreserver, der er tilbage i den  \r\n\r\n danske undergrund,&#187;</I> siger miljø- og energiminister Svend Auken. </P>  \r\n\r\n<P>Det anslås, at alene udgifterne til efterforskningen i 5. runde udgør ca.  \r\n\r\n 1,7 mia. kr. i den kommende seksårsperiode. </P>  \r\n\r\n<P>Olieselskabernes arbejdsprogram omfatter 13 faste boringer, som  \r\n\r\n selskaberne ubetinget skal udføre, og 8 betingede boringer, hvis udførelse  \r\n\r\n afhænger af forskellige omstændigheder, som er nærmere defineret i  \r\n\r\n koncessionerne. Desuden skal selskaberne gennemføre en række seismiske og  \r\n\r\n geologiske undersøgelser. </P>  \r\n\r\n<P>Der er hovedsagelig tale om selskaber, der er eller tidligere har været  \r\n\r\n aktive i efterforskning i Danmark, men også en række nye selskaber indgår i  \r\n\r\n koncessionerne. </P>  \r\n\r\n<P>Miljø- og energiminister Svend Auken forventer at kunne underskrive de nye  \r\n\r\n koncessioner i juni, så efterforskningsarbejdet kan gå i gang i løbet af  \r\n\r\n sommeren. </P>  \r\n\r\n<P>De koncessioner, der forventes udstedt, fremgår af vedlagte oversigt og  \r\n\r\n kortbilag. </P>  \r\n\r\n<P> <I>Yderligere oplysninger:</I>  </P>  \r\n\r\n<P>Vicedirektør Peter Helmer Steen, Energistyrelsen, tlf. 33 92 66 64 </P>  \r\n\r\n<P>Kontorchef Søren Enevoldsen, Energistyrelsen, tlf. 33 92 66 62. </P>  \r\n\r\n<P>Miljø- og Energiministeriet </P>  \r\n\r\n<P> <B>Bilag</B>  </P>  \r\n\r\n<P>KORTBILAG </P>  \r\n\r\n<P>Koncessionstildeling i 5. runde </P>  \r\n\r\n<P> <B>Bilag</B>  </P>  \r\n\r\n<P>Energistyrelsen </P>  \r\n\r\n<P>10. kontor </P>  \r\n\r\n<P>Den 21. april 1998 </P>  \r\n\r\n<P> <B>Koncessioner i 5. runde</B>  </P>  \r\n\r\n<PRE>  \r\n\r\n  Koncession 1/98 Clam  \r\n\r\n CLAM Petroleum B.V.  ...................   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 286 (km2)  \r\n\r\n CLAM Petroleum B.V. er operatør.  \r\n\r\n  Koncession 2/98 Clam  \r\n\r\n CLAM Petroleum B.V.  ...................   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 232 (km2)  \r\n\r\n CLAM Petroleum B.V. er operatør.  \r\n\r\n  Koncession 3/98 Marathon  \r\n\r\n Marathon Petroleum Denmark, Ltd.  ......   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 216 (km2)  \r\n\r\n Marathon Petroleum Denmark, Ltd. er operatør.  \r\n\r\n  Koncession 4/98 Phillips  \r\n\r\n Phillips Petroleum International  \r\n\r\n Corporation Denmark  ...................   30%  \r\n\r\n Saga Petroleum International AS  .......   25%  \r\n\r\n Veba Oel AG  ...........................   25%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 605 (km2)  \r\n\r\n Phillips Petroleum International Corporation Denmark er operatør.  \r\n\r\n  Koncession 5/98 Phillips  \r\n\r\n Phillips Petroleum International  \r\n\r\n Corporation Denmark  ...................   30%  \r\n\r\n Saga Petroleum International AS  .......   25%  \r\n\r\n Veba Oel AG  ...........................   25%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 233 (km2)  \r\n\r\n Phillips Petroleum International Corporation Denmark er operatør.  \r\n\r\n  Koncession 6/98 Phillips  \r\n\r\n Phillips Petroleum International  \r\n\r\n Corporation Denmark  ...................   30%  \r\n\r\n Saga Petroleum International AS  .......   25%  \r\n\r\n Veba Oel AG  ...........................   25%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 214 (km2)  \r\n\r\n Phillips Petroleum International Corporation Denmark er operatør.  \r\n\r\n  Koncession 7/98 Enterprise  \r\n\r\n Enterprise Oil Denmark Ltd. Danish Branch  60%  \r\n\r\n Denerco Oil A/S  .......................   20%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 583 (km2)  \r\n\r\n Enterprise Oil Denmark Ltd. Danish Branch er operatør. Dansk  \r\n\r\n    Operatørselskab i/s er medoperatør.  \r\n\r\n  Koncession 8/98 Kerr-McGee/Arco  \r\n\r\n Kerr-McGee Denmark Ltd.  ...............   40%  \r\n\r\n ARCO Denmark Limited  ..................   40%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 359 (km2)  \r\n\r\n Kerr-McGee Denmark Ltd. er operatør.  \r\n\r\n  Koncession 9/98 Agip  \r\n\r\n Agip Denmark B.V.  .....................   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 721 (km2)  \r\n\r\n Agip Denmark B.V. er operatør.  \r\n\r\n  Koncession 10/98 Agip  \r\n\r\n Agip Denmark B.V.  .....................   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 169 (km2)  \r\n\r\n Agip Denmark B.V. er operatør.  \r\n\r\n  Koncession 11/98 Amerada  \r\n\r\n Amerada Hess A/S  ......................   60%  \r\n\r\n Denerco Oil A/S  .......................   20%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 353 (km2)  \r\n\r\n Amerada Hess A/S er operatør.  \r\n\r\n  Koncession 12/98 Amerada  \r\n\r\n Amerada Hess A/S  ......................   50%  \r\n\r\n Denerco Oil A/S  .......................   30%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 276 (km2)  \r\n\r\n Amerada Hess A/S er operatør.  \r\n\r\n  Koncession 13/98 Samedan  \r\n\r\n Samedan Oil Corporation EDC  ...........   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 328 (km2)  \r\n\r\n Brabant Petroleum Limited er operatør.  \r\n\r\n  Koncession 14/98 Mærsk  \r\n\r\n A.P. Møller  ...........................   26,67%  \r\n\r\n Shell Olie- og Gasudvinding  \r\n\r\n Danmark B.V.   .........................   26,67%  \r\n\r\n Texaco Denmark Inc., Delaware,  \r\n\r\n Branch in Denmark  .....................   26,67%  \r\n\r\n Dansk Olie- og Gasproduktion A/S  ......   20,00%  \r\n\r\n Arealet er på 1356 (km2)  \r\n\r\n Mærsk Olie og Gas AS er operatør.  \r\n\r\n  Koncession 15/98 Mærsk  \r\n\r\n A.P. Møller  ...........................   31,20%  \r\n\r\n Shell Olie- og Gasudvinding Danmark B.V.   36,80%  \r\n\r\n Texaco Denmark Inc., Delaware,  \r\n\r\n Branch in Denmark  .....................   12,00%  \r\n\r\n Dansk Olie- og Gasproduktion A/S  ......   20,00%  \r\n\r\n Arealet er på 71 (km2)  \r\n\r\n Mærsk Olie og Gas AS er operatør.  \r\n\r\n  Koncession 16/98 Denerco  \r\n\r\n Denerco Oil A/S  .......................   80%  \r\n\r\n Dansk Olie- og Gasproduktion A/S  ......   20%  \r\n\r\n Arealet er på 194 (km2)  \r\n\r\n Dansk Operatørselskab i/s er operatør.  \r\n\r\n  Koncession 17/98 Mærsk  \r\n\r\n A.P.Møller  ............................   31,20%  \r\n\r\n Shell Olie- og Gasudvinding Danmark B.V.   36,80%  \r\n\r\n Texaco Denmark Inc., Delaware,  \r\n\r\n Branch in Denmark  .....................   12,00%  \r\n\r\n Dansk Olie- og Gasproduktion A/S   .....   20,00%  \r\n\r\n</PRE>  \r\n\r\n<P>Arealet er på 146 (km2) </P>  \r\n\r\n<P>Mærsk Olie og Gas AS er operatør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/05/1998"
        },
        {
            "displayName": "Accession",
            "displayValue": "19972SR00001"
        },
        {
            "displayName": "Entydig dokumentidentifikation",
            "displayValue": "CL008537"
        },
        {
            "displayName": "Dato for førstegangsindlæggelse",
            "displayValue": "26/05/1998"
        },
        {
            "displayName": "Dato for indlæggelse",
            "displayValue": "26/05/1998"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1 1"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}