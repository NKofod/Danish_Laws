{
    "id": 82875,
    "title": "At-meddelelse nr. 2.04.2, september 1996, erstatter september 1983 Fast opstillede løfteplatforme ",
    "documentTypeId": "720",
    "isSagsforlobPeriodValid": false,
    "shortName": "MED nr 3501 af 01/09/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 2.04.2, september 1996,  \r\n\r\n erstatter september 1983 Fast opstillede løfteplatforme </H1>  \r\n\r\n<P></P>  \r\n\r\n<BR>  \r\n\r\n<P>Løfteplatforme er beregnet til transport af personer og materialer fra eet  \r\n\r\n niveau til et andet - ofte i forbindelse med ramper og lignende. Selve  \r\n\r\n platformen løftes af eet eller flere hydraulikstempler enten direkte eller  \r\n\r\n indirekte gennem et sæt saksearme. </P>  \r\n\r\n<P>Fast opstillede løfteplatforme skal opfylde arbejdsmiljølovgivningens  \r\n\r\n bestemmelser for tekniske hjælpemidler. Arbejdstilsynets bestemmelser for  \r\n\r\n opstilling, eftersyn og vedligeholdelse er nærmere beskrevet i At-anvisning  \r\n\r\n nr. 2.3.0.2. Ud fra disse bestemmelser stilles efter Arbejdstilsynets  \r\n\r\n administrative praksis følgende krav: </P>  \r\n\r\n<P> <B>Brugsanvisning</B>  </P>  \r\n\r\n<P>Ved enhver levering (salg, udlejning og udlån) skal der medfølge  \r\n\r\n skriftlige anvisninger på dansk om betjening, brug og vedligeholdelse. </P>  \r\n\r\n<P>Brugsanvisningen skal herunder oplyse, hvordan løfteplatformen betjenes på  \r\n\r\n en sikkerhedsmæssig forsvarlig måde, herunder også i forbindelse med den  \r\n\r\n almindelige vedligeholdelse, opstilling og nedtagning. </P>  \r\n\r\n<P>Brugsanvisningen skal indeholde løfteplatformens foreskrevne, forventede  \r\n\r\n anvendelse tillige med unormale, men forudsigelige anvendelser og  \r\n\r\n brugssituationer. Hvis der er anvendelsesmåder, der frarådes, skal disse  \r\n\r\n specificeres. </P>  \r\n\r\n<P>Brugsanvisningen skal altid opbevares på eller ved løfteplatformen. </P>  \r\n\r\n<P>Opbevares brugsanvisningen ikke på løfteplatformen, skal det være oplyst,  \r\n\r\n hvor brugsanvisningen opbevares. </P>  \r\n\r\n<P> <B>Anmeldelse</B>  </P>  \r\n\r\n<P>En fast opstillet løfteplatform, der er indrettet til løft af personer,  \r\n\r\n skal anmeldes til den lokale arbejdstilsynskreds før ibrugtagning første gang  \r\n\r\n for hver ny ejer. </P>  \r\n\r\n<P>Ny anmeldelse for samme ejer skal også foretages før ibrugtagning efter  \r\n\r\n væsentlig ombygning eller reparation, og hvis der i forbindelse med ny  \r\n\r\n opstilling af løfteren foretages væsentligt monteringsarbejde. </P>  \r\n\r\n<P>Dokumentation for anmeldelsen skal fremgå af journalen. </P>  \r\n\r\n<P>Anmeldelsen foretages på en særlig blanket, som kan rekvireres hos  \r\n\r\n Arbejdstilsynet. (Form. nr. B 83.93). </P>  \r\n\r\n<P> <B>Journal</B>  </P>  \r\n\r\n<P>På eller i nærheden af en fast opstillet løfteplatform, der er indrettet  \r\n\r\n til løft af personer, skal der findes en journal. </P>  \r\n\r\n<P>Det skal af journalen fremgå, præcis hvilken løfter den hører til. </P>  \r\n\r\n<P>Journalen skal bl.a. indeholde: </P>  \r\n\r\n<P CLASS=PUNKT> <B>1.</B> Dokumentation for undersøgelse af løfterens  \r\n\r\n stabilitet. </P>  \r\n\r\n<P CLASS=PUNKT> <B>2.</B> Dokumentation for belastningsprøver. </P>  \r\n\r\n<P CLASS=PUNKT> <B>3.</B> Dokumentation for anmeldelser. </P>  \r\n\r\n<P CLASS=PUNKT> <B>4.</B> Certifikat for bæremidler. </P>  \r\n\r\n<P CLASS=PUNKT> <B>5.</B> Oplysning om eftersyn og evt. konstaterede fejl og  \r\n\r\n mangler, samt hvilke forholdsregler der er taget herunder det næste eftersyn.  \r\n\r\n</P>  \r\n\r\n<P CLASS=PUNKT> <B>6.</B> Oplysninger om reparationer af sikkerheds- og  \r\n\r\n sundhedsmæssig betydning, samt hvilke forholdsregler der er taget, før  \r\n\r\n løfteren igen tages i brug. </P>  \r\n\r\n<P CLASS=PUNKT> <B>7.</B> Oplysninger om udskiftning af bæremidler. </P>  \r\n\r\n<P CLASS=PUNKT> <B>8.</B> Oplysninger om Arbejdstilsynets påbud vedrørende  \r\n\r\n løfteren. </P>  \r\n\r\n<P>Det skal tydeligt fremgå, hvem der er ansvarlig for de enkelte  \r\n\r\n oplysninger, der indføres i journalen. </P>  \r\n\r\n<P> <B>Belastningsprøve</B>  </P>  \r\n\r\n<P>En fast opstillet løfteplatform, der er indrettet til løft af personer,  \r\n\r\n skal i forbindelse med anmeldelsen have været underkastet en statisk  \r\n\r\n prøvebelastning. </P>  \r\n\r\n<P>Arbejdstilsynets bestemmelser om belastningsprøve er nærmere beskrevet i  \r\n\r\n At-anvisning nr. 2.3.0.3. </P>  \r\n\r\n<P>Attest for prøvebelastningen skal opbevares i journalen. </P>  \r\n\r\n<P>Løfteplatformen skal normalt prøvebelastes statisk med 50%, dog mindst 100  \r\n\r\n kg, over største tilladte arbejdsbelastning, medmindre andet fremgår af  \r\n\r\n leverandørens brugsanvisning. </P>  \r\n\r\n<P>En dynamisk belastningsprøve skal normalt gennemføres med en prøvelast på  \r\n\r\n 25% over største tilladte arbejdsbelastning. </P>  \r\n\r\n<P> <B>Indretning</B>  </P>  \r\n\r\n<P>Fast opstillede løfteplatforme skal være således indrettet, at de kan  \r\n\r\n anvendes, indstilles og vedligeholdes, så brugeren eller andre ikke udsættes  \r\n\r\n for fare. </P>  \r\n\r\n<P>Arbejdstilsynets almene indretningskrav er nærmere beskrevet i  \r\n\r\n At-anvisning nr. 2.2.0.1. </P>  \r\n\r\n<P>Fast opstillede løfteplatforme, der leveres til brug som nye efter 1.  \r\n\r\n januar 1995, skal være CE-mærket. For løfteplatforme til personløft kræves  \r\n\r\n dette krav dog ikke opfyldt før efter 1. januar 1997. </P>  \r\n\r\n<P>Løfteplatformen skal være forsynet med brugsanvisning og tydeligt mærket  \r\n\r\n med leverandøroplysninger. I nødvendigt omfang skal oplysninger fra  \r\n\r\n brugsanvisningen være angivet på løfteren. Sådanne oplysninger kan fx være  \r\n\r\n</P>  \r\n\r\n<P>tilladelig belastning </P>  \r\n\r\n<P>fjernstyret platform </P>  \r\n\r\n<P>personophold/-færdsel forbudt </P>  \r\n\r\n<P>kun ophold under platformen, når den er mekanisk blokeret. </P>  \r\n\r\n<P>En løfteplatform må ikke anvendes til løft af personer, medmindre den er  \r\n\r\n indrettet dertil. </P>  \r\n\r\n<P>Der er to typer fast opstillede løfteplatforme: </P>  \r\n\r\n<P>Den lukkede type. </P>  \r\n\r\n<P>Den åbne type. </P>  \r\n\r\n<P> <I>Den lukkede type</I> kan anvendes i alle tilfælde og skal anvendes,  \r\n\r\n hvis den opstilles på et sted, der er tilgængeligt for alle, fx ved en rampe  \r\n\r\n ud til offentligt færdselsområde. </P>  \r\n\r\n<P>Den lukkede type skal være sikret således: </P>  \r\n\r\n<P>På de sider, hvor der er fri adgang til ladet i dets nederste stilling,  \r\n\r\n skal ladet være forsynet med et pladejernsskørt, som er fastgjort til ladet  \r\n\r\n og bevæger sig ned i en grube under løfteplatformen. Afstanden mellem skørtet  \r\n\r\n og grubekanten skal være mellem 10 og 20 mm, og kanten af skørtet skal gå  \r\n\r\n mindst 50 mm ned i gruben i ladets øverste stilling. </P>  \r\n\r\n<P>Indskærmningen om de andre sider skal fra ladets nederste til øverste  \r\n\r\n stilling være fast, solid, plan og ubrudt. Afstanden mellem indskærmning og  \r\n\r\n ladkant skal være mellem 10 og 20 mm. </P>  \r\n\r\n<P>Ved øverste ladested skal der være afspærring, hvis der er fare for, at  \r\n\r\n personer eller gods kan falde ned herfra, når ladet er sænket. Afspærringen  \r\n\r\n skal være automatisk låst, når ladet ikke er ud for ladestedet, og ladets  \r\n\r\n sænkebevægelse skal være blokeret, indtil afspærringen er på plads og låst.  \r\n\r\n Afspærring, der bevæges af løfteren selv, skal være således placeret og  \r\n\r\n indrettet, at der ikke er klemningsfare. </P>  \r\n\r\n<P> <I>Den åbne type</I> må kun anvendes på steder, hvor kun de på  \r\n\r\n virksomheden direkte eller indirekte beskæftigede har adgang til den. </P>  \r\n\r\n<P>Med indirekte beskæftigede menes personer, som uden at være ansat dog har  \r\n\r\n &#187;lovligt&#171; ærinde, fx fremmede håndværkere, folk der henter eller  \r\n\r\n bringer varer, kontrollanter fra myndigheder osv. </P>  \r\n\r\n<P>Den åbne type skal være sikret således: </P>  \r\n\r\n<P>På de sider, hvor der er fri adgang til ladet i dets nederste stilling,  \r\n\r\n skal der være sikret mod fodklemning således: </P>  \r\n\r\n<P>Enten skal der langs de frie sider være en føleliste, som ved berøring  \r\n\r\n standser bevægelsen, inden følelisten har nået sin endestilling, og indrettet  \r\n\r\n således, at klemning mellem følelisten og den konstruktionsdel, hvorpå den  \r\n\r\n sidder, er forhindret, </P>  \r\n\r\n<P>eller der skal altid være en friafstand under ladets kanter på mindst 120  \r\n\r\n mm. </P>  \r\n\r\n<P>Klemningsfare mellem saksearme skal være forebygget således: </P>  \r\n\r\n<P>Afstanden fra ladets og bundrammens kant og ind til saksearmene skal være  \r\n\r\n mindst 50 mm. </P>  \r\n\r\n<P>Afstanden mellem de enkelte arme skal være mindst 30 mm. </P>  \r\n\r\n<P>Der gælder samme krav som for den lukkede type for </P>  \r\n\r\n<P>indskærmningen om de andre sider af ladet og </P>  \r\n\r\n<P>afspærringen vd øverste ladested. </P>  \r\n\r\n<P> <I>For begge typer</I> gælder i øvrigt: </P>  \r\n\r\n<P>Løftehøjden må højst være 1,7 m (ved større løftehøjder betragtes løfteren  \r\n\r\n som en elevator, og der gælder andre bestemmelser). </P>  \r\n\r\n<P>Ladets overflade skal være skridsikker. </P>  \r\n\r\n<P>Løfteplatformen skal være tydeligt mærket med den største tilladte  \r\n\r\n belastning. </P>  \r\n\r\n<P>Ladets vandrette kanter, ladets frie lodrette kanter samt kanter og  \r\n\r\n eventuel afspærring ved øverste ladested bør markeres med advarselsstriber  \r\n\r\n (sort/gule eller rød/hvide). </P>  \r\n\r\n<P>Løfteplatforme skal være opstillet således, at ladets frie kanter ikke i  \r\n\r\n nogen stilling kommer andre bygningsdele eller andre fast opstillede  \r\n\r\n genstande nærmere end 0,5 m. </P>  \r\n\r\n<P> <B>Betjeningsorganer</B>  </P>  \r\n\r\n<P>Betjeningsorganer skal være placeret og udformet således, at utilsigtet  \r\n\r\n påvirkning er forhindret. Fx skal trykknapper være forsænket eller forsynet  \r\n\r\n med krave, og pedaler skal have overdækning. </P>  \r\n\r\n<P>Betjeningsorganernes funktion skal være angivet ved let forståelige  \r\n\r\n symboler eller tekst på dansk. </P>  \r\n\r\n<P>Kun løfteplatforme af den lukkede type og med afspærring ved øverste  \r\n\r\n ladested må være inpulsstyrede, dvs. at bevægelsen fortsætter efter at  \r\n\r\n startindretningen er sluppet. </P>  \r\n\r\n<P>I andre tilfælde skal betjeningsorganerne have dødmandsknapfunktion, dvs.  \r\n\r\n at bevægelsen standser, så snart betjeningsorganet er sluppet. Desuden skal  \r\n\r\n betjeningsorganerne være anbragt, så der er fuldt udsyn til løfteplatformen.  \r\n\r\n</P>  \r\n\r\n<P>Fast opstillede løfteplatforme skal være forsynet med et eller flere  \r\n\r\n nødstop, der stopper alle funktioner. </P>  \r\n\r\n<P>Et nødstop skal være synligt og let tilgængeligt for betjening og  \r\n\r\n indrettet således, at løfteren ikke kan startes, før det pågældende nødstop  \r\n\r\n er tilbagestillet. </P>  \r\n\r\n<P> <B>Brug</B>  </P>  \r\n\r\n<P>Brugen af fast opstillede løfteplatforme skal ske på forsvarlig måde og  \r\n\r\n under hensyn til, hvad det pågældende redskab er bestemt for. </P>  \r\n\r\n<P>Arbejdstilsynets almene bestemmelser for brug er nærmere beskrevet i  \r\n\r\n AT-meddelelse nr. 2.02.11. </P>  \r\n\r\n<P>Løfteplatforme, der er indrettet til personløft, må først tages i brug,  \r\n\r\n når de er anmeldt til Arbejdstilsynet. </P>  \r\n\r\n<P>Arbejdstilsynets bestemmelser om anmeldepligten er nærmere beskrevet i  \r\n\r\n At-anvisning nr. 2.3.0.2. </P>  \r\n\r\n<P>Den største tilladelige belastning for et redskab må ikke overskrides.  \r\n\r\n Denne belastning kan være angivet som SWL (Safe Working Load) eller WLL  \r\n\r\n (Working Load Limit). </P>  \r\n\r\n<P>Gods skal anbringes stabilt, og sikringsdele og andet beskyttelsesudstyr  \r\n\r\n på redskabet skal anvendes efter hensigten og må ikke sættes ud af funktion.  \r\n\r\n</P>  \r\n\r\n<P>Der må ikke stables gods omkring løfteren nærmere end 0,5 m fra ladets  \r\n\r\n frie kanter. </P>  \r\n\r\n<P>Under brug af redskabet skal det sikres, at friafstanden på mindst 0,5  \r\n\r\n meter op til en højde af 2,1 meter overholdes. Kan dette ikke opfyldes, skal  \r\n\r\n redskabets arbejdsområde afspærres, eller klemningsfaren skal være imødegået  \r\n\r\n på en anden lige så sikker måde. </P>  \r\n\r\n<P>Ved enhver indstillingsmanøvre med redskabet - især ved opstart- og  \r\n\r\n sænkebevægelser - skal føreren sikre sig, at der ikke er personer så nær  \r\n\r\n redskabet, at de kan komme i fare, og eventuelt skal der anvendes  \r\n\r\n signalgivning. Dette gælder også ved kombinerede anlæg eller redskaber, samt  \r\n\r\n hvor færdselsområder fra andre anlæg, redskaber og personer ikke kan  \r\n\r\n adskilles. </P>  \r\n\r\n<P>Et redskab skal tages ud af brug på en efter forholdene forsvarlig måde,  \r\n\r\n så snart der på redskabet konstateres fejl eller skade, som kan medføre  \r\n\r\n ulykkes- eller sundhedsfare. </P>  \r\n\r\n<P>Det samme gælder, når der opstår omstændigheder, der kan betyde, at  \r\n\r\n underlaget i redskabets arbejdsområde ikke er fast og bæredygtigt, eller at  \r\n\r\n betjenings-, overvågnings- eller kontrolorganer, hvorpå redskabets sikkerhed  \r\n\r\n beror, ikke fungerer efter hensigten. </P>  \r\n\r\n<P>Såfremt fører eller betjeningspersonale ikke kan afhjælpe manglerne, er  \r\n\r\n pågældende pligtig at anmelde disse til redskabets ejer eller bruger.  \r\n\r\n Redskabet må ikke tages i brug, før manglerne er afhjulpet. </P>  \r\n\r\n<P> <B>Vedligeholdelse</B>  </P>  \r\n\r\n<P>Løfteplatforme skal efterses og vedligeholdes, så de til stadighed under  \r\n\r\n brugen holdes i forsvarlig stand og i overensstemmelse med gældende regler  \r\n\r\n for redskabets konstruktion, udstyr, sikkerhedsanordninger m.v. (se  \r\n\r\n At-anvisning nr. 2.3.0.2). </P>  \r\n\r\n<P>Leverandørens anvisninger i så henseende skal følges. Hvis sådanne ikke  \r\n\r\n findes, da efter anvisninger fra sagkyndig person. </P>  \r\n\r\n<P>Løfteplatforme, der er mekanisk drevne, skal have foretaget hovedeftersyn  \r\n\r\n mindst hver 12. måned, og i forbindelse med dette eftersyn skal  \r\n\r\n løfteplatforme, der er indrettet til løft af personer, have foretaget en  \r\n\r\n prøvebelastning. </P>  \r\n\r\n<P>Hydraulisk og pneumatisk udstyr skal jævnligt kontrolleres, udluftes og  \r\n\r\n justeres i fornødent omfang. </P>  \r\n\r\n<P>Føreren eller brugeren af et redskab skal hver dag inden ibrugtagning  \r\n\r\n kontrollere, at redskabets sikkerhedsfunktioner er i orden, og at der ikke er  \r\n\r\n synlige mangler. </P>  \r\n\r\n<P>Under vedligeholdelse, reparation eller rengøring under løftet lad skal  \r\n\r\n ladet kunne fastholdes sikkert i løftet stilling med en forsvarlig  \r\n\r\n spærreanordning. </P>  \r\n\r\n<P>Der skal være skilt herom. </P>  \r\n\r\n<P>Ladet kan være indrettet til at klappe op for at lette vedligeholdelse og  \r\n\r\n eftersyn. Et opklappet lad skal fastholdes sikkert i sin åbne stilling. </P>  \r\n\r\n<P>En løfteplatform skal sikres mod benyttelse af uvedkommende, når føreren  \r\n\r\n har forladt redskabet. </P>  \r\n\r\n<P>Jens Andersen </P>  \r\n\r\n<PRE>  \r\n\r\n ---------------------------------------------------------------------  \r\n\r\n  BAGGRUND:  \r\n\r\n - Bekendtgørelse om indretning af tekniske hjælpemidler.  \r\n\r\n - Bekendtgørelse om anvendelse af tekniske hjælpemidler.  \r\n\r\n ---------------------------------------------------------------------  \r\n\r\n</PRE>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n</DIV>",
    "isHistorical": true,
    "editorialNotes": [
        "I At-meddelelse 0.01.1 findes en fortegnelse over gældende At-meddelelser."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960350132"
        },
        {
            "displayName": "Entydig dokumentidentifikation",
            "displayValue": "CM042244"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "07/06/2017"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3501"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/09/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1995-242-173"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}