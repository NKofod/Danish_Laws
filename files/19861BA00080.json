{
    "id": 106193,
    "title": "1986 BSF 80   FORSLAG TIL FOLKETINGSBESLUTNING OM FORBUD MOD VÅBENTRANSPORTER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 80",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 80 </P>  \r\n\r\n<P></P>  \r\n\r\n<P>Forslag til folketingsbeslutning om forbud mod våbentransporter </P>  \r\n\r\n<P></P>  \r\n\r\n<P>Fremsat af Ole Espersen (S) Korneliusen (S) Torben Lund (S) Lissa  \r\n\r\n Mathiasen (S) Erik B. Smith (S) Jimmy Stahr (S) </P>  \r\n\r\n<P></P>  \r\n\r\n<P>den 13. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen med henblik på vedtagelse til </P>  \r\n\r\n<P>ikrafttræden 1. marts 1987 at fremsætte forslag til lov om </P>  \r\n\r\n<P>forhåndsgodkendelse ved våbentransport og forbud mod </P>  \r\n\r\n<P>våbentransport til krigsførende lande og konfliktområder. </P>  \r\n\r\n<P>Lovforslaget bør indeholde krav om Justitsministeriets godkendelse, </P>  \r\n\r\n<P>før der foretages transport af: </P>  \r\n\r\n<P>1. våben og krigsmateriel samt dermed beslægtet materiel af enhver </P>  \r\n\r\n<P>art, </P>  \r\n\r\n<P>2. ammunition af enhver art, </P>  \r\n\r\n<P>3. militære køretøjer og militært udstyr samt paramilitært </P>  \r\n\r\n<P>politiudstyr, </P>  \r\n\r\n<P>4. reservedele til de under nr. 1-3 nævnte genstande, og </P>  \r\n\r\n<P>5. udstyr, komponenter og materiel, der anvendes til fremstiling </P>  \r\n\r\n<P>eller vedligeholdelse af de under nr. 1-4 nævnte genstande. </P>  \r\n\r\n<P>Lovforslaget bør endvidere indeholde forbud mod transport af de under </P>  \r\n\r\n<P>nr. 1-5 nævnte genstande </P>  \r\n\r\n<P>a. til krigsførende lande, </P>  \r\n\r\n<P>b. til konfliktområder og </P>  \r\n\r\n<P>c. gennem landområder, luftrum og farvande, hvis der herved opstår </P>  \r\n\r\n<P>fare for opbringelse af krigsførende, fare for udsættelse for </P>  \r\n\r\n<P>krigsskade eller en faretruende situation, der kan sidestilles </P>  \r\n\r\n<P>hermed. </P>  \r\n\r\n<P>Justitsministeriet udarbejder og reviderer efter forhandling med </P>  \r\n\r\n<P>Udenrigsministeriet en liste over de under litra a, b og c nævnte </P>  \r\n\r\n<P>områder. </P>  \r\n\r\n<P>Lovforslaget, hvis formål også er at sikre danske søfolks liv og </P>  \r\n\r\n<P>helbred, bør endelig indeholde bestemmelser om, at pligten til at </P>  \r\n\r\n<P>søge den nævnte forhåndsgodkendelse og forbudet mod den nævnte </P>  \r\n\r\n<P>transport påhviler enhver, der er undergivet en dansk </P>  \r\n\r\n<P>straffejurisdiktion og deltager eller medvirker i de nævnte </P>  \r\n\r\n<P>handlinger. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Efter § 6 i våbenloven, jf. lovbekendtgørelse nr. 529 af 11. december </P>  \r\n\r\n<P>1985, er det forbudt uden tilladelse fra justitsministeren i hvert </P>  \r\n\r\n<P>enkelt tilfælde at udføre: </P>  \r\n\r\n<P>1) våben af enhver art med undtagelse af jagtvåben, </P>  \r\n\r\n<P>2) ammunition med undtagelse af ammunition til jagtvåben, </P>  \r\n\r\n<P>3) materiel til land-, sø- eller luftkrig, </P>  \r\n\r\n<P>4) maskiner, instrumenter, apparater og andre produktionsmidler, der </P>  \r\n\r\n<P>overvejende anvendes til fremstilling eller vedligeholdelse af </P>  \r\n\r\n<P>våben, ammunition eller krigsmateriel, samt dele og tilbehør til </P>  \r\n\r\n<P>sådanne produktionsmidler, </P>  \r\n\r\n<P>5) sprængstoffer, derunder krudt, samt råmateriale til fremstilling </P>  \r\n\r\n<P>heraf. </P>  \r\n\r\n<P>Bestemmelsen i våbenloven er administreret således, at tilladelse kun </P>  \r\n\r\n<P>gives, hvis det land, hvortil eksporten ønskes, ikke befinder sig </P>  \r\n\r\n<P>i krig eller i et uroområde. </P>  \r\n\r\n<P>Baggrunden for våbenlovens bestemmelser er selvsagt, at man ikke fra </P>  \r\n\r\n<P>dansk side ønsker at bidrage til krigsførendes forsyning med </P>  \r\n\r\n<P>våben, hvorved bemærkes, at De Forenede Nationers pagt i </P>  \r\n\r\n<P>princippet har gjort brug af krig til løsning af internationale </P>  \r\n\r\n<P>konflikter ulovlig. </P>  \r\n\r\n<P>Imidlertid vil et dansk bidrag til våbenforsyninger i høj grad kunne </P>  \r\n\r\n<P>bestå i transport af våben fra tredjelande til krigsområder. De </P>  \r\n\r\n<P>samme reale grunde taler derfor for, at den form for dansk </P>  \r\n\r\n<P>medvirken i samme omfang bør være forbudt som eksport fra Danmark. </P>  \r\n\r\n<P>Især når henses til Danmarks store handelsflåde, vil et forbud </P>  \r\n\r\n<P>alene mod egenproducerede våben kunne virke mindre rimeligt, hvis </P>  \r\n\r\n<P>enhver medvirken til eksport af våben i øvrigt er tilladt. </P>  \r\n\r\n<P>Et sådant forbud vil i øvrigt falde i god tråd med danske </P>  \r\n\r\n<P>bestræbelser inden for De Forenede Nationer med henblik på en </P>  \r\n\r\n<P>begrænsning af fabrikation og handel med konventionelle våben. </P>  \r\n\r\n<P>For at kunne udvide transportforbudet i overensstemmelse med den </P>  \r\n\r\n<P>praksis, der gælder vedrøende tilladelse til eksport fra Danmark, </P>  \r\n\r\n<P>bør transport imidlertid også forbydes til uroområder. For at </P>  \r\n\r\n<P>undgå, at redere m.v. risikerer at stå over for tvivlsomme </P>  \r\n\r\n<P>spørgsmål om, hvorvidt et område kan karakteriseres således, </P>  \r\n\r\n<P>foreslås det, at regeringen kan beslutte en karakteristik af et </P>  \r\n\r\n<P>sådan område i bekendtgørelsesform. </P>  \r\n\r\n<P>Der kan naturligvis være tilfælde, hvor det bør anses for helt legalt </P>  \r\n\r\n<P>at transportere våben fra et udland til et andet. Der tænkes her </P>  \r\n\r\n<P>på tilfælde, hvor et land, der er i en forsvarsalliance med </P>  \r\n\r\n<P>Danmark, er krigsførende i overensstemmelse med Atlantpagtens </P>  \r\n\r\n<P>bestemmelser. I så tilfælde bør loven ændres, eller man vil kunne </P>  \r\n\r\n<P>overveje at indføre en hjemmel for regeringen til administrativt </P>  \r\n\r\n<P>at give tilladelse til sådanne transporter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00080"
        },
        {
            "displayName": "Entydig dokumentidentifikation",
            "displayValue": "CL005017"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}