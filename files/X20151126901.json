{
    "id": 176619,
    "title": "Afgørelse i sag 05.2015 af 09. december 2015 fra Ankenævnet vedrørende Praktikvirksomheder",
    "documentTypeId": "230",
    "isSagsforlobPeriodValid": true,
    "shortName": "AFG nr 11269",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse i sag 05.2015 af 09. december 2015 fra Ankenævnet vedrørende Praktikvirksomheder</p>\r\n<p class=\"NormalInd\">De har ved brev af 9. juli 2015 klaget over en afgørelse truffet af Jordbrugets Uddannelser den 8. juli 2015, hvori der gives afslag på at udvide Deres nuværende godkendelse på 1 elev til 4 elever under uddannelse til dyrepasserassistent/dyrepasser med specialet heste.</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet har behandlet sagen på skriftligt grundlag.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">Sagsfremstilling:</span>\r\n</p>\r\n<p class=\"NormalInd\">Det fremgår af sagen, at De ansøger om godkendelse af 2-3 elever til dyrepasser med specialet heste til Deres virksomhed A. Det fremgår af sagen, at De i forvejen har en praktikpladsgodkendelse af 1. juli 2013 til 1 elev under samme uddannelse.</p>\r\n<p class=\"NormalInd\">\r\n</p>\r\n<p class=\"NormalInd\">Det fremgår endvidere af sagen, at A den 3. juli 2015 ansøger Jordbrugets Uddannelser mundtligt om godkendelse til yderligere 2-3 elever med dyrepasserassistent/dyrepasser med specialet heste.</p>\r\n<p class=\"NormalInd\">\r\n</p>\r\n<p class=\"NormalInd\">Jordbrugets Uddannelser har den 8. juli 2015 behandlet virksomhedens ansøgning.</p>\r\n<p class=\"NormalInd\">\r\n</p>\r\n<p class=\"NormalInd\">Jordbrugets Uddannelser giver den 8. juli 2015 afslag på godkendelse til 4 elever, men fastholder virksomhedens nuværende praktikpladsgodkendelse af 1. juli 2013 til 1 elev. Jordbrugets Uddannelser giver dog dispensation til, at der på virksomheden er 2 elever frem til 11. marts 2016.</p>\r\n<p class=\"NormalInd\">\r\n</p>\r\n<p class=\"NormalInd\">Jordbrugets Uddannelsers afgørelse er truffet på grundlag af en vurdering af uddannelsesmulighederne i virksomheden set i relation til overordnede bestemmelser i forhold til uddannelsens mål og indhold vedrørende pasning og pleje af heste. Afslaget begrundes med, at ridning med turister og funktioner som turguide på rideture ikke er en del af undervisningen for uddannelsen til dyrepasserassistent eller dyrepasser med specialet heste. Afslaget begrundes endvidere med, at virksomheden skal kunne beskæftige elever på fuldtid året rundt udelukkende med pasning og pleje af heste.</p>\r\n<p class=\"NormalInd\">\r\n</p>\r\n<p class=\"NormalInd\">A klager ved e-mail af 9. juli 2015 over Jordbrugets Uddannelsers afgørelse med henvisning til, at der er sket en fejlvurdering af virksomheden, som ikke kun har turistridning. Det anføres, at virksomheden avler mellem 8 og 18 føl om året, at virksomheden både har hingste og fremmede hopper. Eleverne hjælper til med at flytte heste til og fra marker/stalde/folde, besigtige og følge nye føl, registrere heste samt træne og tilride heste. Derudover er der også jordarbejdet forbundet med hestene.</p>\r\n<p class=\"NormalInd\">\r\n</p>\r\n<p class=\"NormalInd\">De anfører endvidere, at der ofte er dyrelægebesøg med efterfølgende pasning og pleje af syge heste, der kræver speciel pleje. Desuden er der besøg af en smed hver måned, som lærer eleverne beskæring og aftagning af sko. Eleverne lærer fodring med minelæsser, herunder automatisk og mekanisk fodring. Eleverne har sammenlægt 2-3 timer på hesteryg om dagen på et år samt ansvar for pasning, pleje og organisering af 80 sadler.</p>\r\n<p class=\"NormalInd\">\r\n</p>\r\n<p class=\"NormalInd\">Sekretariatet for Ankenævnet vedrørende Praktikvirksomheder har den 25. august 2015 modtaget 3 skrivelser fra elever som virksomheden har eller planlægger at have. Heraf fremgår blandt andet, at A har mere end 125 heste og 2 æsler. Det oplyses, at arbejdsopgaverne er varieret og kommer rundt om hele dyrepasseruddannelsen. Der forekommer også turistridning, men dette anses alene som en mulighed for at møde mennesker og formidle på forskellige sprog. Samtidig kræver det en vis udadvendthed og ansvarsbevidsthed. Eleverne lærer endvidere at udforme foderplan til heste med særlige behov. Eleverne beskriver, at der er travlt, og der er mange heste som skal tilses dagligt og passes, fodres, trænes og gangsættes. Det oplyses, at eleverne er bekendt med andre ridecentre, hvor der er både 2, 3 og 4 elever med færre heste.</p>\r\n<p class=\"NormalInd\">\r\n</p>\r\n<p class=\"NormalInd\">Jordbrugets Uddannelser har ved høringssvar af 17. september 2015 fastholdt sin afgørelse af 8. juli 2015. Udvalget oplyser endvidere, at dyrepasseruddannelsen med specialet heste er under afløb og pr. 1. august 2015 afløst af nyt speciale til hestemanager med andre kompetencemål samt krav til praktikvirksomheder.</p>\r\n<p class=\"NormalInd\">\r\n</p>\r\n<p class=\"NormalInd\">I Deres høringssvar af 25. september 2015 anfører De blandt andet, at Deres ansøgning er ændret til 2 elever og 1 elev på dispensation til marts 2016, hvor eleven afslutter sin uddannelse. Det vil sige, at der ansøges om 2 elever. De stiller Dem endvidere uforstående overfor, at udvalgets afgørelse begrundes med turridning med turister i højsæson set i lyset af, at eleverne har beskrevet deres arbejdsrutiner. De oplyser endvidere, at der er 2-3 fuldtidsansatte, og at der med 130 heste, heraf 80 rideheste, er rigeligt arbejde for 2 elever med pasning og pleje. At de også får lov til at ride gør kun deres uddannelse bredere og mere varieret.</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet har truffet følgende</p>\r\n<p class=\"NormalInd\">\r\n</p>\r\n<p class=\"Overskriftstekst2\">\r\n   <span class=\"Italic\">A F G Ø R E L S E</span>\r\n</p>\r\n<p>\r\n</p>\r\n<p class=\"NormalInd\">Ankenævnet tidsidesætter Jordbrugets Uddannelsers afgørelse af 8. juli 2015, hvori der gives afslag på godkendelse af flere elever til dyrepasser med specialet heste til virksomheden A</p>\r\n<p class=\"NormalInd\">Jordbrugets Uddannelser bør iværksætte en ny godkendelsessag hurtigst muligt på baggrund af Kommandørgårdens ansøgning.</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Underline\">Ankenævnet har lagt følgende til grund:</span>\r\n</p>\r\n<p class=\"NormalInd\">Ankenævnet har lagt til grund, at A vil have tilstrækkeligt arbejde til minimum to elever, således at der under hele oplæringen er opgaver, der kommer omkring kompetencemålene for uddannelsen til dyrepasser med specialet heste. Såfremt der er indgået aftale med skolen om, at eleverne kan overgå til den nye uddannelsesordning pr. 1. august 2015 med specialet hestemanager, er det ikke fundet godtgjort, at eleverne ikke skulle kunne nå uddannelsens mål i virksomheden på den nye ordning.</p>\r\n<p class=\"NormalInd\">\r\n</p>\r\n<p class=\"NormalInd\">Endvidere har Ankenævnet lagt vægt på virksomhedens størrelse og varierede opgaver, herunder opgaver som betegnes som sæsonbetonet inden for branchen. Ankenævnet finder ikke, at turistridning er en hindring i forhold til at nå uddannelses mål, og det findes ikke godtgjort, at turistridning er den overvejende hovedbeskæftigelse. Såfremt eleverne skal nå deres mål inden for den nye uddannelsesordning med specialet hestemanager, anses begrænset turistridning som en styrkelse af de kompetencemål, der fremgår af bekendtgørelsen for uddannelsen, jf. § 4, stk. 1, nr. 52-54:</p>\r\n<p class=\"NormalInd\">\r\n</p>\r\n<p class=\"NormalInd\">”52) Eleven kan anvende og omsætte rideteori til praktisk ridning i forbindelse med hestens grunduddannelse samt identificere grundlæggende ridetekniske fejl.</p>\r\n<p class=\"NormalInd\">53) Eleven kan anvende viden om kommunikation og formidling i vejledning af ryttere i grundlæggende håndtering og ridning af heste samt identificere typiske rytterfejl.</p>\r\n<p class=\"NormalInd\">54) Eleven kan foretage elementer af tilridning af heste samt longering og mønstring på bagrund af viden om den unge hests naturlige adfærd, udvikling og grunduddannelse. ”</p>\r\n<p class=\"NormalInd\">\r\n</p>\r\n<p class=\"NormalInd\">Ankenævnet skal bemærke, at i det omfang, at et afslag begrundes i, at der ikke er de nødvendige forhold til stede omkring oplæringsforhold, der kan føre til, at eleven når sine praktikmål, skal det faglige udvalg samtidig vurdere om en begrænset eller betinget godkendelse via en supplerende uddannelsesaftale kan etableres på skole eller anden virksomhed, jf. § 5, stk. 1 og 3, i bekendtgørelse nr. 26 af 15. januar 1991 om faglige udvalgs behandling af sager om godkendelse af virksomheder som praktiksteder. En afgørelse om, at virksomheden ikke kan godkendes skal ledsages af en begrundelse og vejledning til virksomheden om, hvilke foranstaltninger virksomheden skal gennemføre for at blive godkendt, jf. § 5, stk. 5.</p>\r\n<p class=\"NormalInd\">\r\n</p>\r\n<p class=\"NormalInd\">Det bemærkes endvidere, at såfremt der ikke er sket fysisk besigtigelse af virksomheden, at der snarest bør iværksættes en sådan.</p>\r\n<p class=\"NormalInd\">\r\n</p>\r\n<p class=\"NormalInd\">Som retsgrundlag for ankenævnets afgørelse henvises til</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> §§ 46-47 i lov om erhvervsuddannelser jf. lovbekendtgørelse 789 af 19. juni 2015</p>\r\n<p class=\"Liste1\">\r\n   <span class=\"Liste1Nr\">–</span> § 1 og § 5 i bekendtgørelse nr. 26 af 15. januar 1991 om de faglige udvalgs behandling af sager om godkendelse af virksomheder som praktikpladser for elever i erhvervsuddannelser</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse nr. 457 af 13. april 2015 om erhvervsuddannelsen til dyrepasser</p>\r\n<p class=\"Liste1\">\r\n   <span class=\"Liste1Nr\">–</span> Bekendtgørelse nr. 1517 af 13. december 2007 om Ankenævnet vedrørende Praktikvirksomheder</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/2015"
        },
        {
            "displayName": "Accession",
            "displayValue": "X20151126901"
        },
        {
            "displayName": "Entydig dokumentidentifikation",
            "displayValue": "CP000075"
        },
        {
            "displayName": "Dato for indlæggelse",
            "displayValue": "17/12/2015"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "11269"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Administrerende myndighed",
            "displayValue": "Ministeriet for Børn, Undervisning og Ligestilling"
        },
        {
            "displayName": "Ressortministeriets journalnummer",
            "displayValue": "025.37Q.401"
        },
        {
            "displayName": "Stikord",
            "displayValue": "05.2015, Ankenævnet vedrørende Praktikvirksomheder, Erhvervsuddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}