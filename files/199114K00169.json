{
    "id": 109430,
    "title": "1991 BTL 169   BETÆNKNING OVER FORSLAG TIL LOV OM TILBAGEHOLDELSE AF STOFMISBRUGERE I   BEHANDLING    NR L 169 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 169",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 169 </P>  \r\n\r\n<P></P>  \r\n\r\n<P>Betænkning over Forslag til lov om tilbageholdelse af stofmisbrugere i  \r\n\r\n behandling <BR>  \r\n\r\n Nr L 169 1991-92, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19920430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Berthou, Ulla, Socialformidler, </P>  \r\n\r\n<P>Hebor, Inger Marie, Fredericia, </P>  \r\n\r\n<P>Keller, Birk, Socialunderviser, København, </P>  \r\n\r\n<P>Rude, Søren, Socialformidler og </P>  \r\n\r\n<P>Socialpædagogernes Landsforbund. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Det Radikale Venstres medlemmer) lovforslaget til  \r\n\r\n<I>vedtagelse</I> med de af socialministeren stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) har noteret sig, at det gennem udvalgsarbejdet og  \r\n\r\n udvalgsforhandlingerne er lykkedes at få fjernet de momenter, som  \r\n\r\n mindretallet anser for overtrædelser af elementære regler vedrørende  \r\n\r\n ufrivillig frihedsberøvelse etc. </P>  \r\n\r\n<P>Det er mindretallets opfattelse, at der med en vedtagelse af lovforslaget  \r\n\r\n med de foreslåede ændringer vil opstå en yderligere mulighed for  \r\n\r\n behandlingstilbud i amtskommunerne. Det er dog ikke mindretallets  \r\n\r\n forventning, at loven om tilbageholdelse af stofmisbrugere i behandling vil  \r\n\r\n blive bragt i anvendelse i nævneværdigt omfang. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling, kan ikke  \r\n\r\n stemme for de af socialministeren stillede ændringsforslag og udtaler  \r\n\r\n følgende: </P>  \r\n\r\n<P>Mindretallet kan ikke tilslutte sig lovforslaget alene af den grund, at  \r\n\r\n socialministeren ikke har nogen forestilling om, hvordan en tilbageholdelse  \r\n\r\n af en stofmisbruger i behandling i praksis kan gennemføres. Der er ellers  \r\n\r\n under udvalgsarbejdet gjort forsøg på at få ministeren til at konkretisere  \r\n\r\n dette, men uden held. Der er altså ingen, der ved, hvordan en tilbageholdelse  \r\n\r\n i givet fald i en bestemt situation skal administreres, hvad der i sig selv  \r\n\r\n gør lovforslaget umuligt. Dertil kommer naturligvis, at ideen om  \r\n\r\n tilbageholdelse er grundlæggende forkert og bygger på en forkert virkelighed,  \r\n\r\n hvilket betyder, at mindretallet under alle omstændigheder ville stemme mod  \r\n\r\n lovforslaget. Det er ikke selve afgiftningsperioden, der er det største  \r\n\r\n problem i forbindelse med behandling af stofmisbrugere, men den efterfølgende  \r\n\r\n periode, hvor det blandt andet drejer sig om arbejdstilbud, uddannelsestilbud  \r\n\r\n og tilbud om et socialt miljø. Her opstår de store problemer, som kan få  \r\n\r\n stofmisbrugere til at falde tilbage til deres gamle situation. </P>  \r\n\r\n<P>Af uransagelige grunde er Socialdemokratiet hoppet på limpinden til trods  \r\n\r\n for den afvisning af lovforslaget, som partiets ordfører præsterede ved  \r\n\r\n førstebehandlingen. Socialdemokratiet har ganske vist fået et par figenblade  \r\n\r\n at dække sig under i form af socialministerens ændringsforslag. Men disse  \r\n\r\n skjuler ikke noget. Socialdemokratiet har tilsyneladende fået en begrænsning  \r\n\r\n på 14 dage ind i lovforslaget. Men som det fremgår af svaret på spørgsmål 30,  \r\n\r\n jf. bilag 30, fra socialministeren, kan der umiddelbart efter en periode  \r\n\r\n igangsættes en ny 14-dages-periode. Med andre ord er de 14 dage ingen  \r\n\r\n begrænsning. De grundlæggende problemer er ikke løst. </P>  \r\n\r\n<P>Et <I>andet mindretal</I> (Det Radikale Venstres medlem af udvalget) vil  \r\n\r\n redegøre for sin stilling til lovforslaget og til de stillede ændringsforslag  \r\n\r\n ved 2. behandling. </P>  \r\n\r\n<P>ÆndringsforslagAf <I>socialministeren</I> , tiltrådt af et <I>flertal</I>  \r\n\r\n (udvalget med undtagelse af SF og RV): </P>  \r\n\r\n<P>Til § 1 <B>1)</B> Efter stk. 1 indsættes som nyt stykke: </P>  \r\n\r\n<P>&#187; <I>Stk. 2.</I> En beslutning efter stk. 1 omfatter  \r\n\r\n døgninstitutioner i henhold til § 96 i lov om social bistand og private  \r\n\r\n døgninstitutioner, hvormed der ikke er indgået overenskomst, jf. § 96, stk.  \r\n\r\n 2.&#171; </P>  \r\n\r\n<P>Til § 2 <B>2)</B> Efter 1. pkt. indsættes som nyt punktum: </P>  \r\n\r\n<P>&#187;I Københavns Kommune træffes beslutningen af vedkommende  \r\n\r\n borgmester.&#171; </P>  \r\n\r\n<P> <B>3)</B> Efter stk. 1 indsættes som nye stykker: </P>  \r\n\r\n<P>&#187; <I>Stk. 2.</I> I de i § 1, stk. 2, nævnte private institutioner  \r\n\r\n træffer institutionslederen beslutning om, hvorvidt en stofmisbruger skal  \r\n\r\n have tilbud om at indgå en kontrakt om behandling for stofmisbrug med  \r\n\r\n mulighed for tilbageholdelse. Beslutningen skal godkendes af den i stk. 1  \r\n\r\n nævnte myndighed. </P>  \r\n\r\n<P> <I>Stk. 3.</I> Afslag på tilbud efter stk. 1 eller godkendelse efter stk.  \r\n\r\n 2 kan ikke indbringes for anden administrativ myndighed.&#171; </P>  \r\n\r\n<P>Til § 3 <B>4)</B> I <I>stk. 1</I> udgår <I>sidste pkt.</I>  </P>  \r\n\r\n<P> <B>5)</B>  <I>Stk. 2</I> affattes således: </P>  \r\n\r\n<P>&#187; <I>Stk. 2.</I> Amtsrådet, i Københavns og Frederiksberg Kommuner  \r\n\r\n kommunalbestyrelsen, fører tilsyn med en privat døgninstitution, der har  \r\n\r\n indgået kontrakt med en stofmisbruger efter stk. 1, og kan indhente de  \r\n\r\n nødvendige oplysninger hos den private institution til brug for godkendelse  \r\n\r\n efter § 2, stk. 2, og den endelige beslutning efter § 6, stk. 2.&#171; </P>  \r\n\r\n<P>Til § 4 <B>6)</B> Efter stk. 1 indsættes som nyt stykke: </P>  \r\n\r\n<P>&#187; <I>Stk. 2.</I> Stofmisbrugeren kan til enhver tid opsige en  \r\n\r\n kontrakt om behandling med mulighed for tilbageholdelse, jf. dog § 5.&#171;  \r\n\r\n</P>  \r\n\r\n<P>Til § 6 <B>7)</B> I <I>stk. 2, 1. pkt.,</I> ændres &#187;det i § 2 nævnte  \r\n\r\n udvalg&#171; til: &#187;den i § 2, stk. 1 og 2, nævnte myndighed&#171;. </P>  \r\n\r\n<P>Til § 7 <B>8)</B>  <I>1. pkt.</I> udgår, og i stedet indsættes: </P>  \r\n\r\n<P>&#187;Tilbageholdelsen skal ophøre, når betingelserne i § 5 ikke længere  \r\n\r\n er til stede. Den enkelte tilbageholdelse kan ikke vare over 14 dage fra  \r\n\r\n beslutningen i henhold til § 6, stk. 2, og den samlede  \r\n\r\n tilbageholdelsesperiode kan ikke overstige 2 måneder inden for 6  \r\n\r\n måneder.&#171; </P>  \r\n\r\n<P> <B>9)</B> I <I>2. pkt.,</I> der bliver 3. pkt., ændres &#187;det i § 2  \r\n\r\n nævnte udvalg, i Københavns Kommune vedkommende borgmester&#171; til:  \r\n\r\n &#187;den i § 2, stk. 1 og 2, nævnte myndighed&#171;. </P>  \r\n\r\n<P>Til § 8 <B>10)</B> I <I>1. pkt.</I> ændres &#187;Det i § 2 nævnte  \r\n\r\n udvalg&#171; til: &#187;Den i § 2, stk. 1 og 2, nævnte myndighed&#171;. </P>  \r\n\r\n<P> <B>11)</B> I <I>2. pkt.</I> indsættes efter &#187;§ 3&#171;: &#187;, stk.  \r\n\r\n 1&#171;. </P>  \r\n\r\n<P>Til § 9 <B>12)</B>  <I>1. pkt.</I> affattes således: </P>  \r\n\r\n<P>&#187;Socialministeren fastsætter nærmere regler om tilbageholdelse og om  \r\n\r\n indberetning.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-12 På baggrund af drøftelser i forbindelse med behandlingen af  \r\n\r\n dette lovforslag om tilbageholdelse af stofmisbrugere i behandling, foreslår  \r\n\r\n socialministeren lovforslaget ændret således, at tidsrammen for, hvor lang  \r\n\r\n tid en tilbageholdelse kan vare, nedsættes. Samtidig foreslås det, at private  \r\n\r\n døgninstitutioner, der ikke har overenskomst med det offentlige, også kan  \r\n\r\n blive omfattet af bestemmelserne i lovforslaget, hvis amtsrådet, i Københavns  \r\n\r\n og Frederiksberg Kommuner kommunalbestyrelsen, træffer beslutning om at  \r\n\r\n benytte lovens bestemmelser. </P>  \r\n\r\n<P>Det foreslås derfor, at den enkelte tilbageholdelse ikke kan vare mere end  \r\n\r\n 14 dage fra godkendelsen, og at den samlede tilbageholdelse ikke kan  \r\n\r\n overstige 2 måneder inden for 6 måneder. Sidstnævnte svarer til, hvad der  \r\n\r\n allerede står i bemærkningerne til lovforslaget. </P>  \r\n\r\n<P>I forbindelse med inddragelse af de private institutioner, der ikke har  \r\n\r\n overenskomst med det offentlige, foreslås det, at det i disse institutioner  \r\n\r\n er institutionslederen, der træffer beslutning om, hvorvidt en stofmisbruger  \r\n\r\n skal have tilbud om at indgå en kontrakt om behandling for stofmisbrug med  \r\n\r\n mulighed for tilbageholdelse. Beslutningen skal godkendes af det i § 2, stk.  \r\n\r\n 1, nævnte udvalg, i Københavns Kommune vedkommende borgmester. </P>  \r\n\r\n<P>Da der ikke er overenskomst mellem disse institutioner og det offentlige,  \r\n\r\n foreslås det, at amtsrådet, i Københavns og Frederiksberg Kommuner  \r\n\r\n kommunalbestyrelsen, når en privat institution ønsker at benytte  \r\n\r\n lovforslagets bestemmelser, fører tilsyn med institutionen og får adgang til  \r\n\r\n at indhente de nødvendige oplysninger til brug for det ovenfor nævnte  \r\n\r\n udvalgs, i Københavns Kommune vedkommende borgmesters, godkendelse af  \r\n\r\n institutionslederens beslutning om tilbud om kontraktsbehandling efter  \r\n\r\n lovforslagets bestemmelser samt den endelige beslutning om tilbageholdelse af  \r\n\r\n en stofmisbruger. </P>  \r\n\r\n<P>Der foreslås ikke ændringer i betingelserne for at iværksætte en  \r\n\r\n tilbageholdelse, blot foreslås det præciseret, at en stofmisbruger altid vil  \r\n\r\n kunne ophæve en frivilligt indgået kontrakt om behandling efter lovforslagets  \r\n\r\n bestemmelser i det omfang, betingelserne i forslagets § 5 ikke er til stede.  \r\n\r\n</P>  \r\n\r\n<P>Det skal endvidere præciseres, at lovforslaget er en forsøgsordning på  \r\n\r\n området, idet loven foreslås revideret efter en 4-års-periode, jf. den  \r\n\r\n foreslåede revisionsbestemmelse i lovforslagets § 11. I denne 4-års-periode  \r\n\r\n vil socialministeren nøje følge udviklingen inden for området. </P>  \r\n\r\n<P>Det er endvidere forudsat, at der i henhold til bemyndigelsesbestemmelsen  \r\n\r\n i lovforslagets § 9 fastsættes bestemmelser om, at amtskommunerne indberetter  \r\n\r\n til Socialministeriet, i hvilket omfang der er truffet beslutning om at  \r\n\r\n tilbyde stofmisbrugere kontrakt om behandling for stofmisbrug i henhold til  \r\n\r\n lovforslaget, samt løbende rapporterer om udviklingen inden for den enkelte  \r\n\r\n amtskommune. </P>  \r\n\r\n<P>Socialministeriet vil herefter på baggrund af de indkomne oplysninger  \r\n\r\n foretage en samlet vurdering med henblik på en lovrevision. </P>  \r\n\r\n<P>Vedrørende administrative og økonomiske konsekvenser henvises til  \r\n\r\n bemærkningerne i lovforslaget. </P>  \r\n\r\n<P>Ad nr. 1 </P>  \r\n\r\n<P>I amtskommuner, hvor amtsrådet efter § 1 har truffet beslutning om, at man  \r\n\r\n vil benytte sig af denne lovs bestemmelser, vil private institutioner under  \r\n\r\n de i denne bestemmelse angivne betingelser være omfattet. </P>  \r\n\r\n<P>De private institutioner, der foreslås omfattet af lovforslagets  \r\n\r\n bestemmelser, er alene de institutioner, der, hvis de havde overenskomst med  \r\n\r\n det offentlige, ville høre ind under bestemmelserne i bistandslovens § 96.  \r\n\r\n</P>  \r\n\r\n<P>Ad nr. 2 </P>  \r\n\r\n<P>Ændringsforslaget er en rettelse med henblik på at tydeliggøre  \r\n\r\n beslutningskompetencen i Københavns Kommune. </P>  \r\n\r\n<P>Ad nr. 3 </P>  \r\n\r\n<P>For at sikre parallelitet mellem henholdsvis § 96-institutioner og private  \r\n\r\n institutioner med hensyn til de formkrav, der stilles vedrørende  \r\n\r\n kontraktsindgåelsen og tilbageholdelsesbeslutningerne, vil det efter  \r\n\r\n ændringsforslaget til stk. 2 for de private institutioner være  \r\n\r\n institutionslederen, der træffer beslutning om, hvorvidt en stofmisbruger  \r\n\r\n skal have tilbud om en kontrakt i henhold til lovforslagets bestemmelser.  \r\n\r\n Beslutningen skal herefter godkendes af samme myndighed, som efter § 2, stk.  \r\n\r\n 1, træffer beslutning om tilbud om kontrakt. </P>  \r\n\r\n<P>For så vidt angår den konkrete beslutning om at tilbageholde en  \r\n\r\n stofmisbruger, vil bestemmelserne i lovforslagets § 6 ligeledes gælde for de  \r\n\r\n private institutioner. Det er således den i § 2, stk. 1, nævnte myndighed,  \r\n\r\n der træffer den endelige beslutning om tilbageholdelse af en stofmisbruger.  \r\n\r\n</P>  \r\n\r\n<P>Ændringsforslaget til stk. 3 er en redaktionel og konsekvensmæssig  \r\n\r\n ændring. </P>  \r\n\r\n<P>Ad nr. 4 </P>  \r\n\r\n<P>Ændringsforslaget er en konsekvensrettelse som følge af ændring af § 2,  \r\n\r\n stk. 1, 2. pkt. </P>  \r\n\r\n<P>Ad nr. 5 </P>  \r\n\r\n<P>Det foreslåede krav om tilsyn omhandler eksempelvis tilsyn med  \r\n\r\n institutionens personale, dens behandlingsmetoder og institutionens  \r\n\r\n bygningsmæssige forhold, herunder den fysiske indretning af institutionen.  \r\n\r\n</P>  \r\n\r\n<P>Tilsynet kan ikke sidestilles med det almindelige tilsyn efter  \r\n\r\n bistandslovens § 98 for de i amtskommunen beliggende § 96-institutioner, der  \r\n\r\n også vil omfatte forhold, der falder under lovforslagets bestemmelser. Det  \r\n\r\n foreslåede tilsyn omhandler eksempelvis ikke den private institutions  \r\n\r\n økonomiske forhold. </P>  \r\n\r\n<P>Godkendes det efter § 2, stk. 2, at en stofmisbruger skal have tilbud om  \r\n\r\n kontrakt efter lovforslaget i en privat institution uden for godkendende  \r\n\r\n amtskommunes eller kommunes stedlige område, påhviler tilsynspligten efter  \r\n\r\n ændringsforslaget de godkendende myndigheder. </P>  \r\n\r\n<P>Med sigte på, at den myndighed, der efter ændringsforslagets § 2, stk. 2,  \r\n\r\n og § 6, stk. 2, skal godkende den private institutions dispositioner, kan  \r\n\r\n have alle relevante oplysninger, foreslås endvidere en hjemmel til at  \r\n\r\n indhente sådanne hos den private institution. </P>  \r\n\r\n<P>Ad nr. 6 </P>  \r\n\r\n<P>Det foreslås præciseret, at stofmisbrugeren, hvis pågældende fortryder  \r\n\r\n eller på anden måde ikke er motiveret til at fortsætte behandlingsforløbet,  \r\n\r\n til enhver tid kan opsige en frivilligt indgået kontrakt om behandling med  \r\n\r\n mulighed for tilbageholdelse, når betingelserne om tilbageholdelse ikke er  \r\n\r\n opfyldt. </P>  \r\n\r\n<P>Ad nr. 7 </P>  \r\n\r\n<P>Ændringsforslaget er en konsekvensrettelse som følge af ændring i § 2.  \r\n\r\n</P>  \r\n\r\n<P>Ad nr. 8 </P>  \r\n\r\n<P>Det foreslås, at den enkelte tilbageholdelse ikke kan vare over 14 dage  \r\n\r\n fra godkendelsen. </P>  \r\n\r\n<P>Det fremgår allerede af bemærkningerne til lovforslagets § 7, at der med  \r\n\r\n den oprindeligt foreslåede 2-månedersregel er tale om en maksimumsregel, og  \r\n\r\n at det i langt de fleste tilfælde kun vil være nødvendigt at tilbageholde i  \r\n\r\n meget korte perioder, indtil stofmisbrugeren fysisk og psykisk er blevet i  \r\n\r\n stand til at tage stilling til en fortsættelse af behandlingsforløbet. </P>  \r\n\r\n<P>Ved at foreslå en nedsættelse af denne maksimumsramme til 14 dage fra  \r\n\r\n godkendelsen er der i højere grad sammenhæng mellem de forholdsvis begrænsede  \r\n\r\n muligheder, der er til opretholdelse af en tilbageholdelse, og den mulige  \r\n\r\n tilbageholdelsesperiode. </P>  \r\n\r\n<P>Det forventes fortsat, at det i langt de fleste tilfælde kun vil være  \r\n\r\n nødvendigt at tilbageholde i meget korte perioder. </P>  \r\n\r\n<P>Ad nr. 9 </P>  \r\n\r\n<P>Ændringsforslaget er en konsekvensrettelse som følge af ændring i § 2.  \r\n\r\n</P>  \r\n\r\n<P>Ad nr. 10 og 11 </P>  \r\n\r\n<P>Ændringsforslaget er en konsekvensrettelse som følge af ændring i § 2 og §  \r\n\r\n 3. </P>  \r\n\r\n<P>Ad nr. 12 </P>  \r\n\r\n<P>Foruden lovforslagets hjemmel for socialministeren til at fastsætte regler  \r\n\r\n om, hvordan tilbageholdelsen nærmere kan ske, jf. bemærkningerne til § 9,  \r\n\r\n foreslås der adgang til at fastsætte bestemmelser om forskellige  \r\n\r\n indberetninger til Socialministeriet med henblik på nøje at kunne følge  \r\n\r\n udviklingen i de forskellige amtskommuner. </P>  \r\n\r\n<P>Jytte Andersen (S) Pernille Forchhammer (S) Jytte Hilden (S) Jørn Pedersen  \r\n\r\n (S) </P>  \r\n\r\n<P>Qvist Jørgensen (S) Grete Schødts (S) Taanquist (S) nfmd. <I>Hanne  \r\n\r\n Thanning Jacobsen (SF) Bente Juncker (CD) Pia Christmas-Møller (KF) Per  \r\n\r\n Tærsbøl (KF) Grethe Fenger Møller (KF) Eva Kjer Hansen (V) Hanne Severinsen  \r\n\r\n (V) Tom Behnke (FP) Lone Dybkjær (RV) Kofod-Svendsen (KRF)</I> fmd. <I>  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/05/1992"
        },
        {
            "displayName": "Accession",
            "displayValue": "199114K00169"
        },
        {
            "displayName": "Entydig dokumentidentifikation",
            "displayValue": "CL002229"
        },
        {
            "displayName": "Dato for førstegangsindlæggelse",
            "displayValue": "20/05/1992"
        },
        {
            "displayName": "Dato for indlæggelse",
            "displayValue": "20/05/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "169"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}