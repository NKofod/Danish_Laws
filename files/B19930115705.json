{
    "id": 67706,
    "title": "Bekendtgørelse om optagelse i en arbejdsløshedskasse for lønmodtagere ",
    "documentTypeId": "60",
    "isSagsforlobPeriodValid": false,
    "shortName": "BEK nr 1157 af 23/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om optagelse i en  \r\n\r\n arbejdsløshedskasse for lønmodtagere </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 41, stk. 5 og 6, i lov om arbejdsløshedsforsikring m.v., jf.  \r\n\r\n lovbekendtgørelse nr. 752 af 1. september 1992, som senest ændret ved lov nr.  \r\n\r\n 1062 af 22. december 1993, fastsættes efter forhandling med  \r\n\r\n Landsarbejdsrådet: </P>  \r\n\r\n<P> <I>Bopælskravet</I>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Det er en betingelse for optagelse, at ansøgeren  \r\n\r\n har bopæl i Danmark på optagelsestidspunktet, jf. dog § 6. </P>  \r\n\r\n<P CLASS=STK> <I>Stk. 2. </I> For personer, der søger optagelse som  \r\n\r\n nyuddannet, jf. lovens § 41, stk. 1, nr. 3, litra b, skal betingelsen i stk.  \r\n\r\n 1, nr. 1, være opfyldt senest 2 uger efter uddannelsens afslutning. </P>  \r\n\r\n<P> <I>Alderskravet</I>  </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det er en betingelse for optagelse, at ansøgeren  \r\n\r\n er mellem 16 og 65 år. </P>  \r\n\r\n<P> <I>Optagelsesgrundlag</I>  </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Personer, der dokumenterer beskæftigelse ved  \r\n\r\n lønarbejde, kan optages i en kasse. </P>  \r\n\r\n<P CLASS=STK> <I>Stk. 2. </I> Stk. 1 finder tilsvarende anvendelse ved  \r\n\r\n beskæftigelse, hvortil der ydes offentligt tilskud til lønnen. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det er en betingelse for optagelse på baggrund  \r\n\r\n af en erhvervsmæssig uddannelse i henhold til lovens § 41, stk. 1, nr. 3,  \r\n\r\n litra b, at uddannelsen både er normeret til og faktisk har varet 18  \r\n\r\n måneder/3 halvårlige semestre. Uddannelsen skal endvidere være offentligt  \r\n\r\n anerkendt. </P>  \r\n\r\n<P CLASS=STK> <I>Stk. 2. </I> I tilfælde, hvor en erhvervsmæssig uddannelse  \r\n\r\n helt eller delvist er gennemført i udlandet, kan direktøren for  \r\n\r\n arbejdsløshedsforsikringen give tilladelse til optagelse efter reglerne for  \r\n\r\n nyuddannede. </P>  \r\n\r\n<P CLASS=STK> <I>Stk. 3. </I> Søges der om optagelse på baggrund af en dansk  \r\n\r\n uddannelse, der delvist er gennemført i udlandet, er optagelse betinget af,  \r\n\r\n at ansøgeren har haft bopæl i Danmark umiddelbart før uddannelsens  \r\n\r\n påbegyndelse. Dette gælder dog kun i de tilfælde, hvor den del af  \r\n\r\n uddannelsen, der er gennemført i Danmark, er normeret til eller faktisk har  \r\n\r\n varet mindre end 18 måneder/3 halvårlige semestre. </P>  \r\n\r\n<P CLASS=STK> <I>Stk. 4. </I> Søges der om optagelse på baggrund af en  \r\n\r\n udenlandsk uddannelse, er optagelse betinget af, at ansøgeren har haft bopæl  \r\n\r\n i Danmark umiddelbart før uddannelsens påbegyndelse. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Personer, der dokumenterer at aftjene dansk  \r\n\r\n værnepligt, har ret til optagelse i en kasse. </P>  \r\n\r\n<P> <I>Ophold i udlandet, herunder Grønland og Færøerne</I>  </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Personer, der midlertidigt og for en kortere  \r\n\r\n årrække er udsendt til beskæftigelse i udlandet, herunder Grønland, i en  \r\n\r\n dansk arbejdsgivers eller en dansk organisations tjeneste, kan optages, hvis  \r\n\r\n pågældende begærer sig optaget i kassen senest 1 år efter at have foretaget  \r\n\r\n bopælsskift til udlandet, og hvis der umiddelbart før opholdets påbegyndelse  \r\n\r\n har været bopæl i Danmark. </P>  \r\n\r\n<P CLASS=STK> <I>Stk. 2. </I> Personer, der er beskæftiget på Færøerne, kan  \r\n\r\n optages i en dansk kasse, hvis der umiddelbart inden påbegyndelsen af  \r\n\r\n opholdet på Færøerne har været bopæl i Danmark, og </P>  \r\n\r\n<UL CLASS=PLAIN-LIST>  \r\n\r\n<LI>1) beskæftigelsen ikke forventes at overstige et halvt år, eller </LI>  \r\n\r\n<LI>2) pågældende ikke har ret til at blive arbejdsløshedsforsikret efter de  \r\n\r\n færøske regler. </LI>  \r\n\r\n</UL>  \r\n\r\n<P> <I>Fagligt område</I>  </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Optagelse skal ske i den kasse, inden for hvis  \r\n\r\n faglige område pågældende er beskæftiget, eller til hvis faglige område  \r\n\r\n pågældende har gennemgået en erhvervsmæssig uddannelse. </P>  \r\n\r\n<P CLASS=STK> <I>Stk. 2. </I> Personer, der søger optagelse i medfør af  \r\n\r\n lovens § 41, stk. 1, nr. 3, litra f, kan optages i den kasse, inden for hvis  \r\n\r\n faglige område pågældende hører som følge af tidligere beskæftigelse eller  \r\n\r\n som følge af en gennemført erhvervsmæssig uddannelse. </P>  \r\n\r\n<P CLASS=STK> <I>Stk. 3. </I> Stk. 2 finder tilsvarende anvendelse på  \r\n\r\n personer, der søger optagelse på grundlag af værnepligt. </P>  \r\n\r\n<P CLASS=STK> <I>Stk. 4. </I> Personer, der opfylder betingelserne for  \r\n\r\n medlemskab i mere end een af de fagligt afgrænsede kasser, skal optages i den  \r\n\r\n kasse, inden for hvis faglige område ansøgeren har den største grad af  \r\n\r\n beskæftigelse. </P>  \r\n\r\n<P> <I>Optagelsestidspunktet</I>  </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Optagelse i en kasse kan tidligst få virkning  \r\n\r\n fra det tidspunkt, hvor kassen har modtaget en skriftlig begæring om  \r\n\r\n optagelse. Optagelse kan dog tidligst få virkning fra beskæftigelsens første  \r\n\r\n dag. </P>  \r\n\r\n<P CLASS=STK> <I>Stk. 2. </I> Det er en betingelse for optagelse i henhold  \r\n\r\n til lovens § 41, stk 1, nr. 3, litra a, e eller f, at kassen har modtaget  \r\n\r\n skriftlig begæring om optagelse senest 5 uger efter, at beskæftigelsen,  \r\n\r\n værnepligten eller hvervet har fundet sted. </P>  \r\n\r\n<P CLASS=STK> <I>Stk. 3. </I> Det er en betingelse for optagelse i henhold  \r\n\r\n til lovens § 41, stk 1, nr. 3, litra b, at kassen har modtaget skriftlig  \r\n\r\n begæring om optagelse senest 2 uger efter uddannelsens afslutning. </P>  \r\n\r\n<P CLASS=STK> <I>Stk. 4. </I> Når særlige forhold har medført, at kassen har  \r\n\r\n modtaget den skriftlige optagelsesbegæring med forsinkelse, kan direktøren  \r\n\r\n for arbejdsløshedsforsikringen tillade, at optagelsen får virkning fra det  \r\n\r\n tidspunkt, hvor kassen under normale forhold ville have modtaget begæringen.  \r\n\r\n</P>  \r\n\r\n<P CLASS=STK> <I>Stk. 5. </I> Direktøren for arbejdsløshedsforsikringen kan  \r\n\r\n bestemme, at der gennem en kasses vedtægt åbnes mulighed for, at optagelsen  \r\n\r\n kan få virkning fra et tidspunkt, der ligger forud for ansøgningen om  \r\n\r\n optagelse, hvis der for visse faggrupper er særlige vanskeligheder med at  \r\n\r\n ansøge om optagelse i umiddelbar forbindelse med, at arbejdet påbegyndes.  \r\n\r\n</P>  \r\n\r\n<P> <I>Dokumentation</I>  </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> I tilknytning til begæringen om optagelse skal  \r\n\r\n ansøgeren udfylde en særlig optagelsesblanket, der er udarbejdet eller  \r\n\r\n godkendt af Direktoratet for Arbejdsløshedsforsikringen. </P>  \r\n\r\n<P CLASS=STK> <I>Stk. 2. </I> Kassen skal ved optagelse i henhold til lovens  \r\n\r\n § 41, stk 1, nr. 3, litra a, påse, at lønarbejdet er dokumenteret ved  \r\n\r\n lønsedler eller anden dokumentation fra arbejdsgiveren. </P>  \r\n\r\n<P CLASS=STK> <I>Stk. 3. </I> Kassen skal ved optagelse af nyuddannede påse,  \r\n\r\n at der foreligger dokumentation for gennemført uddannelse fra  \r\n\r\n uddannelsesstedet. </P>  \r\n\r\n<P CLASS=STK> <I>Stk. 4. </I> Kassen skal ved optagelse i henhold til lovens  \r\n\r\n § 41, stk 1, nr. 3, litra f, påse, at hvervet er dokumenteret ved lønsedler.  \r\n\r\n</P>  \r\n\r\n<P> <I>Øvrige bestemmelser</I>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Kassen kan ikke stille krav om, at den, der  \r\n\r\n søger optagelse i kassen, indmelder sig i en faglig organisation. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der udarbejdes en vejledning til  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bekendtgørelsen træder i kraft den 1. januar  \r\n\r\n 1994. </P>  \r\n\r\n<P CLASS=STK> <I>Stk. 2. </I> Samtidig ophæves: </P>  \r\n\r\n<UL CLASS=PLAIN-LIST>  \r\n\r\n<LI>1) AF-cirkulære nr. 202/77 af 14. juni 1977 vedrørende ændringer i lov om  \r\n\r\n arbejdsformidling og arbejdsløshedsforsikring m.v., </LI>  \r\n\r\n<LI>2) cirkulære af 4. december 1985 vedrørende nyuddannedes (dimittenders)  \r\n\r\n dagpengeret, og </LI>  \r\n\r\n<LI>3) bekendtgørelse nr. 499 af 19. august 1988 om optagelse i en  \r\n\r\n statsanerkendt arbejdsløshedskasse for lønmodtagere, som ændret ved  \r\n\r\n bekendtgørelse nr. 675 af 10. oktober 1991, bekendtgørelse nr. 894 af 6.  \r\n\r\n november 1992 og bekendtgørelse nr. 758 af 16. september 1993. </LI>  \r\n\r\n</UL>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 23. december 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Troels Nørgaard </P>  \r\n\r\n<P CLASS=MINISTER ALIGN=RIGHT>/ Ole Hammer Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1993"
        },
        {
            "displayName": "Accession",
            "displayValue": "B19930115705"
        },
        {
            "displayName": "Entydig dokumentidentifikation",
            "displayValue": "CM026885"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1157"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/12/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Direktoratet for Arbejdsløshedsfors. j.nr. 1992-22-23- MG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}