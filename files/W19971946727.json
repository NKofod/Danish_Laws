{
    "id": 40995,
    "title": "Nyt fra Ankestyrelsen - Bilstøtte på erhvervsmæssigt grundlag - Af fuldmægtig Niels-Henrik Dam (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19467 af 31/12/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Betingelserne for at opnå støtte til køb af bil, er nærmere beskrevet  \r\n\r\n i Socialministeriets bekendtgørelse nr. 886 af 11. </I> </P>  \r\n\r\n<P> <I>december 1986. Det følger af § 1 i denne bekendtgørelse, at  \r\n\r\n &quot;Støtte til køb af bil kan ydes til personer med en varig nedsættelse af  \r\n\r\n funktionsevnen, der i væsentlig grad (...) vanskeliggør muligheden for at  \r\n\r\n opnå eller fastholde et arbejde (...) uden brug af bil&quot;. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nyt fra Ankestyrelsen - Bilstøtte på  \r\n\r\n erhvervsmæssigt grundlag - Af fuldmægtig Niels-Henrik Dam (* 1) </H1>  \r\n\r\n<P></P>  \r\n\r\n<P>Efter § 2, stk. 1, nr. 1, kan støtte ydes, hvis ansøgeren har et  \r\n\r\n kørselsbehov &quot;i forbindelse med erhverv, hvor ansøgeren skaffer sig et  \r\n\r\n væsentligt bidrag til forsørgelsen&quot;. </P>  \r\n\r\n<P>Det bliver herefter et fortolkningsspørgsmål, hvad der udgør et væsentligt  \r\n\r\n bidrag til forsørgelsen. I Socialstyrelsens vejledning nr. 2 af 28. marts  \r\n\r\n 1984 om tildelingsbetingelser for støtte til køb af bil efter bistandslovens  \r\n\r\n § 58, er det i pkt. 2.1.3 anført, at der vil være tale om et væsentligt  \r\n\r\n bidrag til forsørgelsen, hvis indtægten overstiger mellemste førtidspensions  \r\n\r\n grundbeløb + invaliditetsbeløb. Dette svarer i dag til ca. 68.000 kr. Det er  \r\n\r\n videre anført i vejledningen, at hvis indtægten er mindre beror det på en  \r\n\r\n konkret vurdering, hvori bl.a. bør indgå arbejdstidens længde. </P>  \r\n\r\n<P>Siden denne vejledning blev udsendt har det været fast praksis, både i  \r\n\r\n Ankestyrelsen og i revaliderings- og pensionsnævnene, at ansøgeren skulle  \r\n\r\n have en erhvervsindtægt på mellemste førtidspensions grundbeløb +  \r\n\r\n invaliditetsbeløb, før ansøgningen kunne bedømmes på erhvervsmæssigt  \r\n\r\n grundlag. </P>  \r\n\r\n<P>Sm O-122-95 </P>  \r\n\r\n<P>Ankestyrelsen traf i 1995 en afgørelse, der blev udsendt som SM O-122-95.  \r\n\r\n Sagen drejede sig om en 24-årig mand, der modtog forhøjet almindelig  \r\n\r\n førtidspension. Samtidig var han ansat i en såkaldt 1/3-ordning (privat  \r\n\r\n individuel beskyttet beskæftigelse) med en ugentlig arbejdstid på 22&#171;  \r\n\r\n timer. Ved dette arbejde tjente han ca. 2000 kr. om måneden før skat.  \r\n\r\n Ankestyrelsen afgjorde, at ansøgeren skulle bedømmes på erhvervsmæssigt  \r\n\r\n grundlag. Ved afgørelsen lagde Ankestyrelsen vægt på, at ansøger var ansat i  \r\n\r\n en individuel beskyttet stilling efter bistandslovens § 91, at der var tale  \r\n\r\n om et reelt arbejdsforhold, og at ansøger arbejdede 22&#171; time om ugen.  \r\n\r\n Ankestyrelsen vurderede også konkret ansøgers indtægter i forhold til hans  \r\n\r\n øvrige indkomster i form af forhøjet almindelig førtidspension. Ankestyrelsen  \r\n\r\n lagde her vægt på, at ansøger, fordi han modtog førtidspension, var ansat i  \r\n\r\n 1/3-ordning med deraf følgende lavere aflønning. </P>  \r\n\r\n<P>Fortolkning </P>  \r\n\r\n<P>Denne afgørelse har lige siden den blev udsendt givet anledning til en vis  \r\n\r\n tvivl og usikkerhed, dels fordi den synes at bryde med den faste praksis, der  \r\n\r\n hidtil er fulgt, dels fordi det kan være vanskeligt at vurdere rækkevidden af  \r\n\r\n afgørelsen. Hvilken betydning har det f.eks., hvis ansøgeren modtager  \r\n\r\n mellemste førtidspension i stedet for forhøjet almindelig førtidspension?  \r\n\r\n Hvilken betydning har det, hvis ansøgeren arbejder mindre end 22&#171; timer,  \r\n\r\n og hvad hvis ansøgeren har almindelig privat (eller offentlig) beskæftigelse?  \r\n\r\n</P>  \r\n\r\n<P>Det væsentligste i afgørelsen er den konkrete vurdering af, om indtægten  \r\n\r\n udover den sociale pension udgør et væsentligt bidrag til forsørgelsen. Man  \r\n\r\n skal altså se på forholdet mellem den sociale pension og den øvrige indtægt.  \r\n\r\n Hvis forholdet er det samme som i SM O-122-95, vil ansøgeren skulle bedømmes  \r\n\r\n på erhvervsmæssigt grundlag. Dette forudsat, at ansøger har et kørselsbehov,  \r\n\r\n og undtagelsesbestemmelsen i bekendtgørelsens § 2, stk. 2, ikke finder  \r\n\r\n anvendelse. </P>  \r\n\r\n<P>Hvis der er tale om almindelig privat beskæftigelse, vil en ansøger med  \r\n\r\n 22&#171; times ugentligt arbejde få en væsentlig højere indtægt end 2000 kr.  \r\n\r\n om måneden, og så løser spørgsmålet sig selv. Det er derimod et problem, hvis  \r\n\r\n en ansøger f.eks. arbejder 2 timer om dagen, hvor man kan forestille sig at  \r\n\r\n indtægten er nogenlunde på niveau med indtægten i SM O-122-95. Her kan man  \r\n\r\n dog også vurdere, om udgifterne til bilen i form af benzin, vedligeholdelse  \r\n\r\n mv. er så betydelige, at fortjenesten ved arbejdet ikke kan siges at udgøre  \r\n\r\n et væsentligt bidrag til forsørgelsen. Dette synspunkt kan der søges en vis  \r\n\r\n støtte til i sidste sætning i pkt. 2.1.3 i Socialstyrelsens vejledning af 28.  \r\n\r\n marts 1984. </P>  \r\n\r\n<P>Ankestyrelsen har siden udsendelsen af SM O-122-95 modtaget en del  \r\n\r\n forespørgsler fra revaliderings- og pensionsnævn og kommuner, om  \r\n\r\n fortolkningen af denne SM. Ankestyrelsen er herved blevet opmærksom på de  \r\n\r\n ovenfor beskrevne problemer, herunder at det ikke er helt enkelt at give  \r\n\r\n vejledning på dette område. </P>  \r\n\r\n<P>Ankestyrelsen prøver derfor i øjeblikket at samle nogle sager til et  \r\n\r\n principielt møde, der forhåbentlig vil kunne besvare nogle af de spørgsmål  \r\n\r\n som SM O-122-95 har givet anledning til. Indtil da, må SM O-122-95 forstås  \r\n\r\n således, at der for personer, der modtager social pension og samtidig  \r\n\r\n arbejder i 1/3-ordning, skal ske en konkret vurdering af om indtægten fra den  \r\n\r\n beskyttede beskæftigelse, sammenholdt med pensionsindtægten, udgør et  \r\n\r\n væsentligt bidrag til forsørgelsen. Ved denne vurdering skal der også lægges  \r\n\r\n vægt på arbejdstidens længde. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 5, december 1997."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19971946727"
        },
        {
            "displayName": "Entydig dokumentidentifikation",
            "displayValue": "CA008966"
        },
        {
            "displayName": "Dato for indlæggelse",
            "displayValue": "16/03/1998"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19467"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/12/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}