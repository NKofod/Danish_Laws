{
    "id": 222535,
    "title": "Cirkulære om Statens It-råd",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9254 af 21/04/2021",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om Statens It-råd</p>\r\n<p class=\"ParagrafGruppeOverskrift\">\r\n   <span>Statens It-råd</span>\r\n</p>\r\n<p class=\"Paragraf\" id=\"id3476e905-14c9-4ed0-8527-684e2089bcc1\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Dette cirkulære vedrører statslige myndigheders udgifter til it-projekter, it-anskaffelser og til drift og vedligehold af it-systemer. Cirkulæret uddyber reglerne for afholdelse af udgifter i staten til it og reglerne for forelæggelse ved Statens It-råd, som fremgår af Budgetvejledningens pkt. 2.2.18 <span class=\"Italic\">It</span>.</p>\r\n<p class=\"Paragraf\" id=\"id17c0d106-f60d-40b9-83a0-94618ef2ffd8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Statens It-råd yder rådgivning for statslige it-projekter, it-anskaffelser og drift og vedligehold af it-systemer gennem risikovurdering og review. På baggrund af Statens It-råds arbejde, modtager myndighederne konkrete anbefalinger til systemporteføljestyring og projektstyring.</p>\r\n<p class=\"Paragraf\" id=\"id0af8d372-d2d2-4885-b93b-507fef76703a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Statens It-råd består af personer, som har erfaring med topledelse og ledelse af it-projekter og styring af it-systemporteføljer fra såvel offentlige myndigheder som private virksomheder. Medlemmerne af Statens It-råd udpeges af finansministeren.</p>\r\n<p class=\"ParagrafGruppeOverskrift\">\r\n   <span>It-projekter</span>\r\n</p>\r\n<p class=\"Paragraf\" id=\"id89aac86a-d3d6-4ddc-9a19-e6e0fad085a2\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Statens It-råd foretager risikovurderinger af og yder vejledning om statslige it-projekter. For it-projekter, hvor de samlede budgetterede udgifter udgør 15 mio. kr. eller derover, skal en række obligatoriske dokumenter indsendes til Statens It-råd med henblik på risikovurdering. Risikovurderingen skal afholdes i løbet af projektets analysefase, efter de bestemmelser der fremgår af <span class=\"Italic\">Vejledning til statens it-projektmodel </span>samt af <span class=\"Italic\">It-projekter: Vejledning til risikovurdering og rådgivning ved Statens It-råd.</span> Statens It-råd kan vælge at afvige herfra baseret på en konkret vurdering.</p>\r\n<p class=\"Stk2\">\r\n   <span class=\"StkNr\" id=\"idf2889bf9-a31e-4cf0-953c-c534660c157b\">Stk. 2.</span> Der kan ikke afholdes udgifter til aktiviteter, der knytter sig til gennemførelsesfasen, før projektet er blevet risikovurderet af Statens It-råd, og der er etableret en baseline for projektet ved Statens It-råd, jf. <span class=\"Italic\">It-projekter: Vejledning til risikovurdering og rådgivning ved Statens It-råd</span>.</p>\r\n<p class=\"Stk2\">\r\n   <span class=\"StkNr\" id=\"id7766addf-5e3e-4b1d-8fa2-7d8a6cc1f721\">Stk. 3.</span> Såfremt it-projekter med samlede budgetterede udgifter på 15 mio. kr. eller derover indgår i et program, indsendes udover de obligatoriske dokumenter tillige dokumentation for projektets ophæng i programmet. Indsendelse sker så vidt muligt sammen med øvrige it-projekter, der gennemføres samtidig.</p>\r\n<p class=\"Paragraf\" id=\"idc866d722-0bbc-4411-9e52-cf771bc12aa8\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Statens It-råd kan efter myndighedens forelæggelse af et it-projekt give anbefalinger vedrørende it-projektets tilrettelæggelse og gennemførelse. Den videre opfølgning på projektet aftales herefter med myndigheden på baggrund af risikovurderingen og myndighedens svar på Statens It-råds anbefalinger.</p>\r\n<p class=\"Paragraf\" id=\"ide51d4f53-089b-495b-bb07-6e7147f629a4\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Statens It-råd kan anbefale, at der skal gennemføres eksterne reviews af særligt risikofyldte projekter og kan medvirke til gennemførelsen af disse. Udgifter til eksterne reviews afholdes af den projektejende myndighed.</p>\r\n<p class=\"Paragraf\" id=\"id15b13792-6df9-4bef-828c-4d727f321d87\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> For it-projekter med samlede udgifter på over 15 mio. kr. indsendes hvert halve år en statusrapport til Statens It-råd, baseret på de seneste oplysninger om projektet, som er myndigheden bekendt. Når projektet afsluttes indmeldes det til Statens It-råd. I en periode på et år efter projektafslutning afrapportereres projektets gevinstrealisering ligeledes til Statens It-råd. Statens It-råd fastlægger, hvilke data statusrapporteringen indeholder og fristerne for afrapportering.</p>\r\n<p class=\"Paragraf\" id=\"idda52745c-4113-404f-928c-ac1c2ce35a58\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Statens It-råd kan af egen drift eller på forespørgsel fra det ministerium, hvorunder it-projektet henhører, evaluere på afsluttede eller lukkede projekter, som ligger inden for Statens It-råds portefølje. Statens It-råd offentliggør sine konklusioner herom i en årlig statusrapport.</p>\r\n<p class=\"Paragraf\" id=\"idffa9cf76-1ba2-469d-b2d4-825e8167e0a9\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> I forbindelse med forelæggelse af væsentlige ændringer i it-projekter for Finansudvalget, jf.<span class=\"Italic\"> Budgetvejledningens kapitel 2.2.18.1.2, </span>udarbejder Statens It-råd en vurdering af projektets status og fremdrift, som vedlægges it-aktstykket.</p>\r\n<p class=\"ParagrafGruppeOverskrift\">\r\n   <span>It-anskaffelser</span>\r\n</p>\r\n<p class=\"Paragraf\" id=\"id6d9a42f1-88d4-41fd-8d50-5fe17b5ccd64\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis de samlede udgifter til en it-anskaffelse beløber sig til 70 mio. kr. eller derover, skal der foretages en risikovurdering hos Statens It-råd. Der gælder i dette tilfælde de samme regler for behandling i Statens It-råd, som følger af §§ 4-9.</p>\r\n<p class=\"ParagrafGruppeOverskrift\">\r\n   <span>It-systemer</span>\r\n</p>\r\n<p class=\"Paragraf\" id=\"id9e5a0acc-9f6e-4ce5-8d84-ec00c1af0ec6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Statens It-råd foretager reviews af myndighedernes styring af deres it-systemportefølje. Myndigheder skal foretage porteføljestyring af statslige it-systemer jf. <span class=\"Italic\">It-systemportefølje: Vejledning til model for porteføljestyring af statslige it-systemer, </span>der er optaget i ØAV, samt udarbejde og indsende en it-handlingsplan mv. til Statens It-råd med henblik på review, såfremt et eller begge af følgende kriterier er gældende:</p>\r\n<p class=\"Liste1\">\r\n   <span class=\"Liste1Nr\" id=\"idb03ece54-25d1-4dac-a688-ff0bc063896f\">1)</span> myndighedens årlige it-omkostninger er 30 mio. kr. eller derover.</p>\r\n<p class=\"Liste1\">\r\n   <span class=\"Liste1Nr\" id=\"id102b88dc-8f98-439a-a7c4-4b41f6b2ea91\">2)</span> myndigheden har et eller flere samfundskritiske it-systemer i sin it-systemportefølje.</p>\r\n<p class=\"TekstGenerel\">Der henvises til <span class=\"Italic\">It-systemportefølje: Vejledning til review og rådgivning ved Statens It-råd, </span>som er optaget i ØAV</p>\r\n<p class=\"Stk2\">\r\n   <span class=\"StkNr\" id=\"id9cf4901d-fd3d-4d90-8ffa-6b7ead4746e4\">Stk. 2.</span> Myndigheden skal skriftligt oplyse Statens It-råd om, hvordan eventuelle anbefalinger, Statens It-råd måtte have afgivet til myndigheden ved review, påtænkes implementeret.</p>\r\n<p class=\"Paragraf\" id=\"id5882ccab-ba50-4122-8538-aff853b70f4f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Hvert år efter gennemført review skal myndigheden indsende en status for arbejdet med implementeringen af it-handlingsplanen sammen med de seneste oplysninger om it-systemporteføljen, der er myndigheden bekendt. Statens It-råd fastlægger kriterier for, hvilke data statusrapporteringen indeholder og fristerne for afrapportering.</p>\r\n<p class=\"Paragraf\" id=\"id85b627ef-582c-4c6d-ba18-7a05dbdaf925\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Statens It-råd følger myndighedens arbejde med forbedring af it-systemporteføljens tilstand, myndighedens handlingsplan og initiativer i perioden mellem reviews.</p>\r\n<p class=\"Paragraf\" id=\"idb529cdea-6725-47e1-93ff-c38ea1cae17f\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Statens It-råd kan følge myndighedernes arbejde med at forbedre systemtilstanden for samfundskritiske it-systemer på tværs af staten og løbende anbefale, om der er behov for tværgående initiativer for at sikre den ønskede fremdrift.</p>\r\n<p class=\"Paragraf\" id=\"idfc53e98c-bbd2-4fdb-aa0f-272063aca421\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Hvor fortroligheds- og sikkerhedshensyn ikke er til hinder herfor, offentliggør Statens It-råd sine konklusioner i en årlig rapport.</p>\r\n<p class=\"Paragraf\" id=\"id79f9edb4-dc4f-47ae-a53f-9e93a3a44a90\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Cirkulæret træder i kraft den 22. april 2021.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 21. april 2021</p><p class=\"Sign1\" align=\"center\">Nicolai Wammen</p><p class=\"Sign2\" align=\"right\">/ Tanja Franck</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/04/2021"
        },
        {
            "displayName": "Accession",
            "displayValue": "C20210925409"
        },
        {
            "displayName": "Entydig dokumentidentifikation",
            "displayValue": "AE002885"
        },
        {
            "displayName": "Dato for førstegangsindlæggelse",
            "displayValue": "22/04/2021"
        },
        {
            "displayName": "Dato for indlæggelse",
            "displayValue": "22/04/2021"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9254"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "21/04/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Finansmin.,<br />Digitaliseringsstyrelsen, j.nr. 2019-6127"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}