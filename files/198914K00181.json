{
    "id": 109967,
    "title": "1989 BTL 181   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (HASTIGHEDSGRÆNSER)    NR L 181 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 181",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 181 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Hastighedsgrænser) <BR>  \r\n\r\n Nr L 181 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900405 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Som bilag til betænkningen er optrykt ministerens besvarelse af to  \r\n\r\n spørgsmål fra udvalget samt materiale fra Rådet for Trafiksikkerhedsforskning  \r\n\r\n og Rådet for Større Færdselssikkerhed, som er indgået i udvalgsarbejdet. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Venstres, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et <I>mindretal</I> (Fremskridtspartiets og Centrum-Demokraternes  \r\n\r\n medlemmer af udvalget) indstiller lovforslaget til <I>vedtagelse uændret.  \r\n\r\n</I></P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Elsebeth Kock-Petersen (V) Knud Lind (FP) Kirsten Lee (RV)  \r\n\r\n Nør Christensen (CD) Inger Stilling Pedersen (KRF) Erling Christensen (S) Ole  \r\n\r\n Espersen (S) Søren Hansen (S) Torben Lund (S) Lissa Mathiasen (S) Carsten  \r\n\r\n Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Bilag 1 </P>  \r\n\r\n<P>To spørgsmål fra Retsudvalget og justitsministerens besvarelse heraf </P>  \r\n\r\n<P>Spørgsmål: </P>  \r\n\r\n<P>Kan ministeren bekræfte oplysningerne i vedlagte artikel fra Berlingske  \r\n\r\n Tidende 30. oktober 1989 om sommerens svenske forsøg med lavere  \r\n\r\n hastighedsgrænser, hvori det bl.a. fortælles, at på de bedste veje, hvor  \r\n\r\n hastigheden blev nedsat fra 100 til 90 km/t, er antallet af dødsulykker  \r\n\r\n steget? </P>  \r\n\r\n<P>Spørgsmål: </P>  \r\n\r\n<P>Udvalget anmoder om at få tilstillet præmisserne for og konklusionerne af  \r\n\r\n de svenske forsøg med lavere hastighedsgrænser, når disse foreligger. </P>  \r\n\r\n<P>Svar: </P>  \r\n\r\n<P>Justitsministeriet har i anledning af spørgsmålene indhentet en udtalelse  \r\n\r\n fra Rådet for Trafiksikkerhedsforskning. </P>  \r\n\r\n<P>Rådet for Trafiksikkerhedsforskning har ved henvendelse til det svenske  \r\n\r\n Væg- och Trafikinstitut (VTI) fået oplyst følgende: </P>  \r\n\r\n<P>I perioden 22. juni-20. august 1989 blev den højest tilladte hastighed på  \r\n\r\n veje med en normal hastighedsbegrænsning på 110 km/t nedsat til 90 km/t. </P>  \r\n\r\n<P>Af de statistiske oplysninger fremgår, at der på veje, hvor  \r\n\r\n hastighedsgrænsen i sommeren 1989 blev nedsat til 90 km/t, var 15 dødsulykker  \r\n\r\n med 23 dræbte, mod 14 dødsulykker med 16 dræbte i 1988. Antallet af  \r\n\r\n dødsulykker i denne periode øgedes således med 1 i forhold til 1988 og faldt  \r\n\r\n med 4 sammenlignet med 1987, jf. nedenstående tabel 1. </P>  \r\n\r\n<P>Antallet af dødsulykker (Uh) og dræbte (Dr) i sommerperioden i årene  \r\n\r\n 1985-1989 på veje uden for bymæssig bebyggelse var som anført i nedenstående  \r\n\r\n tabel, som er baseret på oplysninger fra VTI: </P>  \r\n\r\n<P>Tabel 1 </P>  \r\n\r\n<pre><font color=gray> \r\n\r\n År                            Hastighedsgrænsen  \r\n\r\n ------------------------------------------------------------------  \r\n\r\n               110*)         90          70         50       I alt  \r\n\r\n              Uh    Dr    Uh    Dr    Uh    Dr    Uh   Dr   Uh   Dr  \r\n\r\n ------------------------------------------------------------------  \r\n\r\n 1985         11    12    45    65    30    31    -    -    86  108  \r\n\r\n 1986         15    19    57    68    34    34    5    5   111  126  \r\n\r\n 1987         19    21    60    69    29    33    7    7   115  130  \r\n\r\n 1988         14    16    61    69    30    34    3    3   108  122  \r\n\r\n 1989         15    23    35    42    31    36    5    5    86  106  \r\n\r\n ------------------------------------------------------------------  \r\n\r\n</font></pre>\r\n\r\n<P>*) for 1989 90 km/t. Det fremgår af tabellen, at der har været et  \r\n\r\n statistisk markant fald i antallet af dødsulykker på veje, hvor  \r\n\r\n hastighedsgrænsen uændret har været 90 km/t. </P>  \r\n\r\n<P>Af talmaterialet fra VTI, som angivet i nedenstående tabel, fremgår i  \r\n\r\n øvrigt, at antallet af døde og alvorligt tilskadekomne på svenske veje uden  \r\n\r\n for bymæssig bebyggelse i sommerperioden 1989 faldt ca. 12 pct. sammenlignet  \r\n\r\n med den tilsvarende periode i 1988. </P>  \r\n\r\n<P>Tabel 2 </P>  \r\n\r\n<P>År Hastighedsgrænse </P>  \r\n\r\n<pre><font color=gray> \r\n\r\n ----------------------------------------------------------------  \r\n\r\n        110*)              90         70         50         I alt  \r\n\r\n            ---- antal dræbte og alvorligt tilskadekomne ----  \r\n\r\n ----------------------------------------------------------------  \r\n\r\n 1985    75               375        307         59         816  \r\n\r\n 1986    99               367        323         50         839  \r\n\r\n 1987   119               375        299         59         852  \r\n\r\n 1988   130               389        308         36         863  \r\n\r\n 1989   109               340        268         43         760  \r\n\r\n ---------------------------------------------------------------  \r\n\r\n</font></pre>\r\n\r\n<P>*) for 1989 90 km/t. Som det ses af tabellen, kunne faldet også observeres  \r\n\r\n på motorveje med sænket hastighedsgrænse, hvor det procentuelt også var lidt  \r\n\r\n større, nemlig 16 pct. </P>  \r\n\r\n<P>Væg- och Trafikinstitutet har oplyst, at der i løbet af 1990 vil foreligge  \r\n\r\n en fyldestgørende analyse af forsøget med lavere hastighedsgrænser. De  \r\n\r\n endelige resultater vil blive tilsendt Retsudvalget, når disse foreligger.  \r\n\r\n</P>  \r\n\r\n<P>Bilag 2 </P>  \r\n\r\n<P>Forskningsnyt nr. 1, 1990, s. 3-4 (udarbejdet af Rådet for  \r\n\r\n Trafiksikkerhedsforskning til brug for Rådet for Større Færdselssikkerhed)  \r\n\r\n</P>  \r\n\r\n<P>Svindende virkning af nye fartgrænser på Hollands motorveje </P>  \r\n\r\n<P>Indtil maj 1988 var den generelle hastighedsgrænse på motorveje i Holland  \r\n\r\n 100 km/t, men respekten for denne grænse var ringe: middelhastigheden var 112  \r\n\r\n km/t. </P>  \r\n\r\n<P>Den 1. maj 1988 hævede man derfor den generelle hastighedsgrænse for  \r\n\r\n personbiler på motorveje til 120 km/t. Samtidig indførtes dog en lokal  \r\n\r\n hastighedsgrænse på 100 km/t på ca. 15 pct. af motorvejsnettet (som bærer ca.  \r\n\r\n 30 pct. af trafikken). På det øvrige vejnet blev hastighedsgrænserne ikke  \r\n\r\n ændret. For lastbiler var grænsen fortsat 80 km/t på alle motorveje. </P>  \r\n\r\n<P>Ændringen blev ledsaget af en stor kampagne og en melding om, at politiets  \r\n\r\n indsats på motorvejene ville blive styrket. </P>  \r\n\r\n<P>Straks efter den 1. maj kunne det konstateres, at bilisterne kørte markant  \r\n\r\n langsommere. På de motorvejsstrækninger, hvor 100 km/t var fastholdt, faldt  \r\n\r\n middelhastigheden med ca. 10 km/t. Og på de øvrige strækninger, hvor 120 km/t  \r\n\r\n nu var tilladt, faldt den ca. 5 km/t. Lastbilernes hastigheder viste et mere  \r\n\r\n beskedent fald. Også på andre veje kunne der spores et vist, om end beskedent  \r\n\r\n fald i middelhastighederne. Det antages at skyldes &#187;afsmitning&#171; fra  \r\n\r\n forholdene på motorvejene. </P>  \r\n\r\n<P>I løbet af de følgende måneder begyndte de faktiske hastigheder atter at  \r\n\r\n vokse. Knap et år senere kan en tydelig, men svækket virkning dog stadig  \r\n\r\n observeres, hvor de 100 km/t blev fastholdt som lokal hastighedsgrænse. Og en  \r\n\r\n beskeden restvirkning kan endnu spores på strækninger med 120 km/t og på  \r\n\r\n lastbilernes hastigheder. Afsmitningsvirkningen på andre veje synes at være  \r\n\r\n forsvundet. </P>  \r\n\r\n<P>Som man måtte vente, medførte de betydelig lavere hastigheder, som kunne  \r\n\r\n observeres i de første måneder efter maj 1988, et markant fald i ulykkernes  \r\n\r\n tal. For hele det statslige vejnet faldt antallet af dræbte i maj-december  \r\n\r\n 1988 med 16 pct. i forhold til 1987. En nærmere analyse, der fordeler  \r\n\r\n ændringerne på vejtyper, giver ikke et helt så tydeligt billede af  \r\n\r\n udviklingen på motorvejene. Resultaterne stemmer dog i rimelig grad med  \r\n\r\n forventningerne. </P>  \r\n\r\n<P>Følger man udviklingen ind i de første 4 måneder af 1989, kan der ikke  \r\n\r\n længere ses nogen virkning på antallet af dræbte og alvorligt tilskadekomne.  \r\n\r\n Også dette er i rimelig overensstemmelse med udviklingen i de faktiske  \r\n\r\n hastigheder. Men tallene er små og foreløbige. </P>  \r\n\r\n<P>Oplysningerne stammer fra en hollandsk rapport. Den forudser i øvrigt, at  \r\n\r\n udviklingen i løbet af 1990 vil føre til, at hastighederne på strækninger med  \r\n\r\n 120 km/t stabiliserer sig på et niveau, der ligger over det oprindelige.  \r\n\r\n Hastighederne på strækninger, der nu har en skiltet lokal hastighedsgrænse på  \r\n\r\n 100 km/t, vil stabilisere sig under det oprindelige niveau. Slutresultatet  \r\n\r\n for ulykkestallene ventes at blive en samlet stigning i antallet af alvorlige  \r\n\r\n ulykker. </P>  \r\n\r\n<P>ROSZBACH, R. &amp; BLOKPOEL, A.: Korte termijn veiligheidseffekten van de  \r\n\r\n 100/120 km/u snelheidslimiet. (Concept) Sichting Wetenschappelijk Onderzoek  \r\n\r\n Verkeersveiligheid SWOV. Leidschendam, augustus 1989. (JC) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/05/1990"
        },
        {
            "displayName": "Accession",
            "displayValue": "198914K00181"
        },
        {
            "displayName": "Entydig dokumentidentifikation",
            "displayValue": "CL003525"
        },
        {
            "displayName": "Dato for førstegangsindlæggelse",
            "displayValue": "09/05/1990"
        },
        {
            "displayName": "Dato for indlæggelse",
            "displayValue": "09/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "181"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}