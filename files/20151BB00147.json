{
    "id": 179471,
    "title": "Forslag til folketingsbeslutning om fremme af varmepumper og begrænsning af biomasse",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 147",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. april 2016 af Andreas Steenberg (RV), Martin Lidegaard (RV) og Morten Østergaard (RV)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fremme af varmepumper og begrænsning af biomasse</p>\r\n<p class=\"NormalInd\">Folketinget lægger vægt på, at den grønne omstilling foregår så økonomisk effektivt som muligt.</p>\r\n<p class=\"NormalInd\">Folketinget pålægger derfor regeringen senest den 1. november 2016 at fremsætte lovforslag, der sikrer, at udbygning af biomassekedler på decentrale værker begrænses, og at installation af store varmepumper fremmes.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Elektricitet er udpeget til at være den centrale energibærer i et energisystem med færre fossile brændsler. Potentialet for at dække store dele af varmeforbruget med el via varmepumper er betydeligt – også på kort sigt. Det halter imidlertid med at få udrullet store varmepumper i Danmark.</p>\r\n<p class=\"NormalInd\">Det skyldes bl.a., at der i dag er markant forskel på de afgifter, der lægges henholdsvis på el til varmeproduktion og på biomasse. Det betyder, at der ikke er selskabsøkonomi i at etablere store varmepumper. Derfor fristes især de naturgasfyrede kraftvarmeværker til investeringer i ren varmeproduktion på biomasse med en massiv konverteringsbølge mod biomasse til følge.</p>\r\n<p class=\"NormalInd\">Dette er problematisk af flere grunde. For det første giver det bedre samfundsøkonomisk mening at anvende de store mængder vindenergi, som allerede er i systemet, fremfor at importere stadig dyrere biomasse i stor stil. For det andet vil udnyttelse af billig vindstrøm med stor sandsynlighed kunne føre til billigere varme for forbrugerne. For det tredje vurderes anvendelse af strøm fra vind at være mere bæredygtig og klimavenlig end biomasse. For det fjerde får staten år for år et større provenutab som følge af den igangværende konverteringsbølge til biomasse.</p>\r\n<p class=\"NormalInd\">Målet om at begrænse udbygning af biomassekedler på de decentrale værker og at fremme installation af store varmepumper kan nås på flere måder. Man kan f.eks. ændre på afgiftssystemet, så det bliver mere attraktivt at udnytte vindstrøm fremfor biomasse til varme, jf. den igangværende og stærkt forsinkede afgifts-, og tilskudsanalyse, eller man kan regulere sig til færre biomassekedler. Det afgørende for forslagsstillerne er, at der bliver sendt et kraftigt signal til investorerne om, at yderligere investeringer i biomassekedler hurtigt kan vise sig at være en dårlig forretning, fordi et flertal i Folketinget ønsker at bremse den nuværende udbygning af biomassekedler og at tilgodese store varmepumper, der omvendt bør blive en betydelig bedre investering.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Andreas Steenberg</span> (RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fremme af varmepumper og begrænsning af biomasse.</p>\r\n<p class=\"ForslagsNummer\">(Beslutningsforslag nr. B 147)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 147",
            "stateLabel": "Forkastet",
            "references": [
                {
                    "shortName": "2015/1 BSF 147",
                    "title": "Forslag til folketingsbeslutning om fremme af varmepumper og begrænsning af biomasse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 179471,
                    "eliUri": "/eli/ft/20151BB00147",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b147/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/2016"
        },
        {
            "displayName": "Accession",
            "displayValue": "20151BB00147"
        },
        {
            "displayName": "Entydig dokumentidentifikation",
            "displayValue": "AX018503"
        },
        {
            "displayName": "Dato for førstegangsindlæggelse",
            "displayValue": "02/04/2016"
        },
        {
            "displayName": "Dato for indlæggelse",
            "displayValue": "02/04/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}