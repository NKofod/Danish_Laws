{
    "id": 55039,
    "title": "Cirkulæreskrivelse om udskydelse af udbud m.v. af statslige og statsstøttede bygge- og anlægsarbejder ",
    "documentTypeId": "210",
    "isSagsforlobPeriodValid": false,
    "shortName": "CIS nr 9 af 08/02/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om udskydelse af udbud m.v.  \r\n\r\n af statslige og statsstøttede bygge- og anlægsarbejder </H1>  \r\n\r\n<P></P>  \r\n\r\n<BR>  \r\n\r\n<P>Til samtlige ministerier og styrelser </P>  \r\n\r\n<P> Udskydelsesordningen </P>  \r\n\r\n<P CLASS=PUNKT> <B>1.</B> Regeringen har besluttet at modvirke  \r\n\r\n kapacitetsproblemerne i bygge- og anlægssektoren. </P>  \r\n\r\n<P>Som følge heraf må statslige og statsstøttede bygge- og anlægsarbejder  \r\n\r\n først udbydes (eller visse entrepriseaftaler indgås), når Boligministeriets  \r\n\r\n tilladelse foreligger. </P>  \r\n\r\n<P>Denne ordning er gennemført ved Finansministerens brev af 23.01.1995 til  \r\n\r\n samtlige ministre og gælder fra denne dato. </P>  \r\n\r\n<P>De nærmere regler fremgår af denne cirkulæreskrivelse. </P>  \r\n\r\n<P> Hvilke arbejder </P>  \r\n\r\n<P CLASS=PUNKT> <B>2.</B> Ordningen omfatter bygge- og anlægsarbejder,  \r\n\r\n herunder vedligeholds- og reparationsarbejder, med en samlet skønnet  \r\n\r\n håndværkerudgift på 10 mill. kr. eller derover (uden moms). Grundudgifter,  \r\n\r\n omkostninger og udgift til løsøre medregnes ikke. </P>  \r\n\r\n<P>Hvis delarbejder er udbudt før 23.01.1995, omfattes de resterende arbejder  \r\n\r\n ikke af ordningen. </P>  \r\n\r\n<P> Hvilke bygherrer </P>  \r\n\r\n<P CLASS=PUNKT> <B>3.</B> Ordningen gælder: </P>  \r\n\r\n<UL CLASS=PLAIN-LIST>  \r\n\r\n<LI>a) Hvor bygherren er en statslig styrelse. Arbejder, der gennemføres af  \r\n\r\n selskaber med statslig indflydelse, falder således udenfor. </LI>  \r\n\r\n<LI>b) Hvor bygherren fra en statslig styrelse modtager tilsagn om støtte til  \r\n\r\n arbejdet. Arbejder, hvortil der modtages tilsagn efter lov om boligbyggeri,  \r\n\r\n lov om byfornyelse, lov om boliger for ældre og personer med handicap og lov  \r\n\r\n om privat byfornyelse falder udenfor. </LI>  \r\n\r\n</UL>  \r\n\r\n<P>Hvis en udskydelse volder særlige problemer for et statsstøttet arbejde  \r\n\r\n eller for et helt statsstøtteområde - f.eks. fordi udskydelse vil stride mod  \r\n\r\n afgivne tilsagn - må dette oplyses under &#187;Særlige bemærkninger&#171; i  \r\n\r\n oplysningsskemaet, jf. punkt 4. </P>  \r\n\r\n<P> Oplysningsskema </P>  \r\n\r\n<P CLASS=PUNKT> <B>4.</B> For arbejder, der omfattes af konkrete planer om  \r\n\r\n udbud i 1995, udfyldes vedlagte skema, der indsendes til Bygge- og  \r\n\r\n Boligstyrelsen, 1. kontor, senest 1.3.1995 </P>  \r\n\r\n<P>Hvis der senere i 1995 opstår planer om udbud af et arbejde, indsendes  \r\n\r\n skema for dette arbejde. </P>  \r\n\r\n<P>Skemaer vedrørende statsstøttede arbejder indsendes gennem vedkommende  \r\n\r\n statslige styrelse. </P>  \r\n\r\n<P>Herefter vil Bygge- og Boligstyrelsen give de enkelte statslige bygherrer  \r\n\r\n eller statsstøtteydende styrelser meddelelse, når udbud af et arbejde kan  \r\n\r\n påbegyndes, jf. punkt 5. </P>  \r\n\r\n<P>Bygherren bør altid overveje, om arbejdet helt eller delvis kan  \r\n\r\n gennemføres i vinterperioden, jf. Boligministeriets bekendtgørelse af  \r\n\r\n 11.11.1981 om byggeri i vinterperioden. </P>  \r\n\r\n<P>Opmærksomheden henledes på, at bygherrerne selv kan medvirke til at undgå  \r\n\r\n kapacitetsproblemer (flaskehalse) og i det hele taget sikre en rolig  \r\n\r\n byggerytme ved at afsætte rimelig tid til byggeprocessens faser, jf. pris- og  \r\n\r\n tidcirkulærets § 7 og vejledningen til cirkulæret. </P>  \r\n\r\n<P> Udskydelse af udbud </P>  \r\n\r\n<P CLASS=PUNKT> <B>5.</B> Arbejder, der ikke er udbudt (ved licitation eller  \r\n\r\n ved indhentning af underhåndsbud) inden 23.01.1995, må først udbydes, når der  \r\n\r\n foreligger en tilladelse hertil fra Boligministeriet (Bygge- og  \r\n\r\n Boligstyrelsen). </P>  \r\n\r\n<P> Udskydelse af entrepriseaftaler </P>  \r\n\r\n<P CLASS=PUNKT> <B>6.</B> Hvis den samlede håndværkerudgift for et arbejde  \r\n\r\n efter prisindhentning overstiger bygherrens sidste overslag før udbud med  \r\n\r\n mere end 10 pct., må entrepriseaftaler først indgås, når Bygge- og  \r\n\r\n Boligstyrelsens tilladelse er indhentet. Det samme gælder, hvis bygherren  \r\n\r\n efter udbud af delarbejder skønner, at den samlede håndværkerudgift vil stige  \r\n\r\n som nævnt. </P>  \r\n\r\n<P>For statsstøttede arbejder indhentes tilladelse gennem den støtteydende  \r\n\r\n styrelse. </P>  \r\n\r\n<P CLASS=PUNKT> <B>7.</B> Tilladelser som nævnt i punkterne 5 og 6 skal  \r\n\r\n indhentes også i tilfælde, hvor der er bevillingsmæssig hjemmel til  \r\n\r\n arbejderne. </P>  \r\n\r\n<P> Henvendelser </P>  \r\n\r\n<P CLASS=PUNKT> <B>8.</B> Henvendelser om udskydelsesordningen kan rettes til  \r\n\r\n Bygge- og Boligstyrelsen, 1. kontor. </P>  \r\n\r\n<PRE>  \r\n\r\n Rud Werborg  \r\n\r\n               Flemming Lethan  \r\n\r\n</PRE>  \r\n\r\n<P>OPLYSNINGSSKEMA </P>  \r\n\r\n<P>vedrørende bygge- og anlægsarbejder som angivet i Bygge- og  \r\n\r\n Boligstyrelsens cirkulæreskrivelse af 08.02.1995 om udskydelse af udbud af  \r\n\r\n bygge- og anlægsarbejder. </P>  \r\n\r\n<P>Skemaet udfyldes for hvert arbejde med en samlet skønnet håndværkerudgift  \r\n\r\n på 10 mill. kr. eller derover (uden moms). </P>  \r\n\r\n<P>Hvis delarbejder er udbudt før 23.01.1995, indsendes skema ikke for  \r\n\r\n resterende delarbejder. </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>1.</B> Arbejdets art (f.eks. uddannelsesinstitution,  \r\n\r\n retsbygning, dæmning eller andet anlægsarbejde): </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>2.</B> Nybygning eller - anlæg, om - eller tilbygning,  \r\n\r\n reparation, vedligehold? </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>3.</B> Skønnet samlet håndværkerudgift (uden moms): </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>4.</B> Selvstændigt arbejde eller del af arbejde (etape,  \r\n\r\n byggeaf- snit)? </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>5.</B> Geografisk beliggenhed (kommune): </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>6.</B> Påtænkt udbudstidspunkt: </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>7.</B> Påtænkt påbegyndelse af arbejdet: </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>8.</B> Forventet afslutning af arbejdet: </P>  \r\n\r\n<P>--------------------------------------------------------------------- </P>  \r\n\r\n<P CLASS=PUNKT> <B>9.</B> Særlige bemærkninger, herunder fra eventuel  \r\n\r\n statsstøtteydende styrelse (kan afgives på særligt ark): </P>  \r\n\r\n<PRE>  \r\n\r\n ---------------------------------------------------------------------  \r\n\r\n 10. Til hvem kan der rettes henvendelse og afgives tilladelse  \r\n\r\n     vedrørende arbejdet?  \r\n\r\n                                       Tlf.:  \r\n\r\n ---------------------------------------------------------------------  \r\n\r\n Dato:                                 Bygherre:  \r\n\r\n                                       Statsstøtteydende styrelse  \r\n\r\n                                       (hvis statsstøtte):  \r\n\r\n                                       Underskrift:  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "C19950000910"
        },
        {
            "displayName": "Entydig dokumentidentifikation",
            "displayValue": "CM013926"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "08/02/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "B1-6024-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}