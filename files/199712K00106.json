{
    "id": 111936,
    "title": "1997 LSF 106   FORSLAG TIL LOV OM ÆNDRING AF LOV OM MÆRKNING AF CYKELSTEL M.V. ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 106 </P>  \r\n\r\n<P></P>  \r\n\r\n<P>Forslag til Lov om ændring af lov om mærkning af cykelstel m.v. </P>  \r\n\r\n<P></P>  \r\n\r\n<P>Fremsat af justitsministeren (Frank Jensen) </P>  \r\n\r\n<P></P>  \r\n\r\n<P>den 27. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 5. februar 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980010130\"> Lov nr. 101 af 17/02/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 135 af 23. marts 1948 om mærkning af cykelstel m.v. foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 1, stk. 1,</I> affattes således: </P>  \r\n\r\n<P>&#187;Enhver, der her i landet fremstiller eller hertil indfører  \r\n\r\n cykelstel, skal indgive anmeldelse herom til politiet, der tildeler  \r\n\r\n anmelderen et særligt mærke, som tillige med fortløbende fabrikationsnummer  \r\n\r\n og årstalsmærkning for stellet skal indhugges eller på anden godkendt måde  \r\n\r\n påføres ethvert stel, inden dette forlader fabrikanten eller  \r\n\r\n importøren.&#171; </P>  \r\n\r\n<P> <B>2.</B> I <I>§ 6</I> ophæves <I>2. pkt.</I>  </P>  \r\n\r\n<P> <B>3.</B> I <I>§ 6</I> indsættes som <I>stk. 2:</I>  </P>  \r\n\r\n<P> <I>&#187;Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1999. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 135 af 23. marts 1948 om mærkning af cykelstel m.v. foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 1, stk. 1,</I> affattes således: </P>  \r\n\r\n<P>&#187;Enhver, der her i landet fremstiller eller hertil indfører  \r\n\r\n cykelstel, skal indgive anmeldelse herom til politiet, der tildeler  \r\n\r\n anmelderen et særligt mærke, som tillige med fortløbende fabrikationsnummer  \r\n\r\n og årstalsmærkning for stellet skal indhugges eller på anden godkendt måde  \r\n\r\n påføres ethvert stel, inden dette forlader fabrikanten eller  \r\n\r\n importøren.&#171; </P>  \r\n\r\n<P> <B>2.</B> I <I>§ 6</I> ophæves 2. pkt. </P>  \r\n\r\n<P> <B>3.</B> I <I>§ 6</I> indsættes som <I>stk. 2</I> : </P>  \r\n\r\n<P>&#187; <I>Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1999. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning.</I>  </P>  \r\n\r\n<P>Lovforslaget har til formål at bringe lov om mærkning af cykelstel m.v.  \r\n\r\n ajour med den samfundsmæssige og teknologiske udvikling, som har fundet sted,  \r\n\r\n siden loven trådte i kraft for omkring et halvt århundrede siden. </P>  \r\n\r\n<P>Det foreslås, at stelmærkning - som i dag foretages ved indhugning - i  \r\n\r\n fremtiden også skal kunne foretages på anden godkendt måde. Der tages herved  \r\n\r\n højde for introduktionen af nye materialer i takt med den teknologiske  \r\n\r\n udvikling. Endvidere foreslås strafbestemmelsen ændret, så der også kan  \r\n\r\n pålægges selskaber m.v. (juridiske personer) bødeansvar for overtrædelse af  \r\n\r\n loven. </P>  \r\n\r\n<P> <I>2. De nugældende regler.</I>  </P>  \r\n\r\n<P>Lov om mærkning af cykelstel m.v. trådte i kraft den 1. april 1948. Loven  \r\n\r\n har bl.a. til formål at lette politiets opklaring af cykeltyverier og  \r\n\r\n muliggøre identifikation af hittegodscykler. </P>  \r\n\r\n<P>Det kriminalpræventive hovedsigte med loven søges sikret ved regler om  \r\n\r\n indhugning af stelnumre i cykelstel og ved at forpligte fabrikanter og  \r\n\r\n importører til på tilsvarende måde at mærke cykelstel samt til at føre bog  \r\n\r\n over, til hvilke grossister og forhandlere cykelstel afhændes.  \r\n\r\n Bogføringspligten påhviler endvidere grossister og forhandlere ved salg til  \r\n\r\n private af nye cykler. </P>  \r\n\r\n<P>Justitsministeriet har ved bekendtgørelse nr. 171 af 14. april 1948  \r\n\r\n fastsat nærmere regler om mærkning af cykelstel m.v. </P>  \r\n\r\n<P> <I>3. Baggrunden for lovforslaget.</I>  </P>  \r\n\r\n<P>På baggrund af en henvendelse fra Dansk Cyklist Forbund nedsatte Det  \r\n\r\n Kriminalpræventive Råd efter anmodning fra Justitsministeriet i 1994 en  \r\n\r\n arbejdsgruppe bestående af repræsentanter for Assurandør-Societetet,  \r\n\r\n Cykelhandlernes Centralforbund, Dansk Cyklist Forbund, Det Kriminalpræventive  \r\n\r\n Råd, Foreningen af Politimestre i Danmark, Københavns Cykelhandlerforening,  \r\n\r\n Politidirektøren i København og Rigspolitichefen. </P>  \r\n\r\n<P>I henhold til bekendtgørelsen om mærkning af cykelstel m.v. skal  \r\n\r\n stelnummer indhugges på cyklens sadelrør. Arbejdsgruppen har over for  \r\n\r\n Justitsministeriet påpeget, at cykler fremstillet af materialer som f.eks.  \r\n\r\n kulfiber ikke kan tåle stelmærkning på dette sted. Det har derfor været  \r\n\r\n nødvendigt at meddele dispensation fra bekendtgørelsen ved bl.a. at tillade  \r\n\r\n indhugning af stelnummer i kranken. Dette har imidlertid den ulempe, at det  \r\n\r\n er vanskeligere for politiet at aflæse og kontrollere stelmærkningen på disse  \r\n\r\n cykler. </P>  \r\n\r\n<P>Arbejdsgruppen har endvidere påpeget, at lov om mærkning af cykelstel m.v.  \r\n\r\n ikke giver mulighed for at pålægge bødeansvar over for virksomheder, der  \r\n\r\n drives i selskabsform. </P>  \r\n\r\n<P> <I>4. Hovedpunkterne i lovforslaget</I>  </P>  \r\n\r\n<P>4.1. Efter § 1, stk. 1, i lov om mærkning af cykelstel m.v. skal enhver,  \r\n\r\n der her i landet fremstiller eller hertil indfører cykelstel, indgive  \r\n\r\n anmeldelse herom til politiet, der tildeler anmelderen et særligt mærke, som  \r\n\r\n tillige med fabrikationsnummer og årstalsmærkning for stellet skal indhugges  \r\n\r\n i ethvert stel, inden dette forlader fabrikanten eller importøren. </P>  \r\n\r\n<P>Justitsministeriet har i § 2, stk. 1, i bekendtgørelse om mærkning af  \r\n\r\n cykelstel m.v. fastsat, at ethvert her i landet fremstillet eller hertil  \r\n\r\n indført cykelstel, inden det forlader fabrikanten eller importøren, skal  \r\n\r\n forsynes med: </P>  \r\n\r\n<P>1) det fabrikanten eller importøren tildelte særlige mærke, </P>  \r\n\r\n<P>2) et fabrikationsnummer og </P>  \r\n\r\n<P>3) et bogstav, der angiver fremstillingsåret, </P>  \r\n\r\n<P>alt indhugget (ikke presset eller indgraveret) på en nærmere angivet måde  \r\n\r\n (skitseret i et bilag til bekendtgørelsen). </P>  \r\n\r\n<P>I bilaget til bekendtgørelsen vises en skitse af et sadelrør. Det fremgår  \r\n\r\n heraf, at stelnummeret skal indhugges på venstre side af sadelrøret 80 mm  \r\n\r\n under sadelrørets øverste punkt. </P>  \r\n\r\n<P>Arbejdsgruppen har peget på, at hverken lov om mærkning af cykelstel m.v.  \r\n\r\n eller den tilhørende bekendtgørelse anvender udtrykket individuel  \r\n\r\n stelmærkning eller tilsvarende udtryk. Under hensyn til at der  \r\n\r\n erfaringsmæssigt forekommer flere cykler med samme stelnummer, er det  \r\n\r\n arbejdsgruppens opfattelse, at det i loven bør præciseres, at  \r\n\r\n fabrikationsnumre skal være individuelle. </P>  \r\n\r\n<P>Dette formål opfyldes efter Justitsministeriet opfattelse bedst ved at  \r\n\r\n stille krav om, at fabrikationsnumre inden for et givent kalenderår skal være  \r\n\r\n fortløbende. </P>  \r\n\r\n<P>Kravet om indhugning af stelnummer på sadelrøret på et cykelstel bevirker,  \r\n\r\n at cykler fremstillet af materialer som f.eks. kulfiber ikke kan tåle  \r\n\r\n stelmærkning på sadelrøret. Sådanne cykler er derfor typisk blevet mærket ved  \r\n\r\n indhugning af stelnummer i kranken, hvilket imidlertid bevirker, at det bl.a.  \r\n\r\n for politiet er vanskeligere at aflæse og kontrollere disse cyklers  \r\n\r\n stelmærkning. </P>  \r\n\r\n<P>Arbejdsgruppen har derfor foreslået, at stelmærkning udover ved indhugning  \r\n\r\n skal kunne foretages på lignende godkendt måde. </P>  \r\n\r\n<P>Ved at åbne mulighed for, at stelmærkning også kan foretages på anden  \r\n\r\n godkendt måde end ved indhugning, kan kravet om stelmærkningens placering på  \r\n\r\n sadelrøret - med den deraf følgende mulighed for nemmere aflæsning og  \r\n\r\n kontroladgang - i videre omfang fastholdes i relation til cykler fremstillet  \r\n\r\n af nye materialer. </P>  \r\n\r\n<P>I forbindelse med gennemførelse af arbejdsgruppens forslag bør § 1, stk.  \r\n\r\n 1, i lov om mærkning af cykelstel m.v. præciseres, så der sikres individuel  \r\n\r\n stelmærkning af hver enkelt cykel sammensat af særligt mærke, fortløbende  \r\n\r\n fabrikationsnummer og årstalsmærkning. De nærmere regler herom fastsættes af  \r\n\r\n justitsministeren med hjemmel i lovens § 3. Ansvaret for, at hver enkelt  \r\n\r\n cykel udstyres med individuel mærkning, påhviler således fabrikanten eller  \r\n\r\n importøren. </P>  \r\n\r\n<P>Det foreslås endvidere, at der tilvejebringes den fornødne hjemmel for  \r\n\r\n justitsministeren til at fastsætte nærmere regler om anden godkendt mærkning  \r\n\r\n af cykelstel. </P>  \r\n\r\n<P>Forslaget indebærer, at der i takt med den teknologiske udvikling kan  \r\n\r\n fastsættes tidssvarende administrative regler om mærkning af cykelstel. </P>  \r\n\r\n<P>4.2. Det fremgår af § 6 i lov om mærkning af cykelstel m.v., at  \r\n\r\n overtrædelse af loven eller af forskrifter udstedt i medfør af loven kan  \r\n\r\n straffes med bøde. Efter bestemmelsen tilfalder bøderne i København og på  \r\n\r\n Frederiksberg statskassen, mens bøderne uden for København og på  \r\n\r\n Frederiksberg tilfalder statskassen og politikassen med halvdelen til hver.  \r\n\r\n</P>  \r\n\r\n<P>Justitsministeriet foreslår af ordensmæssige grunde, at den nuværende  \r\n\r\n bestemmelse i § 6, 2. pkt., ophæves, da de i bestemmelsen omhandlede  \r\n\r\n politikasser blev ophævet ved lov nr. 242 af 7. juni 1963 om ophævelse af  \r\n\r\n politikasserne. Det bemærkes, at de indtægter, som tilfaldt politikasserne,  \r\n\r\n allerede i dag indgår i statskassen. </P>  \r\n\r\n<P>4.3. Lov om mærkning af cykelstel m.v. indeholder ikke regler om  \r\n\r\n strafansvar for selskaber m.v. (juridiske personer), der overtræder loven.  \r\n\r\n</P>  \r\n\r\n<P>Lovens § 6 foreslås derfor ændret, således at der også kan pålægges  \r\n\r\n selskaber m.v. (juridiske personer) bødeansvar for overtrædelse af loven. Det  \r\n\r\n bemærkes, at stadigt flere virksomheder, der omfattes af loven, drives i  \r\n\r\n selskabsform. </P>  \r\n\r\n<P> <I>5. Økonomiske og administrative konsekvenser</I>  </P>  \r\n\r\n<P>Lovforslaget skønnes ikke at medføre økonomiske eller administrative  \r\n\r\n konsekvenser af betydning. </P>  \r\n\r\n<P>Lovforslaget har ingen miljømæssige konsekvenser og indeholder ikke  \r\n\r\n EU-retlige aspekter. </P>  \r\n\r\n<P>Ved at fastsætte lovens ikrafttræden til den 1. juli 1999 skønnes der  \r\n\r\n heller ikke at være erhvervsmæssige konsekvenser knyttet til lovforslaget.  \r\n\r\n Med den foreslåede ikrafttrædelsesdato vil eksisterende lagre af cykler i  \r\n\r\n vidt omfang kunne bortsælges, inden de nye regler træder i kraft. Der skønnes  \r\n\r\n således ikke i nævneværdigt omgang at ville være behov for, at fabrikanter og  \r\n\r\n importører tilbagekalder cykler for at imødekomme lovens krav om fortløbende  \r\n\r\n nummerering. </P>  \r\n\r\n<P> <I>6. Lovens territoriale gyldighedsområde.</I>  </P>  \r\n\r\n<P>Lovforslaget gælder ikke for Færøerne og Grønland. Dette skyldes, at  \r\n\r\n hovedloven (lov nr. 135 af 23. marts 1948 om mærkning af cykelstel m.v.) ikke  \r\n\r\n gælder for disse landsdele. </P>  \r\n\r\n<P> <I>7. Hørte myndigheder m.v.</I>  </P>  \r\n\r\n<P>Lovforslaget har været til høring hos Den Danske Dommerforening,  \r\n\r\n Dommerfuldmægtigforeningen, Rigsadvokaten, Rigspolitichefen, Politidirektøren  \r\n\r\n i København, Foreningen af Politimestre i Danmark,  \r\n\r\n Politifuldmægtigforeningen, Dansk Politiforbund, Dansk  \r\n\r\n Kriminalpolitiforening, Det Kriminalpræventive Råd, Advokatrådet,  \r\n\r\n Rigsrevisionen, Assurandør-Societetet, Rådet for Dansk Forsikring og Pension,  \r\n\r\n Cykelhandlernes Centralforening, Københavns Cykelhandlerforening, Foreningen  \r\n\r\n af Producenter og Importører i Cykelbranchen og Dansk Cyklist Forbund. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Ved forslaget indføres adgang til, at stelmærkning kan foretages på anden  \r\n\r\n godkendt måde end ved indhugning. Endvidere præciseres det, at  \r\n\r\n fabrikationsnumre i et givent år skal være fortløbende, således at  \r\n\r\n stelmærkningen er individuel. </P>  \r\n\r\n<P>Til nr. 2 og 3 </P>  \r\n\r\n<P>Ved bestemmelsen tilvejebringes der mulighed for at pålægge selskaber m.v.  \r\n\r\n (juridiske personer) bødeansvar for overtrædelse af lovgivningen om mærkning  \r\n\r\n af cykelstel. Det foreslås samtidig af ordensmæssige hensyn, at § 6, 2. pkt.,  \r\n\r\n der ikke længere har betydning, ophæves. </P>  \r\n\r\n<P> <I>Til § 2</I>  </P>  \r\n\r\n<P>Bestemmelsen fastlægger lovens ikrafttrædelsestidspunkt. Om baggrunden for  \r\n\r\n det sene ikrafttrædelsestidspunkt henvises til de almindelige bemærkninger  \r\n\r\n under pkt. 5. </P>  \r\n\r\n<P>Skriftlig fremsættelse (27. november 1997) </P>  \r\n\r\n<P> <B>Justitsministeren</B> (Frank Jensen): </P>  \r\n\r\n<P>Herved tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om mærkning af cykelstel m.v.</I>  \r\n\r\n</P>  \r\n\r\n<P>(Lovforslag nr. L 106). </P>  \r\n\r\n<P>Formålet med lovforslaget er at bringe lov om mærkning af cykelstel ajour  \r\n\r\n med den samfundsmæssige og teknologiske udvikling, som har fundet sted, siden  \r\n\r\n loven trådte i kraft i 1948. </P>  \r\n\r\n<P>Efter gældende ret er cykelfabrikanter og -importører forpligtet til at  \r\n\r\n indhugge stelnumre i cykelstel samt til at føre bog over, til hvilke  \r\n\r\n grossister og forhandlere cykelstel afhændes. Denne bogføringspligt påhviler  \r\n\r\n endvidere grossister og forhandlere ved salg af nye cykler til private. </P>  \r\n\r\n<P>Lovforslaget indebærer, at stelmærkning - som i dag foretages ved  \r\n\r\n indhugning - i fremtiden også skal kunne foretages på anden godkendt måde.  \r\n\r\n Der tages herved højde for introduktionen af nye materialer i takt med den  \r\n\r\n teknologiske udvikling. </P>  \r\n\r\n<P>Endvidere foreslås strafbestemmelsen ændret, så der også kan på lægges  \r\n\r\n selskaber m.v. - juridiske personer - bødeansvar for overtrædelse af loven.  \r\n\r\n</P>  \r\n\r\n<P>Idet jeg henviser til lovforslaget og de ledsagende bemærkninger skal jeg  \r\n\r\n herved anbefale forslaget til det høje Tings velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/02/1998"
        },
        {
            "displayName": "Accession",
            "displayValue": "199712K00106"
        },
        {
            "displayName": "Entydig dokumentidentifikation",
            "displayValue": "CL008134"
        },
        {
            "displayName": "Dato for førstegangsindlæggelse",
            "displayValue": "18/02/1998"
        },
        {
            "displayName": "Dato for indlæggelse",
            "displayValue": "18/02/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}