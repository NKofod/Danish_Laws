{
    "id": 35392,
    "title": "Byfornyelse - ekspropriation - ejerlejlighed ",
    "documentTypeId": "240",
    "isSagsforlobPeriodValid": false,
    "shortName": "KEN nr 60615 af 12/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med ekspropriation af en ejerlejlighed i henhold til  \r\n\r\n byfornyelseslovens § 14, stk. 1, nedlagde ejeren påstand om erstatning på  \r\n\r\n 300.000 kr., da ejendommen ville kunne indrettes til to ejerlejligheder.  \r\n\r\n Endvidere havde ejeren afholdt udgifter til reparationsarbejder efter, at  \r\n\r\n ejendommen var blevet omfattet af kommunens byfornyelsesplan. Antaget af  \r\n\r\n kommissionen, at ejeren ikke havde haft rimelige muligheder for at opnå  \r\n\r\n myndighedernes tilladelse til indretning af to ejerlejligheder i ejendommen,  \r\n\r\n også selvom der blev bortset fra den foreliggende byfornyelsesplan. </I> </P>  \r\n\r\n<P> <I>Overtaksationskommissionen lagde endvidere vægt på, at kommunen inden  \r\n\r\n udgifterne til reparationsarbejderne var afholdt, ikke havde tilkendegivet,  \r\n\r\n at ejendommen skulle nedrives. Ejendommen blev herefter vurderet, som den  \r\n\r\n fremtrådte på ekspropriationstidspunktet, uden noget fradrag vedrørende  \r\n\r\n reparationsarbejderne. Erstatningen blev herefter forhøjet med 15.000 kr. til  \r\n\r\n 105.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byfornyelse - ekspropriation - ejerlejlighed  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>U D S K R I F T </P>  \r\n\r\n<P>af </P>  \r\n\r\n<P>Forhandlingsprotokollen </P>  \r\n\r\n<P>for </P>  \r\n\r\n<P>Overtaksationskommissionen </P>  \r\n\r\n<P>for Nordjyllands og Viborg Amtsrådskredse. </P>  \r\n\r\n<P> <I>Tirsdag den 12. juni 1990 kl. 12.30</I> samledes  \r\n\r\n overtaksationskommissionen på Brogårdsgade i Skive. </P>  \r\n\r\n<P>Til stede var formanden, cand. jur. T. Bjerre, samt kommissionens  \r\n\r\n medlemmer, konsulent, cand. agro. Per Koustrup, Haderslev, gårdejer Martin  \r\n\r\n Bendix Kragh, Fredericia, gårdejer Knud Rasmussen, Hvidding og  \r\n\r\n forretningsfører Frede Hessel, Ålestrup. </P>  \r\n\r\n<P>Protokollen førtes af fuldmægtig Karen Buskgaard. </P>  \r\n\r\n<P>Der foretoges: </P>  \r\n\r\n<P>Overtaks. 5/90 </P>  \r\n\r\n<P>Overtaksation efter begæring af ejeren af ejerlejlighed nr. 4 af matr.nr.  \r\n\r\n 90 a Skive Bygrunde, Frede Ravn Larsen, i anledning af ekspropriation i  \r\n\r\n henhold til byfornyelseslovens § 14, stk. 1. </P>  \r\n\r\n<P>Der fremlagdes ankebegæring af 3. april 1990 fra advokat Knud Borup  \r\n\r\n Jensen, Skive, udskrift af taksationskommissionens forhandlingsprotokol  \r\n\r\n vedrørende taksationsforretningen den 2. marts 1990 med deri nævnte bilag  \r\n\r\n samt taksationskommissionens kendelse af samme dato. Desuden fremlagdes  \r\n\r\n postkvitteringer, hvoraf fremgår, at parterne var indkaldt til dette møde på  \r\n\r\n foreskreven måde. </P>  \r\n\r\n<P>For ejeren, Frede Ravn Larsen, mødte advokat K. Borup jensen sammen med  \r\n\r\n ejerens brødre Sv. Å. Ravn Larsen og Kristen Ravn Larsen. </P>  \r\n\r\n<P>For Skive Kommune mødte advokat Jeppe L. Jepsen, Skive, og arkitekt Jens  \r\n\r\n Eskildsen. </P>  \r\n\r\n<P>Kommissionens formand spurgte, om nogen havde kendskab til forhold, der  \r\n\r\n kunne medføre inhabilitet for et aller flere medlemmer. Det var ikke  \r\n\r\n tilfældet. </P>  \r\n\r\n<P>Mødet indledtes med en besigtelse af forholdene på ejendommen.  \r\n\r\n Forretningen fortsattes på Hotel Gl. Skivehus, hvor parterne havde lejlighed  \r\n\r\n til at udtale sig. </P>  \r\n\r\n<P>På ejerens vegne gentog advokat Borup Jensen sin påstand om en erstatning  \r\n\r\n på 300.000 kr. Til støtte herfor gjorde han som under taksationsforretningen  \r\n\r\n gældende, at der kunne være sket en videreopdeling i 2 ejerlejligheder, der  \r\n\r\n ved salg kunne have indbragt ham en fortjeneste på mindst dette beløb.  \r\n\r\n Subsidiært støtte han påstanden på, at den leje, der betales for  \r\n\r\n ejerlejligheden, kan begrunde en afståelsessum på 300.000 kr., når henses  \r\n\r\n til, at ejendommen som lagerlokale er afskrivningsberettiget. Advokaten  \r\n\r\n bestred rigtigheden af taksationskommissionens beskrivelse af ejendommen og  \r\n\r\n af kommissionens bemærkning om, at der ikke tilkommer ejeren erstatning for  \r\n\r\n reparationsarbejder, foretaget efter vedtagelsen af den oprindelige  \r\n\r\n byfornyelsesplan, der ikke krævede bygningen fjernet, men inden den retligt  \r\n\r\n bindende beslutning om nedrivning af ejendommen. Advokaten nedlagde endelig  \r\n\r\n påstand om et beløb for advokatomkostninger i forbindelse med sagens  \r\n\r\n behandling for overtaksationskommissionen. </P>  \r\n\r\n<P>Arkitekt Jens Eskildsen foreviste for Skive Kommune 6 fotos af den  \r\n\r\n omhandlede bagbygning, taget den 12. november 1987. </P>  \r\n\r\n<P>Advokat Jeppe Jepsen påstod på Skive Kommunes vegne  \r\n\r\n taksationskommissionens kendelse stadfæstet. Han gentog sine anbringender fra  \r\n\r\n taksationsforretningen, herunder at der bør ses bort fra regningerne for  \r\n\r\n bygningsrenovering, subsidiært med undtagelse af regningen på 26.298,60 kr.  \r\n\r\n vedrørende sandblæsning. Han bestred, at der er noget grundlag for at belaste  \r\n\r\n kommunen med nogen del af modpartens advokatomkostninger, især hvis  \r\n\r\n taksationskommissionens kendelse stadfæstes. </P>  \r\n\r\n<P>Kommissionen drøftede nærmere sagen og afsagde sålydende </P>  \r\n\r\n<P>KENDELSE: </P>  \r\n\r\n<P>Overtaksationskommissionen lægger til grund, at ejerlejlighed nr. 4 vel er  \r\n\r\n omfattet af byfornyelsesplanen af 24. juni 1986, men - som også senere  \r\n\r\n erkendt af kommunen - ikke til nedrivning. </P>  \r\n\r\n<P>Kommissionen lægger endvidere til grund, at kommunen siden efteråret 1987,  \r\n\r\n da den var bekendt med ejerens facaderenovering, der ligesom anden  \r\n\r\n istandsættelse kunne have været forhindret med et forbud efter § 12, stk. 3,  \r\n\r\n i byfornyelsesloven, flere gange har givet udtryk for, at bygningen ønskedes  \r\n\r\n nedrevet som led i en friarealforbedring. Byrådet har imidlertid først den  \r\n\r\n 28. juni 1988 truffet beslutning om et tillæg til byfornyelsesplanen med  \r\n\r\n bestemmelse om, at bygningen skal nedrives. Herom blev ejeren underrettet den  \r\n\r\n 20. september 1988 med oplysning om klageadgang og om, at ejendommen ville  \r\n\r\n blive eksproprieret, hvis der ikke kunne opnås enighed om  \r\n\r\n overtagelsesvilkårene. </P>  \r\n\r\n<P>Under disse omstændigheder finder overtaksationskommissionen, at  \r\n\r\n ejendommen skal vurderes, som den fremtrådte på ekspropriationstidspunktet  \r\n\r\n den 8. august 1989, uden at der skal foretages noget fradrag vedrørende de i  \r\n\r\n sagen omtalte bygningsarbejder, der alle er udført inden sommeren 1988. </P>  \r\n\r\n<P>Kommissionen er enig med taksationskommissionen i, at det ikke er  \r\n\r\n godtgjort, at ejeren har haft muligheder for at opnå myndighedernes  \r\n\r\n tilladelse til udstykning af ejendommen. </P>  \r\n\r\n<P>Herefter og under hensyn til ejendommens størrelse, beliggenhed,  \r\n\r\n adgangsforhold, indretning og installationer finder kommissionen, at  \r\n\r\n erstatningen passende kan fastsættes til 105.000 kr. </P>  \r\n\r\n<P>For advokatbistand ved taksationskommissionen er der tillagt ejeren et  \r\n\r\n samlet beløb på 2.440 kr. Under hensyn til ejerens udgifter til nødvendig  \r\n\r\n bistand ved overtaksationskommissionens behandling af sagen forhøjes dette  \r\n\r\n beløb til i alt 4.000 kr. </P>  \r\n\r\n<P>Herefter </P>  \r\n\r\n<P>b e s t e m m e s: </P>  \r\n\r\n<P>For afståelse af ejerlejlighed nr. 4 tillægges der ejeren en erstatning på  \r\n\r\n 105.000 kr. </P>  \r\n\r\n<P>Renter 8% p.a. fra den 8. august 1989. </P>  \r\n\r\n<P>For advokatbistand 4.000 kr. </P>  \r\n\r\n<P>Hermed afsluttedes forretningen, idet protokollen blev underskrevet. </P>  \r\n\r\n<P>T. Bjerre </P>  \r\n\r\n<P>Frede Hessel </P>  \r\n\r\n<P>Per Koustrup </P>  \r\n\r\n<P>M.B. Kragh </P>  \r\n\r\n<P>Knud Rasmussen </P>  \r\n\r\n<P>/K. Buskgaard </P>  \r\n\r\n<P>Udskriftens rigtighed bekræftes </P>  \r\n\r\n<P>K. Buskgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "popularTitle": "ABR 89",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906061525"
        },
        {
            "displayName": "Entydig dokumentidentifikation",
            "displayValue": "CA003327"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60615"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "12/06/1990"
        },
        {
            "displayName": "Administrerende myndighed",
            "displayValue": "Overtaksationskommissionen for Nordjyllands og Viborg Amtsrådskredse"
        },
        {
            "displayName": "Ressortministeriets journalnummer",
            "displayValue": "5/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}