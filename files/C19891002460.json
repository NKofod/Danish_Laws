{
    "id": 66802,
    "title": "Vejledning vedrørende børsmæglerselskabernes årsregnskaber for 1989 (Julebrev) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10024 af 21/12/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende børsmæglerselskabernes  \r\n\r\n årsregnskaber for 1989 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Julebrev) </P>  \r\n\r\n<BR>  \r\n\r\n<P>I forbindelse med aflæggelse af årsregnskabet for 1989, herunder  \r\n\r\n indberetning af regnskabet til tilsynet, skal man henlede opmærksomheden på  \r\n\r\n nedenstående punkter. </P>  \r\n\r\n<P CLASS=PUNKT> <B>1.</B> Bekendtgørelse om børsmæglerselskabers  \r\n\r\n regnskabsaflæggelse: </P>  \r\n\r\n<P>Børsmæglerselskabernes årsregnskaber udarbejdes i overensstemmelse med  \r\n\r\n tilsynets bekendtgørelse af 5. december 1989 om børsmæglerselskabers  \r\n\r\n regnskabsaflæggelse. </P>  \r\n\r\n<P>Denne bekendtgørelse afviger på en række punkter fra tilsynets  \r\n\r\n bekendtgørelse af 12. august 1988 om børsmæglerselskabers regnskabsaflæggelse  \r\n\r\n m.v., der var gældende for 1988-regnskaber. I tilsynets følgeskrivelse den 6.  \r\n\r\n december 1989 til den udsendte bekendtgørelse er angivet nogle hovedpunkter  \r\n\r\n vedrørende forskellen mellem den gamle og den nye bekendtgørelse. </P>  \r\n\r\n<P CLASS=PUNKT> <B>2.</B> Indberetning af foreløbigt årsregnskab til  \r\n\r\n tilsynet: </P>  \r\n\r\n<P>I modsætning til tidligere år skal børsmæglerselskaberne ligesom  \r\n\r\n pengeinstitutterne og kreditinstitutterne omfattet af lov om visse  \r\n\r\n kreditinstitutter udarbejde foreløbigt årsregnskab. </P>  \r\n\r\n<P>Det foreløbige årsregnskab skal indberettes til tilsynet inden udgangen af  \r\n\r\n februar 1990 og skal omfatte: </P>  \r\n\r\n<UL CLASS=PLAIN-LIST>  \r\n\r\n<LI>1) BÅ1-BÅ5 der indberettes edb-mæssigt </LI>  \r\n\r\n<LI>2) Noter til årsregnskabet der indberettes på papir i eet eksemplar.  \r\n\r\n</LI>  \r\n\r\n<LI>3) En oversigt over selskabets beholdning af aktier og  \r\n\r\n investeringsforeningsandele m.v., jf. regnskabsbekendtgørelsens § 17, stk. 3.  \r\n\r\n Oversigten indberettes på papir i eet eksemplar. </LI>  \r\n\r\n</UL>  \r\n\r\n<P>Samtlige noter, der forventes medtaget i det endelige årsregnskab, skal  \r\n\r\n indsendes med det foreløbige årsregnskab. Regnskabet skal ikke være  \r\n\r\n underskrevet af bestyrelse eller direktion, men direktionen skal have  \r\n\r\n godkendt regnskabet. </P>  \r\n\r\n<P>Et hovedformål med indberetning af foreløbigt årsregnskab er at give  \r\n\r\n tilsynet mulighed for at gennemse, om opstillingen er i overensstemmelse med  \r\n\r\n bestemmelserne i regnskabsbekendtgørelsen. Tilsynet vil derfor inden 10  \r\n\r\n arbejdsdage efter at have modtaget det foreløbige årsregnskab tage kontakt  \r\n\r\n med selskabet, såfremt der skal foretages ændringer. Dette gælder, uanset om  \r\n\r\n det pågældende årsregnskab måtte være offentliggjort. </P>  \r\n\r\n<P>Fristen løber fra det tidspunkt, hvor tilsynet har modtaget det senest  \r\n\r\n fremsendte/indberettede brugbare materiale. Det skal i denne forbindelse  \r\n\r\n oplyses, at tilsynet først har det edb-mæssigt indberettede materiale i hænde  \r\n\r\n en arbejdsdag efter, at det er indberettet til CMA Data A/S. </P>  \r\n\r\n<P>Såfremt selskabet foretager ændringer i det allerede indberettede  \r\n\r\n foreløbige regnskab, løber påny en frist på 10 arbejdsdage fra det tidspunkt,  \r\n\r\n tilsynet har modtaget det senest indberettede materiale. </P>  \r\n\r\n<P>Tilsynet skal henstille, at mindre ændringer/rettelser til skemaerne BÅ1-5  \r\n\r\n indsendes på papir. Såfremt der er større ændringer til skemaerne, kan der  \r\n\r\n efter forudgående aftale med tilsynet (Edb-sektionen) foretages fornyet  \r\n\r\n edb-indberetning. Denne skal i så fald omfatte hele blanketsættet (BÅ1-5).  \r\n\r\n Alle ændringer/rettelser til noterne indsendes på papir. </P>  \r\n\r\n<P>Såfremt selskabet vil offentliggøre regnskabet på et eller flere fremmede  \r\n\r\n sprog, skal en foreløbig udgave af de pågældende regnskaber forinden  \r\n\r\n indsendes på papir til tilsynet. Tilsynet vil inden 10 arbejdsdage efter at  \r\n\r\n have modtaget regnskabet tage kontakt med selskabet, såfremt der skal  \r\n\r\n foretages ændringer. Dette gælder, uanset om det pågældende regnskab måtte  \r\n\r\n være offentliggjort. </P>  \r\n\r\n<P CLASS=PUNKT> <B>3.</B> Indsendelse af endeligt årsregnskab til tilsynet:  \r\n\r\n</P>  \r\n\r\n<P>Senest 10 dage efter selskabets generalforsamlings godkendelse af  \r\n\r\n årsregnskabet og inden udgangen af april 1990 skal følgende indsendes til  \r\n\r\n tilsynet: </P>  \r\n\r\n<UL CLASS=PLAIN-LIST>  \r\n\r\n<LI>1) Årsregnskabet i to eksemplarer omfattende BÅ1-6 samt noter </LI>  \r\n\r\n<LI>2) Årsberetningen i to eksemplarer såfremt der ikke udarbejdes trykt  \r\n\r\n regnskab </LI>  \r\n\r\n<LI>3) En fotokopi af revisionsprotokollatet vedrørende årsregnskabet </LI>  \r\n\r\n<LI>4) Eventuelt trykt regnskab i to eksemplarer </LI>  \r\n\r\n<LI>5) Eventuelt trykt regnskab på fremmed sprog i et eksemplar. </LI>  \r\n\r\n<LI>6) Erklæring fra direktionen om, at det reviderede og godkendte  \r\n\r\n årsregnskab er i overensstemmelse med det indberettede foreløbige  \r\n\r\n årsregnskab. </LI>  \r\n\r\n</UL>  \r\n\r\n<P>I det endelige årsregnskab kan BÅ1 erstattes af BÅ1a. I så fald skal også  \r\n\r\n det trykte regnskab og det i dagspressen offentliggjorte regnskab indeholde  \r\n\r\n posterne fra BÅ1a i stedet for posterne fra BÅ1. </P>  \r\n\r\n<P>Årsregnskabet skal på BÅ6 være underskrevet af børsmæglerselskabets  \r\n\r\n bestyrelse og direktion og påtegnet af børsmæglerselskabets revisorer. Mindst  \r\n\r\n eet af de to indsendte eksemplarer skal være påført originale underskrifter  \r\n\r\n (ikke fotokopi). Det henstilles, at alle underskrifter suppleres med navnet i  \r\n\r\n maskinskrift. </P>  \r\n\r\n<P>I modsætning til pengeinstitutterne skal børsmæglerselskaberne ikke  \r\n\r\n indsende det reviderede og af bestyrelsen godkendte årsregnskab tillige med  \r\n\r\n en genpart af revisionsprotokollen senest 8 dage efter afholdelse af det  \r\n\r\n bestyrelsesmøde, hvor regnskabet er godkendt af bestyrelsen, og senest 3  \r\n\r\n måneder efter regnskabsårets slutning. </P>  \r\n\r\n<P>Børsmæglerselskaber, der er datterselskaber af pengeinstitutter eller  \r\n\r\n kreditinstitutter med særlig tilladelse, skal ikke udover BÅ-skemaerne  \r\n\r\n indsende FC-/LC-skemaer. Det samme gælder naturligvis børsmæglerselskaber,  \r\n\r\n der ikke er datterselskaber af pengeinstitutter eller kreditinstitutter med  \r\n\r\n særlig tilladelse. </P>  \r\n\r\n<P>Uanset om et børsmæglerselskab er datterselskab af et penge- eller  \r\n\r\n kreditinstitut, eller det ikke er det, skal det ikke indsende årsregnskab til  \r\n\r\n Erhvervs- og Selskabsstyrelsen. </P>  \r\n\r\n<P CLASS=PUNKT> <B>4.</B> BÅ-skemaer: </P>  \r\n\r\n<P>Ved udarbejdelse af BÅ-skemaer skal selskabet blandt andet være opmærksom  \r\n\r\n på nedenstående punkter: </P>  \r\n\r\n<P>- Ifølge p 2 i bilaget til regnskabsbekendtgørelsen &#187;skal  \r\n\r\n terminstillæg/-fradrag periodiseres og føres under driftspost 2.  \r\n\r\n Renteindtægter eller driftspost 3. Renteudgifter. Er modparten et penge-  \r\n\r\n eller kreditinstitut, føres beløbet under driftspost 2.2 Rente af  \r\n\r\n tilgodehavender i penge- og kreditinstitutter m.v. eller driftspost 3.1 Rente  \r\n\r\n til penge- og kreditinstitutter m.v. I alle øvrige tilfælde føres beløbet  \r\n\r\n under driftspost 2.3 Øvrige renteindtægter eller driftspost 3.2 Øvrige  \r\n\r\n renteudgifter&#171;. </P>  \r\n\r\n<P>Børsmæglerselskabet kan alternativt føre det periodiserede  \r\n\r\n terminstillæg/-fradrag under driftspost 2.1 Rente af obligationer. </P>  \r\n\r\n<P>- Af p 16 i bilaget til regnskabsbekendtgørelsen fremgår, at  \r\n\r\n tilgodehavende ikke-tilskrevne renter på tilgodehavender skal føres under  \r\n\r\n aktivpost 10 Periodeafgrænsningsposter. </P>  \r\n\r\n<P>Tilsvarende fremgår af bilagets p 19, at tilgodehavende ikke-tilskrevne  \r\n\r\n renter på gæld skal føres under passivpost 5 Periodeafgrænsningsposter. </P>  \r\n\r\n<P>Børsmæglerselskabet skal følge disse anvisninger, der ikke er helt  \r\n\r\n identiske med formuleringerne under de enkelte relevante aktiv- og  \r\n\r\n passivposter. </P>  \r\n\r\n<P>Tilsynet er opmærksom på, at &#187;tilgodehavende ikke-tilskrevne renter  \r\n\r\n på gæld&#171; burde have været formuleret som &#187;Skyldige ikke-tilskrevne  \r\n\r\n renter på gæld&#171;. </P>  \r\n\r\n<P CLASS=PUNKT> <B>5.</B> Noter: </P>  \r\n\r\n<P>Notekravene til årsregnskabet fremgår af pp 22-28 i bilaget til  \r\n\r\n regnskabsbekendtgørelsen. Størstedelen af de krævede noter er en følge af  \r\n\r\n bestemmelserne i direktiv 86/635/EØF om bankers og andre penge- og  \r\n\r\n finansieringsinstitutters årsregnskaber og konsoliderede regnskaber. </P>  \r\n\r\n<P CLASS=PUNKT> <B>6.</B> Årsberetning: </P>  \r\n\r\n<P>Mindstekravene til selskabets årsberetning fremgår af p. 29 i bilaget til  \r\n\r\n regnskabsbekendtgørelsen. </P>  \r\n\r\n<P CLASS=PUNKT> <B>7.</B> Revisionsprotokollat vedrørende årsregnskabet: </P>  \r\n\r\n<P>Kravene til revisionsprotokollatet fremgår af Erhvervs- og  \r\n\r\n Selskabsstyrelsens bekendtgørelse nr. 125 af 28. februar 1989 om  \r\n\r\n statsautoriserede revisorers virksomhed samt tilsynets bekendtgørelse nr. 766  \r\n\r\n af 21. november 1988 om revisionens gennemførelse i børsmæglerselskaber. </P>  \r\n\r\n<P>Ifølge § 7, nr. 4 i den sidste bekendtgørelse skal revisionen oplyse,  \r\n\r\n hvorvidt børsmæglerselskabets forretningsgange er tilrettelagt på en sådan  \r\n\r\n måde, at det på ethvert tidspunkt kan konstateres, om bestemmelserne i §§ 15,  \r\n\r\n 17, 18 og 19 i bekendtgørelse om Københavns Fondsbørs er overholdt. Efter  \r\n\r\n ikrafttræden af bekendtgørelse om kapitaldækningsregler for  \r\n\r\n børsmæglerselskaber skal revisors erklæring omfatte bestemmelserne i §§ 2, 4,  \r\n\r\n 5 og 6 i denne bekendtgørelse. </P>  \r\n\r\n<P CLASS=PUNKT> <B>8.</B> Eventuelt trykt regnskab: </P>  \r\n\r\n<P>Om det trykte regnskab fremgår følgende af § 19 i  \r\n\r\n regnskabsbekendtgørelsen: &#187;Såfremt selskabet lader årsregnskabet trykke  \r\n\r\n eller på anden måde mangfoldiggør det med henblik på fordeling til  \r\n\r\n aktionærer, kunder, korrespondenter eller andre, skal dette regnskab omfatte  \r\n\r\n hele årsregnskabet og årsberetningen. Balance og resultatopgørelse skal være  \r\n\r\n stillet op som angivet i fællesform BÅ, og sammenlignende tal fra det  \r\n\r\n foregående år skal anføres. De anførte tal kan afrundes til hele tusinde  \r\n\r\n kroner. Poster i balance og resultatopgørelse, som ikke indeholder noget  \r\n\r\n beløb, skal kun medtages, hvis det foregående årsregnskab indeholder en sådan  \r\n\r\n post&#171;. </P>  \r\n\r\n<P>Sammenlignende tal for 1988 skal medtages i 1989-regnskabet. Påvirkes  \r\n\r\n poster i 1988-regnskabet væsentligt af ændringer i regnskabsbestemmelserne i  \r\n\r\n den nye regnskabsbekendtgørelse, skal der gøres rede herfor i noterne. </P>  \r\n\r\n<P>Et eventuelt trykt regnskab på fremmed sprog skal svare til det til  \r\n\r\n tilsynet indsendte foreløbige regnskab på fremmed sprog. </P>  \r\n\r\n<P CLASS=PUNKT> <B>9.</B> Offentliggørelse i dagspressen: </P>  \r\n\r\n<P>Reglerne for offentliggørelse af årsregnskabets resultatopgørelse og  \r\n\r\n balance fremgår af regnskabsbekendtgørelsens § 20. </P>  \r\n\r\n<P>Selskabet skal være opmærksom på, at oplysningerne på BK3-BK5 (gamle  \r\n\r\n skemaer) i kvartalsregnskabet for 4. kvartal 1989 ligeledes skal  \r\n\r\n offentliggøres i et eller flere dagblade på børsmæglerselskabets hjemsted.  \r\n\r\n</P>  \r\n\r\n<P> <B>FINANSTILSYNET</B>  </P>  \r\n\r\n<PRE>  \r\n\r\n Børsmæglerselskabet                            År          Ch.reg.nr.  \r\n\r\n                                                1989  \r\n\r\n Følgeskrivelse vedr. den del af det                    Ankomststempel  \r\n\r\n foreløbige årsregnskab, der indbe-  \r\n\r\n rettes på papir.  \r\n\r\n Materialet skal indsendes til tilsynet  \r\n\r\n inden udgangen af februar.  \r\n\r\n Hermed fremsendes (sæt x):  \r\n\r\n     Noter til årsregnskabet i 2 eksemplarer.  \r\n\r\n     Oversigt over selskabets beholdning af aktier  \r\n\r\n     og investeringsforeningsandele m.v.  \r\n\r\n ------------------------------------------------------------------~  \r\n\r\n Eventuel henvendelse vedr. regnskabet kan ske til:  \r\n\r\n ------------------------------------------------------------------~  \r\n\r\n Navn                                                      Telf.nr.  \r\n\r\n ------------------------------------------------------------------~  \r\n\r\n Underskrift  \r\n\r\n ------------------------------------------------------------------~  \r\n\r\n  FINANSTILSYNET  \r\n\r\n Børsmæglerselskabet                                År    Ch.reg.nr.  \r\n\r\n                                                     1989  \r\n\r\n FØLGESKRIVELSE VEDR. ENDELIGT ÅRSREGNSKAB  \r\n\r\n Materialet skal indsendes til tilsynet               Ankomststempel  \r\n\r\n inden 10 dage efter generalforsamlingens  \r\n\r\n godkendelse af årsregnskabet og senest  \r\n\r\n fire måneder efter regnskabsårets udløb:  \r\n\r\n Hermed fremsendes (sæt x):  \r\n\r\n     BÅ 1-6 i 2 eksemplarer.  \r\n\r\n     Noter til årsregnskabet i 2 eksemplarer.  \r\n\r\n     Årsberetningen i 2 eksemplarer.   (Fremsendes kun  \r\n\r\n     hvis der ikke indsendes trykt regnskab).  \r\n\r\n     Fotokopi af revisionsprotokollatet vedr. års-  \r\n\r\n     regnskabet.  \r\n\r\n     Trykt regnskab i 2 eksemplarer.  \r\n\r\n     Erklæring fra direktionen om, at det reviderede og  \r\n\r\n     godkendte årsregnskab er i overensstemmelse med det  \r\n\r\n     indberettede foreløbige årsregnskab.  \r\n\r\n -------------------------------------------------------------------~  \r\n\r\n Eventuel henvendelse vedr. regnskabet kan ske til:  \r\n\r\n -------------------------------------------------------------------~  \r\n\r\n Navn                                        Telf.nr.  \r\n\r\n -------------------------------------------------------------------~  \r\n\r\n Underskrift  \r\n\r\n -------------------------------------------------------------------~  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19891002460"
        },
        {
            "displayName": "Entydig dokumentidentifikation",
            "displayValue": "CM025974"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10024"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "21/12/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "FB 36.0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}