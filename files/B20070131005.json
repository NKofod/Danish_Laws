{
    "id": 113430,
    "title": "Bekendtgørelse om tilskud til distribution af dagblade",
    "documentTypeId": "60",
    "isSagsforlobPeriodValid": true,
    "shortName": "BEK nr 1310 af 26/11/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til distribution af dagblade</p><p class=\"Indledning2\">I medfør af § 6, stk. 5, § 7 og § 12, stk. 1, i lov nr. 570 af 9. juni 2006 om tilskud til distribution af dagblade fastsættes:</p><p class=\"ParagrafGruppeOverskrift\">Kriterier for tilskud</p><p class=\"Paragraf\"><span class=\"ParagrafNr\">§ 1.</span> Der ydes tilskud til udgivere til distribution af kommercielt udgivne dagblade i Danmark samt fra Danmark til Færøerne og Grønland.</p><p class=\"Stk2\"><span class=\"StkNr\">Stk. 2.</span> For at opnå tilskud efter stk. 1 skal følgende betingelser være opfyldt:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Dagbladet skal udkomme mindst fem hverdage om ugen.</p><p class=\"Liste1\"><span class=\"Liste1Nr\">2)</span> Dagbladet skal henvende sig til en bred kreds af læsere og må ikke være rettet mod bestemte erhvervs- eller faggrupper, medlemmer af enkelte politiske partier eller foreninger.</p><p class=\"Liste1\"><span class=\"Liste1Nr\">3)</span> Mindst halvdelen af dagbladets indhold skal være redaktionelt stof (d.v.s. ikke annoncer) i form af artikler m.v. inden for et bredt emneområde og med behandling af aktuelt nyhedsstof, og således at mindst halvdelen af det redaktionelle stof skal behandle politiske, samfundsrelaterede og kulturelle temaer. Mindst en tredjedel af det redaktionelle stof skal være selvstændigt journalistisk bearbejdet med henblik på offentliggørelse i den pågældende publikation.</p></div></p><p class=\"Stk2\"><span class=\"StkNr\">Stk. 3.</span> Det er tilladt, at et dagblad ikke udkommer i indtil tre sammenhængende uger i juni, juli eller august måned, hvis udgiveren giver meddelelse herom til Biblioteksstyrelsen, jf. § 5. Udgiveren kan i forbindelse med helligdage ændre det ugentlige udgivelsesmønster, hvis udgiveren giver meddelelse herom til Biblioteksstyrelsen, jf. § 5.</p><p class=\"Stk2\"><span class=\"StkNr\">Stk. 4.</span> Tilskuddet beregnes alene i forhold til hverdagseksemplarer, der er distribueret i abonnement.</p><p class=\"Stk2\"><span class=\"StkNr\">Stk. 5.</span> Et abonnement er omfattet af tilskudsordningen, hvis der foreligger en aftale mellem en udgiver og en slutbruger, om at slutbrugeren får leveret eksemplaret til sin hjemadresse. En aftale om, at udgiver leverer et eksemplar til en modtager med henblik på viderefordeling til slutbruger fx ved videresalg, er ikke omfattet af tilskudsordningen. Aftalen skal frit kunne opsiges af abonnenten, og et abonnement må således ikke være obligatorisk knyttet til andre relationer – som fx foreningsmedlemskab eller ansættelsesforhold – mellem udgiver og abonnent. Det er en betingelse for, at et abonnementsforhold er omfattet af tilskudsordningen, at abonnenten aktivt fornyr sit abonnement mindst en gang om året fx ved betaling. For så vidt angår gratisaviser, der er omfattet af tilskudsordningen, skal bekræftelsen ske skriftligt.</p><p class=\"Stk2\"><span class=\"StkNr\">Stk. 6.</span> Såfremt et abonnement tegnes af en abonnent på vegne af en anden person som slutbruger, indgår et af abonnementet omfattet eksemplar i tilskudsordningen, når følgende betingelser er opfyldt:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> udgiver fremsender eksemplaret til slutbruger,</p><p class=\"Liste1\"><span class=\"Liste1Nr\">2)</span> slutbrugeren selvstændigt træffer beslutning om abonnementets opretholdelse, og</p><p class=\"Liste1\"><span class=\"Liste1Nr\">3)</span> slutbrugeren mindst en gang årligt bekræfter dette over for den, der har tegnet abonnementet, eller udgiver.</p></div></p><p class=\"Stk2\"><span class=\"StkNr\">Stk. 7.</span> Såfremt eksemplarer af et dagblad husstandsomdeles nogetsteds, uanset om der er indgået aftale mellem udgiver og slutbruger, er dagbladet ikke omfattet af tilskudsordningen.</p><p class=\"Stk2\"><span class=\"StkNr\">Stk. 8.</span> Stk. 7 gælder ikke i tilfælde, hvor eksemplarer husstandsomdeles som led i tidsbegrænsede kampagner, uanset om der er indgået aftale mellem udgiver og slutbruger, eller hvor et dagblad husstandsomdeles en eller to gange om ugen, uanset om der er indgået aftale mellem udgiver og slutbruger.</p><p class=\"Stk2\"><span class=\"StkNr\">Stk. 9.</span> Vurdering af et dagblads indhold foretages som en samlet vurdering på baggrund af et antal numre per år. Vurderingen foretages i forbindelse med ansøgning og evt. i løbet af tilskudsåret.</p><p class=\"Paragraf\"><span class=\"ParagrafNr\">§ 2.</span> Tilskud ydes til:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Landsdækkende morgendagblade. Herved forstås et dagblad, hvis redaktionelle deadline normalt ikke ligger tidligere end kl. 18.00 på den nærmest foregående udgivelsesdag før udgivelsesdatoen, og som normalt ligger trykt inden kl. 05.00 om morgenen, og hvis distribution finder sted i hele landet på udgivelsesdagen; og som i mindst 6 af 11 bladkredse, jf. Dansk Oplagskontrol, har en dækningsgrad – d.v.s. oplag i forhold til antal husstande - på mindst 0,1 procent.</p><p class=\"Liste1\"><span class=\"Liste1Nr\">2)</span> Landsdækkende eftermiddagsdagblade. Herved forstås et dagblad, der ikke er et morgendagblad, og hvis distribution finder sted i hele landet på udgivelsesdagen; og som i mindst 6 af 11 bladkredse, jf. Dansk Oplagskontrol, har en dækningsgrad – d.v.s. oplag i forhold til antal husstande - på mindst 0,1 procent.</p><p class=\"Liste1\"><span class=\"Liste1Nr\">3)</span> Ikke-landsdækkende morgendagblade. Herved forstås et dagblad, hvis redaktionelle deadline normalt ikke ligger tidligere end kl. 18.00 på den nærmest foregående udgivelsesdag før udgivelsesdatoen, og som normalt ligger trykt inden kl. 05.00 om morgenen, og som ikke er landsdækkende.</p><p class=\"Liste1\"><span class=\"Liste1Nr\">4)</span> Ikke-landsdækkende eftermiddagsblade. Herved forstås et dagblad, der ikke er et morgendagblad, og som ikke er landsdækkende.</p></div></p><p class=\"Stk2\"><span class=\"StkNr\">Stk. 2.</span> Ved et dagblad forstås også flere dagbladstitler, der har fælles chefredaktion, eller hvis redaktionelle indhold overvejende er det samme eller som oplagsregistrerer samlet hos Dansk Oplagskontrol.</p><p class=\"Paragraf\"><span class=\"ParagrafNr\">§ 3.</span> Der ydes tilskud fra tre ordninger: en hovedordning, en permanent supplementsordning og en midlertidig 5-årig overgangsordning.</p><p class=\"Stk2\"><span class=\"StkNr\">Stk. 2.</span> Det er for alle tre ordninger en betingelse for at modtage tilskud, at prisen på et abonnement er fastsat uafhængigt af en abonnents geografiske bopæl.</p><p class=\"Stk2\"><span class=\"StkNr\">Stk. 3.</span> Det samlede tilskud til en udgiver af et dagblad efter de i stk. 1 nævnte ordninger kan maksimalt udgøre 85 procent af de samlede udgifter til distribution af eksemplarer, der er tilskudsberettiget.</p><p class=\"Stk2\"><span class=\"StkNr\">Stk. 4.</span> I de samlede udgifter til distribution kan medregnes dokumenterbare direkte og indirekte udgifter til distribution af eksemplarer, der er omfattet af den pågældende ordning.</p><p class=\"ParagrafGruppeOverskrift\">Hovedordningen</p><p class=\"Paragraf\"><span class=\"ParagrafNr\">§ 4.</span> Tilskudssatserne beregnes efter et pointsystem på grundlag af oplysninger om antallet af hverdagseksemplarer, der distribueres i abonnement per år samt årets finanslovsbevilling til formålet.</p><p class=\"Stk2\"><span class=\"StkNr\">Stk. 2.</span> De enkelte publikationer tildeles følgende points per tilskudsberettiget eksemplar:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Landsdækkende morgenblade: 2,28 points.</p><p class=\"Liste1\"><span class=\"Liste1Nr\">2)</span> Landsdækkende eftermiddagsblade: 1,86 points.</p><p class=\"Liste1\"><span class=\"Liste1Nr\">3)</span> Ikke-landsdækkende morgenblade: 1,86 points.</p><p class=\"Liste1\"><span class=\"Liste1Nr\">4)</span> Ikke-landsdækkende eftermiddagsblade: 0,70 points.</p></div></p><p class=\"Stk2\"><span class=\"StkNr\">Stk. 3.</span> Der kan maksimalt modtages støtte til distribution af 7,2 mio. eksemplarer per år.</p><p class=\"Paragraf\"><span class=\"ParagrafNr\">§ 5.</span> Hvert år inden en af Biblioteksstyrelsen fastsat frist skal udgiverne for hvert dagblad, hvis distribution der søges tilskud til i henhold til loven, indsende en ansøgning til Biblioteksstyrelsen. Ansøgningen skal leve op til følgende betingelser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Ansøgningen skal dokumentere, at dagbladet opfylder de i § 1, stk. 2, nævnte dagbladskriterier.</p><p class=\"Liste1\"><span class=\"Liste1Nr\">2)</span> Ansøgningen skal indeholde en prognose for det antal tilskudsberettigede eksemplarer, som forventes distribueret i abonnement i det efterfølgende kalenderår.</p></div></p><p class=\"Stk2\"><span class=\"StkNr\">Stk. 2.</span> På basis af de i henhold til stk. 1, indberettede oplysninger udregner Biblioteksstyrelsen i henhold til § 4 foreløbige tilskudssatser for de 4 typer dagblade under hovedordningen.</p><p class=\"Stk2\"><span class=\"StkNr\">Stk. 3.</span> De foreløbige tilskudssatser meddeles udgiverne så vidt muligt primo december med henblik på anvendelse heraf ved de kvartalsvise udbetalinger af tilskud i det efterfølgende kalenderår, jf. stk. 4.</p><p class=\"Stk2\"><span class=\"StkNr\">Stk. 4.</span> Kvartalsvise udbetalinger finder sted på baggrund af følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Udgiverne indberetter ved afslutning af hvert kvartal antallet af tilskudsberettigede eksemplarer i kvartalet for hvert dagblad. Indberetningerne skal foreligge senest 8 arbejdsdage efter kvartalets afslutning.</p><p class=\"Liste1\"><span class=\"Liste1Nr\">2)</span> På basis af de indberettede antal eksemplarer og de beregnede foreløbige tilskudssatser udbetaler Biblioteksstyrelsen a conto tilskud til de enkelte udgivere senest en måned efter kvartalets afslutning.</p><p class=\"Liste1\"><span class=\"Liste1Nr\">3)</span> Når det samlede antal eksemplarer er indberettet efter udløbet af fjerde kvartal, kan Biblioteksstyrelsen, såfremt forholdene tilsiger det, foretage nødvendige korrektioner af tilskud for dette kvartal, så det sikres, at de samlede tilskudsudbetalinger ikke overstiger bevillingen på finansloven.</p></div></p><p class=\"ParagrafGruppeOverskrift\">Supplementsordningen</p><p class=\"Paragraf\"><span class=\"ParagrafNr\">§ 6.</span> Efter supplementsordningen kan der ydes tilskud efter ansøgning med henblik på at fremme mangfoldigheden i udbuddet af dagblade.</p><p class=\"Stk2\"><span class=\"StkNr\">Stk. 2.</span> Omfattet er dagblade, der modtager støtte under hovedordningen, og som i øvrigt opfylder et af følgende kriterier:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Dagbladet er et mindre, landsdækkende dagblad, hvor andelen af redaktionelt stof (d.v.s. ikke annoncer) udgør mindst 75 procent. Ved mindre dagblad forstås et dagblad, hvis samlede daglige oplagstal er under 50.000 eksemplarer. I det samlede daglige oplagstal indgår såvel tilskudsberettigede som ikke-tilskudsberettigede eksemplarer.</p><p class=\"Liste1\"><span class=\"Liste1Nr\">2)</span> Dagbladet henvender sig til et nationalt mindretal i Danmark.</p></div></p><p class=\"Stk2\"><span class=\"StkNr\">Stk. 3.</span> Tilskuddet beregnes ved, at der fastsættes en fast takst per tilskudsberettiget eksemplar, der indgår i ordningen. Taksten beregnes ved at sætte den årlige finanslovbevillings størrelse i forhold til det samlede antal tilskudsberettigede eksemplarer.</p><p class=\"Paragraf\"><span class=\"ParagrafNr\">§ 7.</span> Ansøgning indsendes til Biblioteksstyrelsen inden en af Biblioteksstyrelsen fastsat frist. Ansøgningen skal leve op til følgende betingelser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Ansøgningen skal dokumentere, at dagbladet opfylder de i § 6, stk. 2, nævnte kriterier.</p><p class=\"Liste1\"><span class=\"Liste1Nr\">2)</span> Ansøgningen skal indeholde en prognose for det antal tilskudsberettigede eksemplarer, som forventes distribueret i abonnement i det efterfølgende kalenderår.</p></div></p><p class=\"Stk2\"><span class=\"StkNr\">Stk. 2.</span> På basis af de i henhold til stk. 1 indberettede oplysninger udregner Biblioteksstyrelsen i henhold til § 6, stk. 3, foreløbige tilskudssatser under supplementsordningen.</p><p class=\"Stk2\"><span class=\"StkNr\">Stk. 3.</span> De foreløbige tilskudssatser meddeles udgiverne så vidt muligt primo december med henblik på anvendelse heraf ved de kvartalsvise udbetalinger af tilskud i det efterfølgende kalenderår, jf. stk. 4.</p><p class=\"Stk2\"><span class=\"StkNr\">Stk. 4.</span> Kvartalsvise udbetalinger finder sted på baggrund af følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> udgiverne indberetter ved afslutning af hvert kvartal antallet af tilskudsberettigede eksemplarer i kvartalet for hvert dagblad. Indberetningerne skal foreligge senest 8 arbejdsdage efter kvartalets afslutning.</p><p class=\"Liste1\"><span class=\"Liste1Nr\">2)</span> På basis af de indberettede antal eksemplarer og de beregnede foreløbige tilskudssatser udbetaler Biblioteksstyrelsen a conto tilskud til de enkelte udgivere senest en måned efter kvartalets afslutning.</p><p class=\"Liste1\"><span class=\"Liste1Nr\">3)</span> Når det samlede antal eksemplarer er indberettet efter udløbet af fjerde kvartal, kan Biblioteksstyrelsen, såfremt forholdene tilsiger det, foretage nødvendige korrektioner af tilskud for dette kvartal, så det sikres, at de samlede tilskudsudbetalinger ikke overstiger bevillingen på finansloven.</p></div></p><p class=\"ParagrafGruppeOverskrift\">Beregning af tilskud efter hovedordning og supplementsordning efter tilskudsårets udløb</p><p class=\"Paragraf\"><span class=\"ParagrafNr\">§ 8.</span> Udgiveren skal inden 1. april året efter tilskudsåret fremsende dokumentation for antallet af tilskudsberettigede eksemplarer i Danmark, inkl. Færøerne og Grønland, samt dokumentation for de samlede udgifter ved distributionen af de tilskudsberettigede eksemplarer af dagbladet. Dokumentationen skal være underskrevet af udgiverens revisor.</p><p class=\"Stk2\"><span class=\"StkNr\">Stk. 2.</span> Nærmere regler for dokumentationen fastsættes af Biblioteksstyrelsen.</p><p class=\"Stk2\"><span class=\"StkNr\">Stk. 3.</span> På basis af den indsendte dokumentation foretager Biblioteksstyrelsen en årsopgørelse af:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Det til rådighed værende beløb under ordningerne svarende til årets finanslovbevilling.</p><p class=\"Liste1\"><span class=\"Liste1Nr\">2)</span> Det samlede antal tilskudsberettigede eksemplarer under ordningerne.</p></div></p><p class=\"Stk2\"><span class=\"StkNr\">Stk. 4.</span> På basis af årsopgørelsen, jf. stk. 3, udregner Biblioteksstyrelsen de endelige tilskudssatser efter de i § 4 og § 6, stk. 3, anførte metoder. De endelige tilskudssatser anvendes til at beregne de tilskud, som den enkelte udgiver var berettiget til at modtage i det foregående kalenderår under hensyn til begrænsningen i § 3, stk. 3.</p><p class=\"Stk2\"><span class=\"StkNr\">Stk. 5.</span> Eventuelle uforbrugte midler under supplementsordningen overføres til hovedordningen til anvendelse i samme tilskudsår.</p><p class=\"ParagrafGruppeOverskrift\">Overgangsordningen</p><p class=\"Paragraf\"><span class=\"ParagrafNr\">§ 9.</span> Efter overgangsordningen kan der ydes tilskud efter ansøgning til udgivere af dagblade, hvis økonomi i særlig grad berøres negativt af omlægningen af tilskuddet til distribution af dagblade. For at modtage støtte skal følgende betingelser være opfyldt:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Udgiveren af dagbladet skal dokumentere, at de samlede distributionsomkostninger per tilskudsberettiget, distribueret eksemplar fratrukket tilskud under hovedordningen og supplementsordningen er steget med mindst 10 pct. i forhold til distributionsomkostningerne per eksemplar, distribueret under den tidligere gældende bladtilskudsordning.</p><p class=\"Liste1\"><span class=\"Liste1Nr\">2)</span> Ansøgere skal fremlægge en plan, der sandsynliggør, at der kan skabes grundlag for en økonomisk bæredygtig drift efter bortfald af midlertidigt tilskud fra overgangsordningen.</p></div></p><p class=\"Stk2\"><span class=\"StkNr\">Stk. 2.</span> Ansøgning indsendes til Biblioteksstyrelsen inden en af Biblioteksstyrelsen fastsat frist.</p><p class=\"Stk2\"><span class=\"StkNr\">Stk. 3.</span> For en koncern, der udgiver flere dagblade, skal vurderingen af, om den i stk. 1, nr. 1, nævnte procentsats er oversteget, foretages samlet for de af koncernen udgivne tilskudsberettigede dagblade. Begrebet koncern skal forstås således som dette er defineret i aktieselskabslovens § 2.</p><p class=\"Stk2\"><span class=\"StkNr\">Stk. 4.</span> Tilskuddets størrelse fastsættes forholdsmæssigt under hensyn til den årlige finanslovbevillings størrelse og til de omkostninger, der overstiger den procentsats, der er nævnt i stk. 1, nr. 1. Tilskud til de enkelte modtagere kan ikke overstige de faktisk afholdte meromkostninger, der er nævnt i stk. 1, nr. 1.</p><p class=\"Stk2\"><span class=\"StkNr\">Stk. 5.</span> Eventuelle uforbrugte midler i et tilskudsår overføres til hovedordningen til anvendelse i samme tilskudsår.</p><p class=\"Stk2\"><span class=\"StkNr\">Stk. 6.</span> Udbetaling af tilskud fra overgangsordningen finder sted efter tilskudsårets udløb, når fordelingsudvalget, jf. § 13, har afsluttet gennemgangen af årets faktiske aktiviteter, og det samlede tilskud fra hovedordningen og supplementsordningen er beregnet.</p><p class=\"Stk2\"><span class=\"StkNr\">Stk. 7.</span> For så vidt angår dagblade, hvis udgivelse påbegyndes efter lovens ikrafttræden anvendes en beregningsmodel, hvorefter fordelingsudvalget foretager en bedømmelse af publikationens karakter og på dette grundlag fastlægger det antal eksemplarer, som skal indgå i en beregnet stigning i distributionsomkostninger.</p><p class=\"ParagrafGruppeOverskrift\">Endelig udbetaling</p><p class=\"Paragraf\"><span class=\"ParagrafNr\">§ 10.</span> Den endelige udbetaling af tilskud efter de ovennævnte ordninger foretages samlet, når fordelingsudvalget har afsluttet gennemgangen af årets faktiske aktiviteter, og det samlede tilskud fra de tre tilskudsordninger er beregnet. Tilskuddet ydes for et kalenderår.</p><p class=\"Stk2\"><span class=\"StkNr\">Stk. 2.</span> Eventuelle forskelle i forhold til de tilskud, som udgiverne har modtaget i løbet af året som a conto udbetalinger, korrigeres ved samme lejlighed.</p><p class=\"Stk2\"><span class=\"StkNr\">Stk. 3.</span> Såfremt ændringer i de enkelte dagblades forhold tilsiger det, eller udgiveren ikke gennemfører den forudsatte aktivitet, vil allerede udbetalte tilskud eller dele heraf skulle tilbagebetales. Udbetaling af støtte kan ophøre og evt. uretmæssig udbetalt støtte kræves tilbagebetalt på et tidspunkt, hvor det ud fra en samlet vurdering må anses for åbenbart, at grundlaget for støtte er bortfaldet.</p><p class=\"Stk2\"><span class=\"StkNr\">Stk. 4.</span> Såfremt det af resultatet af den endelige beregning fremgår, at der til en tilskudsmodtager er udbetalt større a conto beløb end dennes aktiviteter berettiger, kan det for meget udbetalte beløb kræves tilbagebetalt eller modregnes i det følgende års tilskud.</p><p class=\"Paragraf\"><span class=\"ParagrafNr\">§ 11.</span> I tilfælde, hvor udgiveren ikke kan dokumentere antallet af distribuerede tilskudsberettigede eksemplarer, eller hvilke udgifter der har været forbundet med distributionen, vil tilskuddet blive krævet helt eller delvist tilbagebetalt.</p><p class=\"ParagrafGruppeOverskrift\">Administrative bestemmelser</p><p class=\"Paragraf\"><span class=\"ParagrafNr\">§ 12.</span> Administrationen af tilskudsordningerne varetages af Biblioteksstyrelsen.</p><p class=\"Stk2\"><span class=\"StkNr\">Stk. 2.</span> Det er en betingelse for, at en udgiver af et dagblad kan modtage tilskud i et givet finansår, at udgiveren afgiver de for fordelingen og udbetalingen nødvendige oplysninger på et ansøgningsskema, som rekvireres i Biblioteksstyrelsen. Det er endvidere en betingelse, at skemaet er modtaget i styrelsen inden en årligt fastsat frist.</p><p class=\"Stk2\"><span class=\"StkNr\">Stk. 3.</span> Rigtigheden af oplysningerne på ansøgningsskemaet bekræftes ved underskrift af udgiver. Det påhviler ansøgerne straks at meddele Biblioteksstyrelsen eventuelle ændringer. Såfremt tilskud ønskes udbetalt til en anden end udgiver, skal denne angive dette over for Biblioteksstyrelsen.</p><p class=\"Stk2\"><span class=\"StkNr\">Stk. 4.</span> Ansøgere og modtagere af tilskud skal i øvrigt afgive de oplysninger, som Biblioteksstyrelsen udbeder sig i forbindelse med behandling af ansøgninger om tilskud og administration af reglerne i denne bekendtgørelse i øvrigt.</p><p class=\"Paragraf\"><span class=\"ParagrafNr\">§ 13.</span> Et fordelingsudvalg afgør på grundlag af de afgivne oplysninger, om en udgiver af et dagblad er berettiget til tilskud efter bestemmelserne i §§ 1-10. Udvalget har den endelige administrative afgørelse.</p><p class=\"Stk2\"><span class=\"StkNr\">Stk. 2.</span> Udvalget består af en formand og 4 medlemmer, som beskikkes af kulturministeren. Ingen af nævnets medlemmer må være repræsentanter for eller ansatte i, eller have væsentlige personlige, herunder økonomiske, interesser i enkelte bladhuse eller distributionsselskaber. Udvalget beskikkes for 4 år ad gangen.</p><p class=\"Stk2\"><span class=\"StkNr\">Stk. 3.</span> Udvalgets formand beskikkes direkte af kulturministeren. Formanden skal være jurist og have indsigt i informationsvirksomhed.</p><p class=\"Stk2\"><span class=\"StkNr\">Stk. 4.</span> Kulturministeren udpeger endvidere et medlem, der har bredt anerkendt ekspertise i driftsøkonomiske forhold.</p><p class=\"Stk2\"><span class=\"StkNr\">Stk. 5.</span> Ét medlem beskikkes efter indstilling af Danske Dagblades Forening.</p><p class=\"Stk2\"><span class=\"StkNr\">Stk. 6.</span> Ét medlem beskikkes efter indstilling af Dansk Journalistforbund.</p><p class=\"Stk2\"><span class=\"StkNr\">Stk. 7.</span> Ét medlem beskikkes efter indstilling af Dansk Fagpresse.</p><p class=\"Stk2\"><span class=\"StkNr\">Stk. 8.</span> Biblioteksstyrelsen yder sekretariatsbistand til udvalget.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 5. december 2007.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1508 af 14. december 2006 om tilskud til distribution af dagblade.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 26. november 2007</I></P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Lars M. Banke</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "popularTitle": "Dagsbladspuljen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2007"
        },
        {
            "displayName": "Accession",
            "displayValue": "B20070131005"
        },
        {
            "displayName": "Entydig dokumentidentifikation",
            "displayValue": "AK000578"
        },
        {
            "displayName": "Dato for førstegangsindlæggelse",
            "displayValue": "04/12/2007"
        },
        {
            "displayName": "Dato for indlæggelse",
            "displayValue": "07/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1310"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/11/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-18984-18"
        },
        {
            "displayName": "Stikord",
            "displayValue": "Dagbladspuljen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}