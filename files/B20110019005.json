{
    "id": 136185,
    "title": "Bekendtgørelse om teknisk forskrift om uddannelse, træning og certificering af officerer i højhastighedsfartøjer",
    "documentTypeId": "60",
    "isSagsforlobPeriodValid": true,
    "shortName": "BEK nr 190 af 09/03/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om teknisk forskrift om uddannelse, træning og certificering af officerer i højhastighedsfartøjer</p>\r\n<p class=\"Indledning2\">I medfør af § 1, § 3, § 6, nr. 4, og § 32, stk. 8 i lov om sikkerhed til søs, jf. lovbekendtgørelse nr. 654 af 15. juni 2010 fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Formål</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen skal sikre, at</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> rederier, der forestår drift af højhastighedsfartøjer, løbende udvikler og gennemfører uddannelse og træning samt ”Type rating” af fartøjets officerer,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> rederierne udvikler og gennemfører sejlads- og manøvretræning af deres navigatører og fastsætter sikkerhedskriterier for sejladsen under vanskelige sejladsforhold, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> navigatører, inden for fartøjets sejladsrestriktioner, formår at sejle og manøvrere dette sikkert under de sejlads- og anløbsforhold, som kan forekomme.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Anvendelsesområde</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bekendtgørelsen omfatter rederier, der forestår driften af danske højhastighedsfartøjer.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> § 6, § 7, § 8, stk. 7 og § 9 gælder tillige for udenlandske højhastighedsfartøjer, som regelmæssigt anløber danske havne.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Definitioner</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> HSC Koden: ”International Code of Safety for High Speed Crafts, 1994/2000” med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Højhastighedsfartøj: Fartøjer som opfylder de internationale koder for højhastighedsfartøjer, som nærmere defineret i bekendtgørelse om Meddelelser fra Søfartsstyrelsen B, teknisk forskrift om skibes bygning og udstyr m.v., kapitel X.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Navigatør: Skibsofficer eller skibsfører der varetager vagten på højhastighedsfartøjets bro eller varetager manøvrering af fartøjet under havneanløb.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Officer: Dual skibsofficer, navigatør, maskinchef eller maskinmester, der varetager bro- eller maskinvagten.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Sejladsrestriktioner: De operative begrænsninger som hurtigfærgen er underlagt i henhold til rutemanualen og ”Permit to Operate”.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Sikkerhedsstyringssystem: Det efter ISM-koden fastlagte sikkerhedsstyringssystem, eller for højhastighedsfartøjer som ikke er certificeret efter ISM-koden, fartøjets træningsmanual.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> Type rating: Særlig vurdering af navigatører og maskinmestres egnethed til at udføre tjeneste på højhastighedsfartøjer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num8\">8)</span> VDR: Voyage Data Recorder, system til opsamling af hændelsesinformationer under afvikling af sejladsen.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Uddannelses- og træningsprogram for officerer</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Rederiet skal etablere og vedligeholde et uddannelses- og træningsprogram, som sikrer oplæring i de drifts- og sejladsmæssige risici og karakteristika, som er gældende for det højhastighedsfartøj, hvor officeren skal udføre tjeneste. Uddannelses- og træningsprogrammet skal indarbejdes i rederiets sikkerhedsstyringssystem.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Uddannelses- og træningsprogrammet skal indeholde de særlige uddannelseskrav, der er fastlagt i HSC koden.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Uddannelses- og træningsprogrammet skal tillige indeholde kravene til den operationelle træning, der skal afvikles som overtallig officer om bord i fartøjet eventuelt suppleret med simulatortræning.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Den operationelle træning om bord skal tage udgangspunkt i officerens egne erfaringer og kvalifikationer og bør normalt have en varighed på 1 til 2 uger.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Som opfølgning på uddannelses- og træningsprogrammet skal rederiet ved en operationel test (Type rating) i det relevante højhastighedsfartøj på den rute, hvor der skal udføres tjeneste, sikre sig, at officeren kan varetage alle de sikkerheds- og driftsmæssige opgaver, som er nødvendige i stillingen som officer om bord.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Oplæring af navigatører til sejlads på en given rute</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det i § 4 fastlagte uddannelses- og træningsprogram skal tillige sikre, at fartøjets navigatører bliver oplært og trænet i de sejladsmæssige risici og karakteristika, som er gældende for det højhastighedsfartøj og på den rute, hvor navigatøren skal udføre tjeneste.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Uddannelses- og træningsprogrammet skal indeholde de særlige bølge-risici, som højhastighedsfartøjer er udsat for og træning af de forholdsregler, som kan iværksættes for at forebygge konsekvenserne herved.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Før der udføres selvstændig tjeneste på den pågældende rute, skal rederiet sikre sig, at navigatøren kan sejle og manøvrere fartøjet sikkert under de vind-, strøm og vejrforhold, som måtte forekomme under sejladsen, herunder ved havneanløb.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Særlige forholdsregler for anløb af havne der er vanskelige at besejle</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Denne bestemmelse gælder for højhastighedsfartøjer, der skal anløbe havne, som er vanskelige at besejle.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Rederiet skal på baggrund af en samlet risikoanalyse, hvor bl.a. operative erfaringer, det anvendte højhastighedsfartøj, anløbsforholdene, de faktiske bundforhold og de fremherskende vind-, vejr- og strømforhold indgår, fastlægge de operative rammer for fartøjets sikre anvendelse og indarbejde disse i rutemanualen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Rederiet skal sikre, at højhastighedsfartøjets navigatører har gennemgået sejladstræning, der gør dem i stand til at sejle fartøjet sikkert inden for de fastlagte operative rammer, eksempelvis via anvendelse af en egnet sejladssimulator eller sidemandsoplæring.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Rederiet må ikke lade navigatører udføre selvstændig vagttjeneste, før de har demonstreret, at de formår at håndtere højhastighedsfartøjet inden for de fastlagte sejladsrestriktioner.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Rederiet skal registrere og undersøge utilsigtede/nær-ved hændelser i forbindelse med højhastighedsfartøjets operationer og skal på baggrund heraf vurdere behovet for at skærpe rammerne for fartøjets anvendelse og/eller træningen af fartøjets navigatører.</p>\r\n<p class=\"Stk2\">\r\n   <span class=\"StkNr\" id=\"Par6_Stk6\">Stk. 6.</span> Søfartsstyrelsen træffer beslutning om, hvilke havne der anses for vanskelige at besejle for det enkelte højhastighedsfartøj. I vurderingen heraf indgår fremherskende vejrforhold som vind, strøm og bølger sammenholdt med havnens placering og fysiske rammer, havnens besejlingsforhold, herunder vanddybder og plads til manøvrering, højhastighedsfartøjets manøvreegenskaber samt ulykker eller nær-ved hændelser med skibe eller fartøjer i den pågældende havn.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Tilgængelige oplysninger og opfølgning</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Rederiet skal i samarbejde med dets navigatører fastlægge verificerbare kriterier (vind, sø og fart) for, under hvilke forhold sejladsen kan ske sikkert, samt fastlægge instruktioner til navigatøren om forholdsregler, når disse grænser nærmes.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> De fastlagte grænser for højhastighedsfartøjets anvendelse skal indarbejdes i fartøjets rutemanual.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Rederiet skal etablere procedurer for opfølgning på utilsigtede/nærved hændelser under sejladsen, herunder ved brug af registreringer i højhastighedsfartøjets VDR, og indarbejde disse i sit sikkerhedsstyringssystem.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Registrering og certificering</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Rederiet skal registrere det i §§ 4 – 6 fastlagte uddannelses- og træningsprogram for den enkelte officer og skal på Søfartsstyrelsens forlangende fremlægge dokumentation herfor.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Med henblik på udstedelse af et ”Type Rating Certificate” skal rederiet efter at have gennemført udannelsesprogrammet i § 4 indsende anmodning herom til Søfartsstyrelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> For at få fornyet (recertificeret) et ”Type Rating Certificate” skal rederiet mindst hvert andet år sikre sig, at officeren har den fornødne sejladserfaring i højhastighedsfartøjet og opfylder forudsætningerne for at blive ”Type rated” som beskrevet i § 4, stk. 5.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Med fornøden sejladserfaring i stk. 3 forstås som minimum følgende effektive fartstid inden anmodning om recertificering:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num1\">1)</span> 10 dage inden for den seneste måned, eller</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num2\">2)</span> 45 dage inden for de seneste 12 måneder, eller</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num3\">3)</span> 3 måneder inden for de seneste 24 måneder.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Recertificering kan foretages inden for 1 måned før udløbet af et ”Type Rating Certificate”, med mindre andet er aftalt med Søfartsstyrelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk6\">Stk. 6.</span> Anmodning om udstedelse af ”Type Rating Certificate” skal fremsendes til Søfartsstyrelsen på en af styrelsen særligt dertil udarbejdet formular.</p>\r\n<p class=\"Stk2\">\r\n   <span class=\"StkNr\" id=\"Par8_Stk7\">Stk. 7.</span> Rederiet skal sikre, at dets officerer ikke udfører selvstændig tjeneste i højhastighedsfartøjet, medmindre de er i besiddelse af et gyldigt” Type Rating Certificate”.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Straf, foranstaltninger og ikrafttræden m.v.</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Medmindre højere straf er forskyldt efter anden lovgivning, straffes med bøde den, som overtræder §§ 4 og 5, 6, stk. 2-5, 7 eller 8.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 1. maj 2011.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> For officerer, som allerede udfører tjeneste i højhastighedsfartøjet, træder § 8, stk. 3 i kraft i forbindelse med fornyelse af Type Rating Certifikatet.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> For navigatører som allerede udfører tjeneste i højhastighedsfartøjet træder §§ 5 og 6 i kraft den 1. september 2011.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> § 7 træder i kraft 1. juli 2011.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 9. marts 2011</p><p class=\"Sign1\" align=\"center\">Per Sønderstrup</p><p class=\"Sign2\" align=\"right\">/ Steen Møller Nielsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/03/2011"
        },
        {
            "displayName": "Accession",
            "displayValue": "B20110019005"
        },
        {
            "displayName": "Entydig dokumentidentifikation",
            "displayValue": "AU004355"
        },
        {
            "displayName": "Dato for førstegangsindlæggelse",
            "displayValue": "11/03/2011"
        },
        {
            "displayName": "Dato for indlæggelse",
            "displayValue": "11/03/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "09/03/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br /> Søfartsstyrelsen, j.nr. 201009005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}