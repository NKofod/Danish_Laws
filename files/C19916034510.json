{
    "id": 58602,
    "title": "Skrivelse om vurderingen af erhvervsevne ved overgang til efterløn eller pension ",
    "documentTypeId": "210",
    "isSagsforlobPeriodValid": false,
    "shortName": "CIS nr 60345 af 11/03/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Skrivelse om vurderingen af erhvervsevne ved  \r\n\r\n overgang til efterløn eller pension </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Civilretsdirektoratet er i en række tilfælde af parter i bidragssager -  \r\n\r\n særlig af bidragspligtige - blevet spurgt, om den pågældende efter overgang  \r\n\r\n til efterløn eller førtidspension eller tilsvarende dispositioner vil blive  \r\n\r\n anset for at udnytte sin erhvervsevne. </P>  \r\n\r\n<P>Det fremgår af forvaltningslovens § 7, stk. 2, at myndighederne &#187;i  \r\n\r\n fornødent omfang (skal) yde vejledning og bistand til personer, der retter  \r\n\r\n henvendelse om spørgsmål inden for myndighedernes sagsområde&#171;. Den  \r\n\r\n vejledningspligt, der består efter bestemmelsen, skal bl.a. sikre, at  \r\n\r\n borgeren får tilstrækkelig orientering om de regler, der gælder på det  \r\n\r\n pågældende forvaltningsområde, herunder om den praksis, der følges af  \r\n\r\n myndigheden. </P>  \r\n\r\n<P>Der foreligger derimod ikke nogen pligt for myndighederne til at vejlede  \r\n\r\n om - og give forhåndsbesked med hensyn til - udfaldet af et bestemt konkret  \r\n\r\n afgørelsesforhold, medmindre en sådan pligt fremgår af den for afgørelsen  \r\n\r\n relevante lovgivning. </P>  \r\n\r\n<P>Civilretsdirektoratet har på denne baggrund i en række tilfælde afvist at  \r\n\r\n træffe afgørelse om, hvilket bidrag der vil kunne udmåles i tilfælde af, at  \r\n\r\n der måtte indtræde en sådan fremtidig ændring af ansøgerens situation. </P>  \r\n\r\n<P>I en konkret sag har Civilretsdirektoratet for nylig meddelt, at man ikke  \r\n\r\n kunne kritisere, at et statsamt havde afvist at give bidragspligtige en  \r\n\r\n konkret forhåndsbesked om, hvorledes man ville opgøre hans erhvervsevne ved  \r\n\r\n overgang til efterløn. </P>  \r\n\r\n<P>Civilretsdirektoratet oplyste vedrørende praksis, at man ikke er bekendt  \r\n\r\n med tilfælde, hvor det er lagt til grund, at erhvervsevnen ikke er udnyttet,  \r\n\r\n når en person over 60 år overgår fra en beskæftigelse af ikke ubetydelig  \r\n\r\n belastning til efterløn eller førtidspension. </P>  \r\n\r\n<P>Civilretsdirektoratet tilføjede, at man i tilfælde, hvor bidragspligten er  \r\n\r\n tidsbegrænset, vil være mere tilbageholdende med at antage, at den  \r\n\r\n bidragspligtige alene på grund af alder ikke længere må forudsættes at kunne  \r\n\r\n opretholde sin erhvervsindtægt. Det gælder navnlig, hvis bidragspligten er  \r\n\r\n fastsat kort tid forinden henvendelsen til statsamtet. </P>  \r\n\r\n<P>Civilretsdirektoratet finder, at der i sager om forhåndsbesked bør  \r\n\r\n orienteres i generelle vendinger om praksis vedrørende udnyttelse af  \r\n\r\n erhvervsevne, men at bindende forhåndsbesked kan afslås efter et konkret skøn  \r\n\r\n</P>  \r\n\r\n<P>Selvom der således som udgangspunkt ikke vil være grundlag for at meddele  \r\n\r\n forhåndsbesked, finder Civilretsdirektoratet som anført i Skarrildhus 1987,  \r\n\r\n s. 69 f, at der rent undtagelsesvis kan forekomme tilfælde, hvor der bør  \r\n\r\n gives ansøgeren en forhåndstilkendegivelse i afgørelsesform om, hvorledes  \r\n\r\n bidraget i givet fald vil blive, selvom det ikke er sikkert, at de påståede  \r\n\r\n ændringer i de økonomiske forhold vil indtræde. Dette vil kunne komme på  \r\n\r\n tale, hvis ændringerne forekommer realistiske, er dokumenterede i  \r\n\r\n tilstrækkeligt omfang og må antages fortrinvis at skyldes andre overvejelser  \r\n\r\n end et ønske om at påvirke bidragets størrelse. En sådan tilkendegivelse  \r\n\r\n forudsætter, at der ikke er udsigt til ændring af andre relevante forhold.  \r\n\r\n Den meddeles, efter modparken er inddraget i sagens behandling på sædvanlig  \r\n\r\n måde, og kan af begge parter påklages til Civildirektoratet. Afgørelse i  \r\n\r\n sagen bør søges truffet i så god tid, at en eventuel rekursafgørelse kan  \r\n\r\n foreligge, inden der disponeres i tillid til statsamtets afgørelse. Der kan  \r\n\r\n næppe fastsættes en egentlig klagefrist, men man bør gøre parterne bekendt  \r\n\r\n med, at den omstændighed, at den ene part har disponeret i henhold til en  \r\n\r\n tilkendegivelse, der ikke er påklaget inden for rimelig tid, vil tale mod  \r\n\r\n senere at fravige denne. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Jens K. A. Dinesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19916034510"
        },
        {
            "displayName": "Entydig dokumentidentifikation",
            "displayValue": "CM017550"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "26/02/2016"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60345"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "11/03/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "1990-469-196"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}