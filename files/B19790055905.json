{
    "id": 46358,
    "title": "Bekendtgørelse om tandlægers ret til at iværksætte generel analgesi ",
    "documentTypeId": "60",
    "isSagsforlobPeriodValid": false,
    "shortName": "BEK nr 559 af 03/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tandlægers ret til at  \r\n\r\n iværksætte generel analgesi </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 10, stk. 4, i lov nr. 276 af 26. maj 1976 om tandlæger  \r\n\r\n fastsætter sundhedsstyrelsen følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En tandlæge er berettiget til at iværksætte  \r\n\r\n generel analgesi (smertefrihed uden bevidsthedstab), når han har gennemgået  \r\n\r\n enten den af sundhedsstyrelsen godkendte undervisning i anæstesiologi ved  \r\n\r\n tandlægehøjskolen i København eller Århus eller har deltaget i et af  \r\n\r\n sundhedsstyrelsen godkendt kursus i generel analgesi samt har modtaget bevis  \r\n\r\n for gennemgået kursus. </P>  \r\n\r\n<P CLASS=STK> <I>Stk. 2. </I> En cand. odont., der virker som klinisk  \r\n\r\n assistent hos en tandlæge, har ret til at iværksætte generel analgesi,  \r\n\r\n såfremt den tandlæge, han arbejder hos, har en sådan ret. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> De i § 1 omhandlede personer har ret til at  \r\n\r\n anvende blandinger af kvælstofforilte og ilt til iværksættelse af generel  \r\n\r\n analgesi under iagttagelse af betingelserne i §§ 3-4. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det anvendte analgesiapparat skal være af en  \r\n\r\n type, som er godkendt af sundhedsstyrelsen til brug for tandlæger. Følgende  \r\n\r\n betingelser må være opfyldt for sundhedsstyrelsens godkendelse af et  \r\n\r\n kvælstofforilteapparat: </P>  \r\n\r\n<P>a. Apparat og armaturer (gascylindre og reduktionsventiler) skal opfylde  \r\n\r\n de til enhver tid gældende bestemmelser for medicinske gasarter, herunder  \r\n\r\n arbejdstilsynets regler for indretning af flaskecentraler for oxygen (ilt) og  \r\n\r\n dinitrogenoxid (kvælstofforilte). </P>  \r\n\r\n<P>b. Apparatet skal være forsynet med blokeringsanordning, som sikrer  \r\n\r\n automatisk aflukning af kvælstofforilten, hvis ilttilførelsen svigter. </P>  \r\n\r\n<P>c. Apparatet skal være forsynet med en ventilanordning, som tillader  \r\n\r\n indsugning af atmosfærisk luft i systemet. </P>  \r\n\r\n<P>d. Justeringen af apparatet skal sikre, at gasblandingen til indånding  \r\n\r\n aldrig indeholder mindre end 20 pct. ilt og aldrig har et CO2 indhold, der  \r\n\r\n fremkalder skadelige patofysiologiske tilstande (maksimalt 1-2 pct.) - selv  \r\n\r\n under forudsætning af summation af flowmeterfejl, for såvidt apparatet  \r\n\r\n fungerer efter &#187;continuous flow&#171; systemet. </P>  \r\n\r\n<P>e. I et apparat med reservoirpose må posens kapacitet ikke overstige 1 1/2  \r\n\r\n liter. </P>  \r\n\r\n<P>f. Apparatet skal være forsynet med gasbortledningsanordning som fjerner  \r\n\r\n patientens ekspirationsluft fra tandlægens og eventuelle medhjælperes  \r\n\r\n indåndingszone og leder den udendørs i fri luft. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et apparat til iværksættelse af generel analgesi  \r\n\r\n må ikke benyttes, dersom det formodes at fungere uregelmæssigt eller ikke at  \r\n\r\n opfylde betingelserne i § 3. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Overtrædelse af denne bekendtgørelse straffes  \r\n\r\n med bøde i henhold til § 20, stk. 3 i lov nr. 276 af 26. maj 1976 om  \r\n\r\n tandlæger. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bekendtgørelsen træder i kraft den 1. april  \r\n\r\n 1980. </P>  \r\n\r\n<P CLASS=STK> <I>Stk. 2. </I> Sundhedsstyrelsens regler af 26. juli 1971 for  \r\n\r\n tandlægers ret til at iværksætte universel analgesi ophæves samtidig. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 3. DECEMBER 1979  \r\n\r\n</I> </P>  \r\n\r\n<P ALIGN=CENTER>P.D.V. </P>  \r\n\r\n<P CLASS=UNDERSKREVET-AF ALIGN=CENTER>ERIK RANDERS HANSEN </P>  \r\n\r\n<P CLASS=MINISTER ALIGN=RIGHT>/Øhlenschlæger </P>  \r\n\r\n<P>BEMÆRKNINGER TIL SUNDHEDSSTYRELSENS BEKENDTGØRELSE OM TANDLÆGERS RET TIL  \r\n\r\n AT IVÆRKSÆTTE GENEREL ANALGESI: </P>  \r\n\r\n<P>Da den af sundhedsstyrelsen godkendte udvidede undervisning i  \r\n\r\n anæstesiologi i 1962 blev lagt ind i undervisningsplanen på de to  \r\n\r\n tandlægehøjskoler, og da de fleste tandlæger med kandidateksamen før 1962 har  \r\n\r\n gennemgået nødvendig supplerende undervisning i anæstesiologi, henvender § 1  \r\n\r\n i bekendtgørelsen sig overvejende til personer, der med udenlandsk  \r\n\r\n tandlægeeksamen ønsker at arbejde i Danmark. Alle tandlæger med eksamen fra  \r\n\r\n de andre nordiske lande og nogle lande omfattet af direktiver vedtaget af De  \r\n\r\n europæiske Fællesskaber samt visse andre lande skal for at være berettigede  \r\n\r\n til at iværksætte generel analgesi gennemgå et af sundhedsstyrelsen godkendt  \r\n\r\n kursus. Kurset arrangeres med mellemrum, når der er rimelig tilslutning, af  \r\n\r\n Dansk tandlægeforenings kursusnævn og består af 12 timers forelæsninger, 12  \r\n\r\n timers øvelser og demonstrationer og 12 timers auscultation  \r\n\r\n (hospitalstjeneste). Kursusnævnet udsteder et af sundhedsstyrelsen godkendt  \r\n\r\n bevis for gennemgået kursus. Indehaveren af et bevis forelægger beviset for  \r\n\r\n sundhedsstyrelsen, som herefter skriftligt giver den pågældende tilladelse  \r\n\r\n til at iværksætte generel analgesi. Kompetencen kan IKKE delegeres til  \r\n\r\n assisterende tandlæger, som ikke har gennemgået kursus eller til personer,  \r\n\r\n der arbejder som medhjælp for en tandlæge (f. eks. tandplejere). </P>  \r\n\r\n<P>Retten til at iværksætte generel analgesi omfatter alene kvælstofforilte.  \r\n\r\n Anvendelse af andre gasarter er fortsat forbeholdt læger. </P>  \r\n\r\n<P>Foruden de tidligere stillede krav til analgesiapparatur fastsætter  \r\n\r\n sundhedsstyrelsen nu også, at apparatet skal forsynes med en  \r\n\r\n gasbortledningsanordning således at patientens ekspirationsluft fjernes fra  \r\n\r\n personalets indåndingszone og ledes til fri luft udendørs. Dette skal ses på  \r\n\r\n baggrund af, at direktoratet for arbejdstilsynet i bilag til publikation nr.  \r\n\r\n 62: Hygiejniske grænseværdier (april 1979) har foreslået en hygiejnisk  \r\n\r\n grænseværdi for kvælstofforilte på 25 ppm (cm3/ m3). Hvis der ikke fremkommer  \r\n\r\n materiale, der begrunder en anden stillingtagen, vil denne hygiejniske  \r\n\r\n grænseværdi blive endeligt fastsat den 1. april 1980. </P>  \r\n\r\n<P>Den hygiejniske grænseværdi (HGV) angiver det tidsvægtede gennemsnit af  \r\n\r\n koncentrationen i klinikluften, som man i løbet af en arbejdsdag ikke må  \r\n\r\n overstige. I almindelighed angiver hygiejniske grænseværdier de højest  \r\n\r\n tilladte, tidsvægtede gennemsnitskoncentrationer for en 8-timers arbejdsdag.  \r\n\r\n Kortvarige overskridelser af HGV kan tillades, hvis koncentrationen i øvrigt  \r\n\r\n holdes så langt under HGV, at det tidsvægtede gennemsnit ligger under HGV.  \r\n\r\n Der tillades dog ikke vilkårligt store overskridelser, og den koncentration,  \r\n\r\n der forekommer i tandlægens indåndingsluft ved anvendelse af  \r\n\r\n analgesiapparatur uden gasbortledningsudstyr, er under alle omstændigheder  \r\n\r\n langt større, end hvad der normalt tillades - selv ved kortvarige analgesier.  \r\n\r\n Nogle stoffer er tildelt en særlig HGV, en loftværdi, som ikke på noget  \r\n\r\n tidspunkt må overskrides, men dette gælder ikke kvælstofforilte. </P>  \r\n\r\n<P>Arbejdstilsynets forslag om en HGV på 25 ppm for kvælstofforilte er  \r\n\r\n baseret på 2 rapporter fra U.S.A.'s National Institute for Occupational  \r\n\r\n Safety and Health (NIOSH): &#187;Occupational exposure to waste anesthetic  \r\n\r\n gases and vapor &#187;og&#171; Control of occupational exposure to N2O in the  \r\n\r\n dental operatory' (1979). </P>  \r\n\r\n<P>Af den sidstnævnte fremgår det, at en metode til at bringe den  \r\n\r\n gennemsnitlige N2O koncentration ned under 25 ppm er anvendelse af såkaldt  \r\n\r\n scavenger-udstyr og eventuelt en lille luftpropel. Et scavengerudstyr er en  \r\n\r\n gasbortledningsanordning, der drives ved hjælp af trykluft. Apparatet  \r\n\r\n monteres således, at al patientens ekspirerede luft fjernes gennem et  \r\n\r\n slangesystem og blæses ud i det fri. For at dette kan opfyldes, skal  \r\n\r\n ejektoren fjerne mindst lige så mange liter gas pr. tidsenhed, som der  \r\n\r\n tilføres, og gassen må blæses ud i det fri med en kraft, der kan overvinde  \r\n\r\n selv et kraftigt vindtryk på facaden. </P>  \r\n\r\n<P>Det fremgår videre af rapporten, at man for at være sikker på at holde sig  \r\n\r\n under den foreslåede HGV bør montere en lille propel foran eller bagved  \r\n\r\n patienten, således at den mængde gas, der eventuelt undslipper  \r\n\r\n udsugningssystemet på grund af mundånding, tale, hoste eller utæt maske,  \r\n\r\n blæses væk fra tandlægens og en eventuel medhjælpers indåndingszone. For at  \r\n\r\n opnå den påkrævede reduktion af kvælstofforiltekoncentrationen i personalets  \r\n\r\n indåndingsluft, bør man tillige sørge for, at patienten taler mindst muligt,  \r\n\r\n at masken slutter så tæt om næsen som muligt, og at apparaturet jævnligt  \r\n\r\n kontrolleres for utætheder (trykflasker, slanger, sammenføjninger m. m.).  \r\n\r\n</P>  \r\n\r\n<P>Opmærksomheden henledes i øvrigt på, at de tidligere stillede  \r\n\r\n sikkerhedskrav til apparaturet fortsat gælder. Apparater, der under  \r\n\r\n forudsætning af summation af flowmeterfejl eller menneskelige fejl (f. eks.  \r\n\r\n manglende oplukning af flaskernes haner) muliggør, at indåndingsluften kan  \r\n\r\n indeholde mindre end 20 pct. ilt, er fortsat ikke tilladt for tandlæger. </P>  \r\n\r\n<P>Endelig gøres der opmærksom på, at nye apparattyper fortsat skal godkendes  \r\n\r\n i sundhedsstyrelsen, før de må tages i anvendelse af tandlæger.  \r\n\r\n Gasbortledningsudstyr påmonteret godkendt analgesiapparatur kan medføre  \r\n\r\n ændrede gastilførselsforhold til patienten, hvorfor gasbortledningsudstyret  \r\n\r\n også skal godkendes af sundhedsstyrelsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/01/1980"
        },
        {
            "displayName": "Accession",
            "displayValue": "B19790055905"
        },
        {
            "displayName": "Entydig dokumentidentifikation",
            "displayValue": "CM005067"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "559"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "03/12/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsstyrelsens j.nr. 1400-46-1979"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}