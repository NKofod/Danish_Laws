{
    "id": 122811,
    "title": "Bekendtgørelse om administrationsgebyr m.v. for apoteker, sygehusapoteker og private sygehusapoteker",
    "documentTypeId": "60",
    "isSagsforlobPeriodValid": true,
    "shortName": "BEK nr 1265 af 15/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om administrationsgebyr m.v. for apoteker, sygehusapoteker og private sygehusapoteker</p>\r\n      <p class=\"Indledning2\">I medfør af §§ 61 g og 71 b i lov om apoteksvirksomhed, jf. lovbekendtgørelse nr. 855 af 4. august 2008, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Til dækning af Lægemiddelstyrelsens omkostninger, jf. lovbekendtgørelse nr. 855 af 4. august 2008, indbetaler private apoteker et bidrag til staten, der udgør 0,065 pct. af apotekets omsætning, som opgjort i § 3 i bekendtgørelse om beregning og betaling af afgift og tilskud i henhold til lov om apoteksvirksomhed. Til dækning af Lægemiddelstyrelsens omkostninger til transport af elektroniske recepter indbetaler private apoteker endvidere et bidrag til staten, der udgør 0,015 pct. af apotekets omsætning, som opgjort i § 3 i bekendtgørelse om beregning og betaling af afgift og tilskud i henhold til lov om apoteksvirksomhed.</p>\r\n      <p class=\"Stk2\"><span class=\"StkNr\">Stk. 2.</span> Gebyr efter stk. 1 skal indbetales til Lægemiddelstyrelsen månedsvis senest den 15. i den efterfølgende måned på basis af apotekets omsætning i den forløbne del af året opgjort som anført i stk. 1. Ved indehaverskifte i årets løb beregnes det månedsvise gebyr for den nye indehaver på basis af omsætningen efter indehaverskiftet.</p>\r\n      <p class=\"Stk2\"><span class=\"StkNr\">Stk. 3.</span> Det endelige gebyr opgøres samtidig med indsendelse af årsregnskabet for det pågældende år. Ved indehaverskifte i løbet af året opgøres det endelige gebyr for den forløbne periode i forbindelse med indsendelsen af årsregnskabet for den pågældende driftsperiode.</p>\r\n      <p class=\"Paragraf\"><span class=\"ParagrafNr\">§ 2.</span> Til dækning af Lægemiddelstyrelsens omkostninger ved varetagelse af myndighedsopgaver efter lov om apoteksvirksomhed, jf. lovbekendtgørelse nr. 855 af 4. august 2008, indbetaler apoteker, der forhandler lægemidler til produktionsdyr, ud over gebyret i § 1, stk. 1, en administrationsafgift, der udgør 0,065 pct. af apotekets omsætning af lægemidler til produktionsdyr. Til finansiering af initiativer til styrkelse af fødevaresikkerhed og dyrevelfærd indbetaler apoteker, der forhandler lægemidler til produktionsdyr, herudover et administrationsgebyr, der udgør 0,77 pct. af apotekets omsætning af lægemidler til produktionsdyr.</p>\r\n      <p class=\"Stk2\"><span class=\"StkNr\">Stk. 2.</span> § 1, stk. 2 og 3, finder tilsvarende anvendelse.</p>\r\n      <p class=\"Paragraf\"><span class=\"ParagrafNr\">§ 3.</span> Til dækning af de i § 1, stk. 1, nævnte omkostninger for Lægemiddelstyrelsen indbetaler hvert sygehusapotek et bidrag til staten, der årligt udgør 11.573 kr.</p>\r\n      <p class=\"Paragraf\"><span class=\"ParagrafNr\">§ 4.</span> For Lægemiddelstyrelsens behandling af ansøgning om oprettelse af privat sygehusapotek eller privat sygehusapoteksfilial efter § 61 a i lov om apoteksvirksomhed indbetales et gebyr til staten på 11.573 kr. Lægemiddelstyrelsens behandling af ansøgningen påbegyndes først, når afgiften er indbetalt.</p>\r\n      <p class=\"Stk2\"><span class=\"StkNr\">Stk. 2.</span> Til dækning af omkostninger til Lægemiddelstyrelsens kontrol efter § 65 i lov om apoteksvirksomhed indbetaler hvert privat sygehusapotek et bidrag til staten, der årligt udgør 11.573 kr. Der betales ikke bidrag det år, hvor der er betalt afgift for Lægemiddelstyrelsens behandling af ansøgning om tilladelse efter stk. 1.</p>\r\n      <p class=\"Paragraf\"><span class=\"ParagrafNr\">§ 5.</span> Bidrag efter §§ 3 og 4, stk. 2, skal hvert år indbetales til Lægemiddelstyrelsen senest den 1. februar i det pågældende år.</p>\r\n      <p class=\"Paragraf\"><span class=\"ParagrafNr\">§ 6.</span> Til brug for beregning af bidrag i henhold til § 1 skal apotekerne inden den 5. i efterfølgende måned på skemaer udarbejdet af Lægemiddelstyrelsen indsende oplysninger til Lægemiddelstyrelsen om omsætning m.v., jf. § 1, stk. 1.</p>\r\n      <p class=\"Paragraf\"><span class=\"ParagrafNr\">§ 7.</span> Bekendtgørelsen træder i kraft den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 1500 af 14. december 2006 om administrationsgebyr m.v. for apoteker, sygehusapoteker og private sygehusapoteker ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Sundhed og Forebyggelse, den 15. december 2008</I></P><P CLASS=SIGN1 ALIGN=\"CENTER\">Jakob Axel Nielsen</P><P CLASS=SIGN2 ALIGN=\"RIGHT\">/ Nina Moss</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2008"
        },
        {
            "displayName": "Accession",
            "displayValue": "B20080126505"
        },
        {
            "displayName": "Entydig dokumentidentifikation",
            "displayValue": "BK000406"
        },
        {
            "displayName": "Dato for førstegangsindlæggelse",
            "displayValue": "18/12/2008"
        },
        {
            "displayName": "Dato for indlæggelse",
            "displayValue": "18/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1265"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, j.nr. 2008-139-54"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}