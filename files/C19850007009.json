{
    "id": 61886,
    "title": "Cirkulære om bunden opsparing ",
    "documentTypeId": "140",
    "isSagsforlobPeriodValid": false,
    "shortName": "CIR nr 70 af 04/07/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om bunden opsparing </H1>  \r\n\r\n<P></P>  \r\n\r\n<BR>  \r\n\r\n<P>A. Indledende bemærkninger </P>  \r\n\r\n<P CLASS=PUNKT> <B>1.</B> Alle fuldt skattepligtige personer, der ikke er  \r\n\r\n fyldt 67 år, skal i 1985 indbetale en bunden opsparing. Den bundne opsparing  \r\n\r\n beregnes på grundlag af den skattepligtige indkomst i 1984. De bundne beløb  \r\n\r\n tilbagebetales i årene 1990, 1991 og 1992. I særlige tilfælde tilbagebetales  \r\n\r\n beløbene tidligere. </P>  \r\n\r\n<P CLASS=PUNKT> <B>2.</B> Reglerne om bunden opsparing fremgår af lov nr. 137  \r\n\r\n af 6. april 1985 om bunden opsparing. Reglerne er nærmere beskrevet i dette  \r\n\r\n cirkulære. Cirkulæret har følgende afsnit: </P>  \r\n\r\n<P>A. Indledende bemærkninger (punkt 1-2). </P>  \r\n\r\n<P>B. Opsparingspligt (punkt 3-4). </P>  \r\n\r\n<P>C. Beregningsgrundlag (punkt 5-11). </P>  \r\n\r\n<P>D. Indbetaling af bunden opsparing (punkt 12-14). </P>  \r\n\r\n<P>E. Tilbagebetaling af bunden opsparing (punkt 15-16). </P>  \r\n\r\n<P>F. Dispensationsadgang (punkt 17-18). </P>  \r\n\r\n<P>G. Klageadgang og inddrivelse (punkt 19-20). </P>  \r\n\r\n<P>B. Opsparingspligt </P>  \r\n\r\n<P CLASS=PUNKT> <B>3.</B> Opsparingspligten påhviler efter lovens § 1 kun  \r\n\r\n personer, der var fuldt skattepligtige efter kildeskattelovens § 1 ved  \r\n\r\n udløbet af indkomståret 1984. </P>  \r\n\r\n<P>Opsparingspligten påhviler således dels personer, der betaler skat efter  \r\n\r\n kildeskatteloven, og dels personer, der er omfattet af den særlige  \r\n\r\n sømandsskatteordning. </P>  \r\n\r\n<P>Opsparingspligten påhviler dog ikke personer, der var fyldt 67 år inden 1.  \r\n\r\n januar 1985. </P>  \r\n\r\n<P>Opsparingspligten bortfalder, hvis den fulde skattepligt er ophørt inden  \r\n\r\n 1. september 1985. </P>  \r\n\r\n<P>Begrænset skattepligtige personer samt dødsboer, selskaber og lignende er  \r\n\r\n ikke opsparingspligtige. </P>  \r\n\r\n<P CLASS=PUNKT> <B>4.</B> De nævnte regler indebærer, at der ikke skal  \r\n\r\n foretages bunden opsparing for personer, der er afgået ved døden inden den  \r\n\r\n første indbetalingsdato den 1. september 1985. Hvis en opsparingspligtig  \r\n\r\n afgår ved døden den 1. september 1985 eller senere, tilbagebetales den bundne  \r\n\r\n opsparing, jfr. nedenfor i punkt 16. </P>  \r\n\r\n<P>Opsparingspligten bortfalder endvidere ved ophør af fuld skattepligt som  \r\n\r\n følge af flytning fra Danmark inden 1. september 1985. Ved skattepligtsophør  \r\n\r\n efter denne dato som følge af fraflytning til udlandet, tilbagebetales den  \r\n\r\n bundne opsparing, jfr. nedenfor i punkt 16. </P>  \r\n\r\n<P>C. Beregningsgrundlaget </P>  \r\n\r\n<P CLASS=PUNKT> <B>5.</B> Den bundne opsparing beregnes efter lovens § 2,  \r\n\r\n stk. 1, på grundlag af den skattepligtige indkomst for 1984. Ved beregningen  \r\n\r\n foretages der et bundfradrag på 150.000 kr. Personer med en skattepligtig  \r\n\r\n indkomst på 150.000 kr. eller derunder i 1984 skal således ikke betale bunden  \r\n\r\n opsparing, jfr. dog nedenfor punkt 6 om ægtefællers fordeling af den bundne  \r\n\r\n opsparing. Der skal betales 8 pct. i bunden opsparing af den del af den  \r\n\r\n skattepligtige indkomst, der overstiger 150.000 kr. Den skattepligtige  \r\n\r\n indkomst afrundes nedad til nærmeste kronebeløb, der kan deles med 100, før  \r\n\r\n den bundne opsparing beregnes. </P>  \r\n\r\n<P>Beregningsmetoden er vist i nedenstående eksempel: </P>  \r\n\r\n<PRE>  \r\n\r\n Skattepligtig indkomst        250.087 kr.  \r\n\r\n Afrundet til                  250.000 kr.  \r\n\r\n Bundfradrag                  -150.000 kr.  \r\n\r\n                              ------------------  \r\n\r\n Beregningsgrundlag            100.000 kr.  \r\n\r\n                              ------------------  \r\n\r\n Bunden opsparin                 8.000 kr.  \r\n\r\n                              ------------------  \r\n\r\n</PRE>  \r\n\r\n<P CLASS=PUNKT> <B>6.</B> For ægtefæller beregnes den bundne opsparing efter  \r\n\r\n lovens § 2, stk. 2, på en særlig måde. Disse særlige regler gælder kun  \r\n\r\n ægtefæller, der har været skattemæssigt samlevende i hele indkomståret 1984,  \r\n\r\n medens opsparingen for andre ægtefæller beregnes som nævnt i pkt. 5. De  \r\n\r\n særlige regler gælder således også for ægtefæller, der har ophævet samlivet i  \r\n\r\n 1984 uden at være blevet skilt eller separeret. Reglerne bygger på  \r\n\r\n bestemmelserne i kildeskattelovens § 26 om opdeling af den skattepligtige  \r\n\r\n indkomst i arbejdsindkomst og formueindkomst. </P>  \r\n\r\n<P>Arbejdsindkomsten opgøres for hver ægtefælle for sig. </P>  \r\n\r\n<P>Herefter opgøres ægtefællernes samlede nettoformueindkomst. Ved  \r\n\r\n nettoformueindkomst forstås, at de negative formueindkomster (renteudgifter  \r\n\r\n m.v.) trækkes fra de positive formueindkomster (renteindtægter m.v.). Hvis  \r\n\r\n den samlede nettoformueindkomst er positiv, tillægges den ved opgørelsen af  \r\n\r\n beregningsgrundlaget den laveste arbejdsindkomst. Hvis den samlede  \r\n\r\n nettoformueindkomst derimod er negativ, fradrages den i den højeste  \r\n\r\n arbejdsindkomst. </P>  \r\n\r\n<P>Hvis tillægget af en positiv nettoformueindkomst medfører, at ægtefællen  \r\n\r\n med den laveste arbejdsindkomst får et beregningsgrundlag, der overstiger  \r\n\r\n bundfradraget på 150.000 kr., skal det overskydende beløb i stedet tillægges  \r\n\r\n den anden ægtefælles arbejdsindkomst. På tilsvarende måde sker der en  \r\n\r\n overførsel af formueindkomst, hvis fradraget af en negativ formueindkomst  \r\n\r\n medfører, at ægtefællen med den højeste arbejdsindkomst får et  \r\n\r\n beregningsgrundlag, der er mindre end 150.000 kr. Hvis begge ægtefæller har  \r\n\r\n arbejdsindkomst på over 150.000 kr., tillægges hele den positive  \r\n\r\n formueindkomst hos den ægtefælle, der har den laveste arbejdsindkomst. Hvis  \r\n\r\n begge ægtefæller har lige store arbejdsindkomster, fordeles  \r\n\r\n nettoformueindkomsten ligeligt imellem dem. </P>  \r\n\r\n<P>Hvis en ægtefælle har negativ arbejdsindkomst eller negativ særlig  \r\n\r\n indkomst, der er overført til fradrag i positiv almindelig indkomst,  \r\n\r\n fradrages den i nettoformueindkomsten, som beskrevet ovenfor, jfr.  \r\n\r\n kildeskattelovens § 26, stk. 2. Hvis en ægtefælle har overført et underskud i  \r\n\r\n den skattepligtige indkomst til den anden ægtefælle, eller hvis en ægtefælle  \r\n\r\n har overført et underskud fra et tidligere indkomstår til indkomståret 1984  \r\n\r\n efter ligningslovens § 15, skal disse underskud ligeledes, jfr.  \r\n\r\n kildeskattelovens § 26, stk. 2, fradrages i nettoformueindkomsten. </P>  \r\n\r\n<P>Beregningsgrundlaget for hver ægtefælle består således af  \r\n\r\n arbejdsindkomsten reguleret som nævnt med ægtefællernes positive eller  \r\n\r\n negative nettoformueindkomst og nedsat med det nævnte bundfradrag på 150.000  \r\n\r\n kr. </P>  \r\n\r\n<P>Herefter beregnes ægtefællernes samlede opsparingsbeløb med 8 pct. af  \r\n\r\n ægtefællernes samlede beregningsgrundlag efter bundfradrag. </P>  \r\n\r\n<P>Når ægtefællernes samlede bundne opsparing er beregnet, fordeles beløbet  \r\n\r\n mellem dem efter forholdet mellem deres skattepligtige indkomster for 1984  \r\n\r\n nedsat med 150.000 kr. for hver ægtefælle. </P>  \r\n\r\n<P>Den nævnte fordeling af nettoformueindkomst mellem ægtefællerne foretages  \r\n\r\n også, selv om en af ægtefællerne er over 67 år og derfor er fritaget for at  \r\n\r\n betale bunden opsparing. Den bundne opsparing, der fordeles til ægtefællen  \r\n\r\n over 67 år, skal blot ikke indbetales. </P>  \r\n\r\n<P>Det samme gælder, hvis en af ægtefællerne er afgået ved døden i 1985, og  \r\n\r\n de to ægtefæller var samlevende i hele indkomståret 1984. Dette gælder også,  \r\n\r\n hvis en af ægtefællernes fulde skattepligt er ophørt i 1985. </P>  \r\n\r\n<P>Hvis begge ægtefæller har en skattepligtig indkomst på 150.000 kr. eller  \r\n\r\n derunder, skal en beregnet bunden opsparing efter § 1 i bekendtgørelse om  \r\n\r\n bunden opsparing indbetales af den ægtefælle, der har den højeste  \r\n\r\n skattepligtige indkomst. Denne situation kan forekomme som følge af den  \r\n\r\n særlige regel for fordeling af ægtefællers formueindkomst, jfr. ovenfor. </P>  \r\n\r\n<P CLASS=PUNKT> <B>7.</B> De særlige ægtefælleregler illustreres i  \r\n\r\n nedenstående eksempler: </P>  \r\n\r\n<P>Eksempel 1: </P>  \r\n\r\n<PRE>  \r\n\r\n Beregning                         Æ 1                 Æ 2  \r\n\r\n Arbejdsindkomst...............     300.000 kr.         150.000 kr.  \r\n\r\n Formueindkomst................     -50.000 kr.           5.000 kr.  \r\n\r\n                                   ----------------------------------  \r\n\r\n Skattepligtig indkomst i 1984.     250.000 kr.         155.000 kr.  \r\n\r\n                                   ----------------------------------  \r\n\r\n Negativ nettoformueindkomst for  \r\n\r\n ægteparret fradrages i Æ 1's  \r\n\r\n arbejdsindkomst...............     -45.000 kr.  \r\n\r\n                                   -----------  \r\n\r\n                                    255.000 kr.         150.000 kr.  \r\n\r\n Bundfradrag...................    -150.000 kr.        -150.000 kr.  \r\n\r\n                                   ----------------------------------  \r\n\r\n Beregningsgrundlag............     105.000 kr.               0 kr.  \r\n\r\n Bunden opsparing (8 pct.).....       8.400 kr.               0 kr.  \r\n\r\n --------------------------------------------------------------------  \r\n\r\n Fordeling.....................     250.000 kr.         155.000 kr.  \r\n\r\n                                   -150.000 kr.        -150.000 kr.  \r\n\r\n                                   ----------------------------------  \r\n\r\n                                    100.000 kr.           5.000 kr.  \r\n\r\n                                   ----------------------------------  \r\n\r\n             100.000  \r\n\r\n Æ 1 betaler -----  \r\n\r\n             105.000  \r\n\r\n af 8.400 kr.                      8.000 kr.  \r\n\r\n              5.000  \r\n\r\n Æ 2 betaler -----  \r\n\r\n             105.000  \r\n\r\n af 8.400 kr.                                     400 kr.  \r\n\r\n Eksempel 2:  \r\n\r\n Beregning                      Æ 1          Æ 2  \r\n\r\n Arbejdsindkomst...............     300.000 kr.         100.000 kr.  \r\n\r\n Formueindkomst................      20.000 kr.          10.000 kr.  \r\n\r\n                                   ----------------------------------  \r\n\r\n Skattepligtig indkomst i 1984.     320.000 kr.         110.000 kr.  \r\n\r\n                                   ----------------------------------  \r\n\r\n Positiv nettoformueindkomst  \r\n\r\n for ægteparret lægges til Æ 2's  \r\n\r\n arbejdsindkomst...............                          30.000 kr.  \r\n\r\n                                                       --------------  \r\n\r\n                                    300.000 kr.         130.000 kr.  \r\n\r\n Bundfradrag...................    -150.000 kr.        -150.000 kr.  \r\n\r\n                                   ----------------------------------  \r\n\r\n Beregningsgrundlag............     150.000 kr.               0 kr.  \r\n\r\n Bunden opsparing (8 pct.).....      12.000 kr.               0 kr.  \r\n\r\n --------------------------------------------------------------------  \r\n\r\n Fordeling.....................     320.000 kr.         110.000 kr.  \r\n\r\n                                   -150.000 kr.        -150.000 kr.  \r\n\r\n                                   ----------------------------------  \r\n\r\n                                    170.000 kr.               0 kr.  \r\n\r\n                                   ----------------------------------  \r\n\r\n Den bundne opsparing betales fuldt ud af Æ 1.  \r\n\r\n Eksempel 3:  \r\n\r\n Beregning                      Æ 1          Æ 2  \r\n\r\n Arbejdsindkomst...............     200.000 kr.         180.000 kr.  \r\n\r\n Formueindkomst................     -70.000 kr.               0 kr.  \r\n\r\n                                   ----------------------------------  \r\n\r\n Skattepligtig indkomst i 1984.     130.000 kr.         180.000 kr.  \r\n\r\n                                   ----------------------------------  \r\n\r\n Negativ nettoformueindkomst for  \r\n\r\n ægteparret fordeles som fradrag i  \r\n\r\n deres arbejdsindkomster.......     -50.000 kr.         -20.000 kr.  \r\n\r\n                                   ----------------------------------  \r\n\r\n                                    150.000 kr.         160.000 kr.  \r\n\r\n Bundfradrag...................    -150.000 kr.        -150.000 kr.  \r\n\r\n                                   ----------------------------------  \r\n\r\n Beregningsgrundlag............           0 kr.          10.000 kr.  \r\n\r\n Bunden opsparing (8 pct.).....           0 kr.             800 kr.  \r\n\r\n --------------------------------------------------------------------  \r\n\r\n Fordeling.....................     130.000 kr.         180.000 kr.  \r\n\r\n                                   -150.000 kr.        -150.000 kr.  \r\n\r\n                                   ----------------------------------  \r\n\r\n                                          0 kr.          30.000 kr.  \r\n\r\n                                   ----------------------------------  \r\n\r\n Den bundne opsparing betales fuldt ud af Æ 2.  \r\n\r\n Eksempel 4:  \r\n\r\n Beregning                      Æ 1          Æ 2  \r\n\r\n Arbejdsindkomst...............     400.000 kr.         100.000 kr.  \r\n\r\n Formueindkomst................      10.000 kr.         100.000 kr.  \r\n\r\n                                   ----------------------------------  \r\n\r\n Skattepligtig indkomst i 1984.     410.000 kr.         200.000 kr.  \r\n\r\n                                   ----------------------------------  \r\n\r\n Positiv nettoformueindkomst for  \r\n\r\n ægteparret fordeles som tillæg til  \r\n\r\n deres arbejdsindkomster.......      60.000 kr.          50.000 kr.  \r\n\r\n                                   ----------------------------------  \r\n\r\n                                    460.000 kr.         150.000 kr.  \r\n\r\n Bundfradrag...................    -150.000 kr.        -150.000 kr.  \r\n\r\n                                   ----------------------------------  \r\n\r\n Beregningsgrundlag............     310.000 kr.               0 kr.  \r\n\r\n Bunden opsparing (8 pct.).....      24.800 kr.               0 kr.  \r\n\r\n --------------------------------------------------------------------  \r\n\r\n Fordeling.....................     410.000 kr.         200.000 kr.  \r\n\r\n                                   -150.000 kr.        -150.000 kr.  \r\n\r\n                                   ----------------------------------  \r\n\r\n                                    260.000 kr.          50.000 kr.  \r\n\r\n                                   ----------------------------------  \r\n\r\n             260.000  \r\n\r\n Æ 1 betaler -----  \r\n\r\n             310.000  \r\n\r\n af 24.800 kr.                    20.800 kr.  \r\n\r\n              50.000  \r\n\r\n Æ 2 betaler -----  \r\n\r\n             310.000  \r\n\r\n af 24.800 kr.                                  4.000 kr.  \r\n\r\n Eksempel 5:  \r\n\r\n Beregning                      Æ 1          Æ 2  \r\n\r\n Arbejdsindkomst...............     200.000 kr.         220.000 kr.  \r\n\r\n Formueindkomst................      -5.000 kr.          20.000 kr.  \r\n\r\n                                   ----------------------------------  \r\n\r\n Skattepligtig indkomst i 1984.     195.000 kr.         240.000 kr.  \r\n\r\n                                   ----------------------------------  \r\n\r\n Positiv nettoformueindkomst for  \r\n\r\n ægteparret lægges til i Æ 1's  \r\n\r\n arbejdsindkomst...............      15.000 kr.  \r\n\r\n                                   -----------  \r\n\r\n                                    215.000 kr.         220.000 kr.  \r\n\r\n Bundfradrag...................    -150.000 kr.        -150.000 kr.  \r\n\r\n                                   ----------------------------------  \r\n\r\n Beregningsgrundlag............      65.000 kr.          70.000 kr.  \r\n\r\n Bunden opsparing (8 pct.)...         5.200 kr.           5.600 kr.  \r\n\r\n --------------------------------------------------------------------  \r\n\r\n Fordeling.....................     195.000 kr.         240.000 kr.  \r\n\r\n                                   -150.000 kr.        -150.000 kr.  \r\n\r\n                                   ----------------------------------  \r\n\r\n                                     45.000 kr.          90.000 kr.  \r\n\r\n                                   ----------------------------------  \r\n\r\n              45.000  \r\n\r\n Æ 1 betaler -----  \r\n\r\n             135.000  \r\n\r\n af 10.800 kr.                     3.600 kr.  \r\n\r\n              90.000  \r\n\r\n Æ 2 betaler -----  \r\n\r\n             135.000  \r\n\r\n af 10.800 kr.                                  7.200 kr.  \r\n\r\n</PRE>  \r\n\r\n<P CLASS=PUNKT> <B>8.</B> Hvis en ægtefælle er afgået ved døden i 1984, og  \r\n\r\n den anden ægtefælle beskattes efter reglerne i kildeskattelovens § 13 om  \r\n\r\n uskiftet bo m.v., beregnes den bundne opsparing kun på grundlag af den  \r\n\r\n ansættelse, der indeholder den længstlevende ægtefælles indkomst. </P>  \r\n\r\n<P CLASS=PUNKT> <B>9.</B> Ved beregning af den bundne opsparing gives der  \r\n\r\n efter lovens § 2, stk. 3-4, et fradrag i beregningsgrundlaget på 6.000 kr.  \r\n\r\n for hvert barn, der ikke var fyldt 16 år inden den 1. januar 1985. Der gives  \r\n\r\n kun fradrag for børn, der er født inden 1. januar 1985. </P>  \r\n\r\n<P>Fradraget gives til den af forældrene, som havde forældremyndigheden over  \r\n\r\n barnet den 1. januar 1985, og som havde barnet hos sig. Begge betingelser  \r\n\r\n skal være opfyldt. </P>  \r\n\r\n<P>Hvis ingen af forældrene opfylder begge betingelser, gives fradraget til  \r\n\r\n den af dem, som havde barnet hos sig den 1. januar 1985. </P>  \r\n\r\n<P>Betingelsen om at have barnet hos sig indebærer, at den pågældende skal  \r\n\r\n have haft barnet i sit hjem, således at det også må anses for barnets hjem.  \r\n\r\n Midlertidigt fravær fra hjemmet, f.eks. som følge af ophold på kostskole  \r\n\r\n eller sygehus er ikke til hinder for, at fradraget gives. </P>  \r\n\r\n<P>Hvis begge forældre opfylder betingelserne om at have såvel  \r\n\r\n forældremyndigheden over barnet som barnet hos sig, fordeles fradraget  \r\n\r\n forholdsmæssigt mellem forældrene efter deres beregningsgrundlag, jfr.  \r\n\r\n ovenfor punkt 5-6. </P>  \r\n\r\n<P>Reglen om fradrag for børn er illustreret i nedenstående eksempel: </P>  \r\n\r\n<P>Eksempel: </P>  \r\n\r\n<PRE>  \r\n\r\n Beregning                      Æ 1          Æ 2  \r\n\r\n Beregningsgrundlag............     200.000 kr.         300.000 kr.  \r\n\r\n Børnefradrag for 1 barn fordeles mellem forældrene  \r\n\r\n         200.000  \r\n\r\n Æ 1 får -----  \r\n\r\n         500.000  \r\n\r\n af 6.000 kr.                   2.400 kr.  \r\n\r\n         300.000  \r\n\r\n Æ 2 får -----  \r\n\r\n         500.000  \r\n\r\n af 6.000 kr.                                   3.600 kr.  \r\n\r\n</PRE>  \r\n\r\n<P CLASS=PUNKT> <B>10.</B> Hvis indkomståret 1984 for en skattepligtig udgør  \r\n\r\n en kortere periode end et år, omregnes den skattepligtige indkomst efter  \r\n\r\n lovens § 2, stk. 5, således, at den kommer til at svare til et helt års  \r\n\r\n indkomst, jfr. reglerne i kildeskattelovens § 22, stk. 2, og § 35, stk. 3.  \r\n\r\n Den bundne opsparing beregnes herefter på dette omregnede grundlag. Den  \r\n\r\n skattepligtige skal dog kun indbetale en bunden opsparing svarende til  \r\n\r\n forholdet mellem den faktiske indkomst og den beregnede helårsindkomst. Denne  \r\n\r\n regel tager sigte på personer, som er blevet fuldt skattepligtige i løbet af  \r\n\r\n indkomståret 1984. </P>  \r\n\r\n<P CLASS=PUNKT> <B>11.</B> Hvis der foretages ændringer i en skattepligtigs  \r\n\r\n ansættelse, ændres beregningsgrundlaget for den bundne opsparing tilsvarende.  \r\n\r\n Der kan være tale om såvel forhøjelser som nedsættelser (eventuelt bortfald)  \r\n\r\n af den bundne opsparing. Forhøjelser af den bundne opsparing opkræves efter §  \r\n\r\n 3 i bekendtgørelse om bunden opsparing i en rate, der tidligst har  \r\n\r\n forfaldsdato den 1. januar 1986. Den bundne opsparing opkræves efter  \r\n\r\n bekendtgørelsens § 2 ikke, hvis en forhøjelse af en ansættelse medfører et  \r\n\r\n opsparingsbeløb, der er mindre end 200 kr. Hvis en ansættelse nedsættes,  \r\n\r\n efter at den bundne opsparing er helt eller delvist indbetalt, tilbagebetales  \r\n\r\n den i overensstemmelse hermed. </P>  \r\n\r\n<P>D. Indbetaling af bunden opsparing </P>  \r\n\r\n<P CLASS=PUNKT> <B>12.</B> Efter lovens § 3 skal den bundne opsparing  \r\n\r\n indbetales til statsskattedirektoratet. Statsskattedirektoratet udsender  \r\n\r\n opkrævninger til de opsparingspligtige. Hvis den samlede bundne opsparing er  \r\n\r\n under 200 kr., opkræves den dog ikke. Ørebeløb opkræves heller ikke. </P>  \r\n\r\n<P CLASS=PUNKT> <B>13.</B> Opsparingen skal foretages i fire lige store  \r\n\r\n rater, der forfalder den 1. i hver af månederne september, oktober, november  \r\n\r\n og december 1985. Sidste rettidige indbetalingsdag er henholdsvis 20.  \r\n\r\n september, 21. oktober, 20. november og 20. december. Hvis beløbene  \r\n\r\n indbetales for sent, skal den opsparingspligtige betale en rente på 1 pct.  \r\n\r\n pr. påbegyndt måned regnet fra den nævnte forfaldsdag. Disse renter tilfalder  \r\n\r\n statskassen og kan ikke fradrages ved opgørelsen af den skattepligtige  \r\n\r\n indkomst. </P>  \r\n\r\n<P CLASS=PUNKT> <B>14.</B> Efter lovens § 5 kan den opsparingspligtige ikke  \r\n\r\n råde over de bundne beløb i bindingsperioden. De bundne beløb kan ikke gøres  \r\n\r\n til genstand for udlæg, og den opsparingspligtige kan ikke kræve beløbene  \r\n\r\n udbetalt. </P>  \r\n\r\n<P>De bundne beløb skal i bindingsperioden ikke medregnes til den  \r\n\r\n skattepligtige formue. Den bundne opsparing forrentes ikke. </P>  \r\n\r\n<P>E. Tilbagebetaling af bunden opsparing </P>  \r\n\r\n<P CLASS=PUNKT> <B>15.</B> Efter lovens § 4, stk. 1, tilbagebetales den  \r\n\r\n bundne opsparing i tre rater den 1. juli i hvert af årene 1990, 1991 og 1992.  \r\n\r\n Den bundne opsparing tilbagebetales i tre lige store rater. Hvis der ved en  \r\n\r\n udbetalingstermin kun er 500 kr. eller derunder tilbage af en  \r\n\r\n opsparingspligtigs bundne opsparing, tilbagebetales hele restbeløbet. </P>  \r\n\r\n<P CLASS=PUNKT> <B>16.</B> Tilbagebetaling før tiden kan kun ske, hvis den  \r\n\r\n opsparingspligtiges skattepligt efter kildeskattelovens § 1 ophører, ved den  \r\n\r\n opsparingspligtiges konkurs eller, hvis den opsparingspligtige fylder 67 år.  \r\n\r\n Hvis den opsparingspligtige fylder 67 år før 1. september 1986, kan den  \r\n\r\n bundne opsparing dog først udbetales på denne dato. Der kan ikke ske  \r\n\r\n tilbagebetaling af bunden opsparing som følge af gældssanering efter  \r\n\r\n konkurslovens afsnit IV. </P>  \r\n\r\n<P>Hvis skattepligtsophør skyldes dødsfald, tilbagebetales den bundne  \r\n\r\n opsparing til boet efter den pågældende opsparingspligtige. Tilbagebetalingen  \r\n\r\n sker til ægtefællen, hvis denne overtager den afdødes bo til hensidden i  \r\n\r\n uskiftet bo. Ved konkurs sker tilbagebetalingen til konkursboet. </P>  \r\n\r\n<P>Tilbagebetalingen til de opsparingspligtige, der fylder 67 år i  \r\n\r\n bindingsperioden, sker automatisk. I de øvrige tilfælde skal der ske  \r\n\r\n henvendelse til amtsskatteinspektoratet, i Københavns og Frederiksberg  \r\n\r\n kommuner dog de pågældende skattedirektorater. </P>  \r\n\r\n<P>Hvis der er opkrævet for meget bunden opsparing, tilbagebetales det  \r\n\r\n overskydende beløb. Ved tilbagebetalinger efter den 1. juni 1986 forrentes  \r\n\r\n beløbet efter § 4 i bekendtgørelse om bunden opsparing fra og med denne dato  \r\n\r\n med 1 pct. pr. påbegyndt måned. Disse renter er ikke indkomstskattepligtige.  \r\n\r\n Rentebeløb på 50 kr. og derunder udbetales dog ikke. </P>  \r\n\r\n<P>Der er ikke herudover hjemmel til at tilbagebetale den bundne opsparing  \r\n\r\n før tiden. </P>  \r\n\r\n<P>F. Dispensationsadgang </P>  \r\n\r\n<P CLASS=PUNKT> <B>17.</B> Efter lovens § 6 kan en opsparingspligtig helt  \r\n\r\n eller delvist fritages for at foretage bunden opsparing, når en væsentlig  \r\n\r\n indtægtsnedgang eller andre særlige omstændigheder taler derfor. </P>  \r\n\r\n<P>Det må bero på en konkret vurdering, i hvilke tilfælde lempelse kan  \r\n\r\n bevilges. Som almindeligt princip kan lempelse kun forventes, når betalingen  \r\n\r\n af den bundne opsparing vil bringe den opsparingspligtiges og dennes  \r\n\r\n husstands økonomi i alvorlig fare. </P>  \r\n\r\n<P>Dette vil navnlig være tilfældet, når der er sket væsentlig  \r\n\r\n indtægtsnedgang i særlige tilfælde som f.eks. erhvervsophør på grund af alder  \r\n\r\n eller invaliditet, overgang til efterløn samt væsentlig indtægtsnedgang på  \r\n\r\n grund af sygdom, arbejdsløshed og aftjening af værnepligt m.v. </P>  \r\n\r\n<P>Den skattepligtige indkomst i 1984 kan være uforholdsmæssig høj p.g.a. en  \r\n\r\n engangsindtægt, medens den skattepligtige indkomst i 1985 er modsvarende lav.  \r\n\r\n</P>  \r\n\r\n<P>Det forhold, at en skattepligtig har svingende indkomst eller  \r\n\r\n engangsindtægter i 1984, kan dog ikke i sig selv give anledning til  \r\n\r\n dispensation. </P>  \r\n\r\n<P>Det vil være en betingelse for at opnå lempelse, at den løbende indtægt i  \r\n\r\n 1985 ikke levner plads til at foretage den bundne opsparing. </P>  \r\n\r\n<P>Det vil også være en forudsætning for lempelse, at der ikke foreligger  \r\n\r\n formue, som gør det muligt at opfylde opsparingspligten. Der kan dog ses bort  \r\n\r\n fra formuegenstande, der hverken kan sælges eller belånes. </P>  \r\n\r\n<P>Der kan efter dispensationsbestemmelsen også ydes henstand med betaling af  \r\n\r\n en bunden opsparing. Selv om der er ydet henstand, skal der betales  \r\n\r\n morarenter af beløbet. </P>  \r\n\r\n<P>Det er en betingelse for at yde henstand, at der er økonomisk trang hos  \r\n\r\n den opsparingspligtige. Ved afgørelsen tager man særlig hensyn til den  \r\n\r\n pågældendes likviditet. </P>  \r\n\r\n<P CLASS=PUNKT> <B>18.</B> Ansøgning om hel eller delvis fritagelse for at  \r\n\r\n foretage bunden opsparing skal sendes til amtsskatteinspektoratet. I  \r\n\r\n Københavns og Frederiksberg kommuner skal ansøgningen dog sendes til  \r\n\r\n skattedirektoratet. Det er ikke tanken, at amtsskatteinspektoratet i  \r\n\r\n almindelighed skal indhente udtalelse over ansøgningen fra kommunen. </P>  \r\n\r\n<P>Dispensationsansøgninger kan behandles allerede før, den bundne opsparing  \r\n\r\n er beregnet eller opkrævet. Denne adgang til fremrykket sagsbehandling gælder  \r\n\r\n kun ved ansøgning om dispensation fra bunden opsparing. </P>  \r\n\r\n<P>Amtsskatteinspektoraternes og skattedirektoraternes afgørelser kan  \r\n\r\n påklages til statsskattedirektoratet inden fire uger efter, at den  \r\n\r\n skattepligtige har modtaget meddelelse om afgørelsen. Statsskattedirektoratet  \r\n\r\n kan dog behandle en klage, selv om den er indkommet senere, hvis det skønnes,  \r\n\r\n at der foreligger undskyldende omstændigheder. </P>  \r\n\r\n<P>Det er ikke herudover muligt at indbringe afgørelser efter lovens § 6 for  \r\n\r\n andre administrative myndigheder. </P>  \r\n\r\n<P>G. Klageadgang og inddrivelse </P>  \r\n\r\n<P CLASS=PUNKT> <B>19.</B> Efter lovens § 7 kan den skattepligtige klage til  \r\n\r\n skatterådet over beregningen af den bundne opsparing. </P>  \r\n\r\n<P>Klager kan omfatte den talmæssige opgørelse af den bundne opsparing og  \r\n\r\n eventuelt manglende fradrag for børn i beregningsgrundlaget. Klager over  \r\n\r\n indkomstansættelsen for 1984, som danner grundlag for beregningen af den  \r\n\r\n bundne opsparing, følger derimod skattestyrelseslovens almindelige regler om  \r\n\r\n klager over indkomstansættelsen. </P>  \r\n\r\n<P>Skatterådenes afgørelser om beregning af bunden opsparing kan påklages til  \r\n\r\n landsskatteretten og derfra videre til domstolene efter samme regler som for  \r\n\r\n klage over indkomstansættelserne. </P>  \r\n\r\n<P CLASS=PUNKT> <B>20.</B> Hvis en bunden opsparing ikke indbetales  \r\n\r\n rettidigt, kan den efter lovens § 8 inddrives ved udlæg af de kommunale  \r\n\r\n pantefogeder. </P>  \r\n\r\n<P>En ægtefælle hæfter efter lovens § 8, stk. 2, subsidiært for bunden  \r\n\r\n opsparing. Det er dog en betingelse for denne hæftelse, at ægtefællerne var  \r\n\r\n samlevende i hele indkomståret 1984. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 4. juli 1985  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ Hanne Søgaard Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/1985"
        },
        {
            "displayName": "Accession",
            "displayValue": "C19850007009"
        },
        {
            "displayName": "Entydig dokumentidentifikation",
            "displayValue": "CM020872"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "04/07/1985"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, Skd. 530-1003-400"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}