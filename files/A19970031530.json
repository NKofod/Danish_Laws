{
    "id": 84779,
    "title": "Lov om en rejsegarantifond ",
    "documentTypeId": "10",
    "isSagsforlobPeriodValid": false,
    "shortName": "LOV nr 315 af 14/05/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Lovens anvendelsesområde og definitioner</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Fondens bistand til kunder og fondens regreskrav</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Arrangørers og formidleres anmeldelse og registrering i  \r\n\r\n fonden,</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Fondens bestyrelse, vedtægter og beføjelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Slettelse af registrering og krav om forhøjet  \r\n\r\n garantistillelse</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Lovens internationale anvendelsesområde m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Ministerens beføjelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Straffe- og ikrafttrædelsesbestemmelser m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om en rejsegarantifond </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens anvendelsesområde og definitioner  \r\n\r\n</I> </P>  \r\n\r\n<P>Fonden </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Rejsegarantifonden er en privat selvejende  \r\n\r\n institution, der skal yde kunder bistand. Fonden yder bistand i henhold til  \r\n\r\n §§ 5 og 6, når en kunde har indgået aftale om et rejsearrangement med en  \r\n\r\n registreringspligtig arrangør eller formidler for en udenlandsk arrangør, jf.  \r\n\r\n dog § 21. </P>  \r\n\r\n<P> <I>Rejsearrangement og flycharterrejse</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved et rejsearrangement forstås: </P>  \r\n\r\n<UL CLASS=PLAIN-LIST>  \r\n\r\n<LI>1) En pakkerejse, som består af en kombination af mindst to af følgende  \r\n\r\n elementer, såfremt de af arrangøren udbydes samlet eller har været udbudt på  \r\n\r\n forhånd og sælges samlet, og såfremt den samlede ydelse har en varighed på  \r\n\r\n over 24 timer eller omfatter overnatning: </LI>  \r\n\r\n<LI>a) Transport. </LI>  \r\n\r\n<LI>b) Indkvartering. </LI>  \r\n\r\n<LI>c) Anden turistmæssig ydelse, der ikke er direkte knyttet til transport  \r\n\r\n eller indkvartering, men som udgør en væsentlig del af pakkerejsen. </LI>  \r\n\r\n<LI>2) En ydelse, der omfatter transport og indkvartering, som er aftalt med  \r\n\r\n samme arrangør eller formidler, men som ikke er omfattet af nr. 1. </LI>  \r\n\r\n<LI>3) Transport og anden turistmæssig ydelse, som ikke har en varighed over  \r\n\r\n 24 timer, men har en samlet pris på over 1.000 kr. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Særskilt fakturering af de i stk. 1 nævnte  \r\n\r\n elementer medfører ikke, at kombinationen af disse falder uden for loven.  \r\n\r\n</P>  \r\n\r\n<P CLASS=STK> <I>Stk. 3. </I> Ved en flycharterrejse forstås et  \r\n\r\n rejsearrangement, hvor transporten foregår med fly, og som udbydes efter et  \r\n\r\n forud fastlagt program med mindst 30 rejser pr. afgang. </P>  \r\n\r\n<P> <I>Arrangør og formidler</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Som arrangør anses enhver, der i eget navn til  \r\n\r\n kunder udbyder eller sælger rejsearrangementer direkte eller gennem en  \r\n\r\n formidler, medmindre denne virksomhed alene udøves lejlighedsvis. </P>  \r\n\r\n<P CLASS=STK> <I>Stk. 2. </I> Som formidler anses enhver, der udbyder eller  \r\n\r\n sælger et rejsearrangement i arrangørens navn. </P>  \r\n\r\n<P> <I>Kunde</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Som kunde anses enhver, der køber, eller i hvis  \r\n\r\n navn der købes et rejsearrangement. Overdrager kunden rejsearrangementet,  \r\n\r\n anses tillige den, der får overdraget rejsearrangementet, som kunde. Den, der  \r\n\r\n køber et rejsearrangement med henblik på erhvervsmæssigt videresalg, anses  \r\n\r\n dog ikke som kunde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fondens bistand til kunder og fondens  \r\n\r\n regreskrav </I> </P>  \r\n\r\n<P>Dækningsområde </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Når en kunde har indgået en aftale om et  \r\n\r\n rejsearrangement, kan kunden få beløb, der er erlagt som betaling for et  \r\n\r\n arrangement, godtgjort af fonden, hvis arrangørens økonomiske forhold har  \r\n\r\n medført, at et rejsearrangement ikke kan påbegyndes. Hvis rejsearrangementet  \r\n\r\n af samme grund afbrydes, kan kunden kræve godtgørelse fra fonden for den del  \r\n\r\n af vederlaget, som svarer til de ydelser, der ikke er opfyldt over for  \r\n\r\n kunden. </P>  \r\n\r\n<P CLASS=STK> <I>Stk. 2. </I> Medfører en arrangørs økonomiske forhold, at  \r\n\r\n der ikke er sikret kunden passende hjemtransport, skal fonden inden rimelig  \r\n\r\n tid sørge herfor. </P>  \r\n\r\n<P CLASS=STK> <I>Stk. 3. </I> Medfører en arrangørs økonomiske forhold, at  \r\n\r\n der ikke er sikret kunden passende overnatningsmuligheder samt andre  \r\n\r\n væsentlige fornødenheder, skal fonden sørge herfor eller yde en rimelig  \r\n\r\n godtgørelse. </P>  \r\n\r\n<P CLASS=STK> <I>Stk. 4. </I> Fonden kan endvidere yde kunden en rimelig  \r\n\r\n godtgørelse for tab, der skyldes en arrangørs økonomiske forhold. </P>  \r\n\r\n<P CLASS=STK> <I>Stk. 5. </I> Fonden kan yde en godtgørelse til en formidler,  \r\n\r\n der som følge af en arrangørs økonomiske forhold har opfyldt kundens krav,  \r\n\r\n jf. § 28, stk. 1, i lov om pakkerejser. </P>  \r\n\r\n<P CLASS=STK> <I>Stk. 6. </I> Fonden kan medvirke til, at rejsearrangementer  \r\n\r\n gennemføres, såfremt fonden skønner, at den derved vil opnå en væsentlig  \r\n\r\n økonomisk besparelse. </P>  \r\n\r\n<P> <I>Frist for fremsættelse af krav</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Anmodning fra kunden om godtgørelse i henhold  \r\n\r\n til § 5 skal fremsættes over for fonden inden rimelig tid, dog senest 1 år  \r\n\r\n efter, at rejsen er afsluttet eller det er åbenbart, at rejsen ikke vil blive  \r\n\r\n gennemført. </P>  \r\n\r\n<P> <I>Regreskrav m.v.</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Fonden indtræder i kundens krav, i det omfang  \r\n\r\n den har fyldestgjort disse. Fonden har ret til at få de udgifter, som den har  \r\n\r\n afholdt i forbindelse med hjemtransport og anden bistand, jf. § 5, stk. 2-5,  \r\n\r\n godtgjort. </P>  \r\n\r\n<P CLASS=STK> <I>Stk. 2. </I> Fonden indtræder dog kun i kundens krav imod en  \r\n\r\n formidler, såfremt denne har pådraget sig ansvar over for kunden på andet  \r\n\r\n grundlag end § 28, stk. 1, i lov om pakkerejser. </P>  \r\n\r\n<P CLASS=STK> <I>Stk. 3. </I> Såfremt vederlaget for et rejsearrangement  \r\n\r\n dækkes helt eller delvis ved lån indrømmet kunden af en tredjemand på  \r\n\r\n grundlag af en aftale herom mellem denne og arrangøren eller formidleren for  \r\n\r\n en udenlandsk arrangør, indtræder fonden i kundens krav efter  \r\n\r\n kreditaftaleloven, i det omfang fonden har fyldestgjort disse. </P>  \r\n\r\n<P CLASS=STK> <I>Stk. 4. </I> Fonden kan, i det omfang den har ydet kunder  \r\n\r\n godtgørelse, hjemtransport eller anden bistand, søge sig fyldestgjort i det  \r\n\r\n garantibeløb, der er stillet af formidleren for en udenlandsk arrangør, jf. §  \r\n\r\n 8, stk. 3. Er garanti ikke stillet af formidleren, hæfter denne for et beløb  \r\n\r\n svarende til det beløb, der burde være stillet i garanti. </P>  \r\n\r\n<P CLASS=STK> <I>Stk. 5. </I> Enhver, der formidler rejsearrangementer for en  \r\n\r\n registreringspligtig arrangør, der i strid med bestemmelsen i § 8, stk. 3,  \r\n\r\n ikke har stillet garanti, er ansvarlig for det beløb, der burde være stillet  \r\n\r\n i garanti. </P>  \r\n\r\n<P CLASS=STK> <I>Stk. 6. </I> Den, der til en arrangør har solgt et  \r\n\r\n rejsearrangement med henblik på videresalg, hæfter over for fonden for  \r\n\r\n gennemførelsen af rejsearrangementet, såfremt den pågældende indså eller  \r\n\r\n burde have indset, at der kunne være risiko for, at arrangøren ikke ville  \r\n\r\n kunne gennemføre arrangementet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Arrangørers og formidleres anmeldelse og  \r\n\r\n registrering i fonden, </I> </P>  \r\n\r\n garantistillelse og betaling af bidrag  \r\n\r\n<P>Anmeldelse, registrering og garantistillelse </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Arrangører og formidlere for udenlandske  \r\n\r\n arrangører skal foretage anmeldelse til Rejsegarantifonden, som registrerer  \r\n\r\n og underretter de pågældende om optagelsen i registeret. </P>  \r\n\r\n<P CLASS=STK> <I>Stk. 2. </I> Arrangører og formidlere for udenlandske  \r\n\r\n arrangører må kun udbyde og sælge rejsearrangementer, såfremt de er  \r\n\r\n registreret i Rejsegarantifonden. </P>  \r\n\r\n<P CLASS=STK> <I>Stk. 3. </I> Det er en betingelse for registrering, at  \r\n\r\n arrangøren eller formidleren for den udenlandske arrangør over for fonden  \r\n\r\n stiller en garanti, der er afhængig af dennes omsætning, i overensstemmelse  \r\n\r\n med bestemmelserne i stk. 4-6. Garantien skal stilles i et pengeinstitut, i  \r\n\r\n et forsikringsselskab, ved kontant deponering eller ved deponering af andre  \r\n\r\n tilsvarende aktiver. Erhvervsministeren fastsætter nærmere regler om, hvilke  \r\n\r\n andre tilsvarende aktiver end kontante beløb der kan deponeres.  \r\n\r\n Garantibeløbet skal af fonden kunne kræves indbetalt til dækning af krav, som  \r\n\r\n fonden får mod arrangøren eller formidleren for en udenlandsk arrangør. </P>  \r\n\r\n<P CLASS=STK> <I>Stk. 4. </I> Ved omsætning i stk. 3, 1. pkt., forstås den de  \r\n\r\n seneste 4 kvartaler til kunderne fakturerede omsætning ved salg af de i loven  \r\n\r\n omfattede rejsearrangementer. </P>  \r\n\r\n<P CLASS=STK> <I>Stk. 5. </I> Garantiens størrelse skal stilles i  \r\n\r\n overensstemmelse med følgende, jf. dog stk. 6 og § 23, stk. 2: </P>  \r\n\r\n<UL CLASS=PLAIN-LIST>  \r\n\r\n<LI>1) Ved en omsætning på ikke over 15 mio. kr. er garantien 300.000 kr.  \r\n\r\n</LI>  \r\n\r\n<LI>2) Ved en omsætning på mere end 15 mio. kr., men ikke over 50 mio. kr.,  \r\n\r\n er garantien 1,0 mio. kr. </LI>  \r\n\r\n<LI>3) Ved en omsætning på mere end 50 mio. kr., men ikke over 100 mio. kr.,  \r\n\r\n er garantien 1,5 mio. kr. </LI>  \r\n\r\n<LI>4) Ved en omsætning på mere end 100 mio. kr., men ikke over 250 mio. kr.,  \r\n\r\n er garantien 2,0 mio. kr. </LI>  \r\n\r\n<LI>5) Ved en omsætning på mere end 250 mio kr. er garantien 2,5 mio. kr.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 6. </I> Udgør flycharterrejseomsætningen 50 pct. eller  \r\n\r\n derover, skal garantiens størrelse stilles i overensstemmelse med følgende,  \r\n\r\n jf. dog § 23, stk. 2: </P>  \r\n\r\n<UL CLASS=PLAIN-LIST>  \r\n\r\n<LI>1) Ved en omsætning på ikke over 10 mio. kr. er garantien 300.000 kr.  \r\n\r\n</LI>  \r\n\r\n<LI>2) Ved en omsætning på mere end 10 mio. kr., men ikke over 25 mio. kr.,  \r\n\r\n er garantien 1 mio. kr. </LI>  \r\n\r\n<LI>3) Ved en omsætning på mere end 25 mio. kr., men ikke over 50 mio. kr.,  \r\n\r\n er garantien 1,5 mio. kr. </LI>  \r\n\r\n<LI>4) Ved en omsætning på mere end 50 mio. kr., men ikke over 100 mio. kr.,  \r\n\r\n er garantien 2,5 mio. kr. </LI>  \r\n\r\n<LI>5) Ved en omsætning på mere end 100 mio. kr., men ikke over 150 mio. kr.,  \r\n\r\n er garantien 5 mio. kr. </LI>  \r\n\r\n<LI>6) Ved en omsætning på mere end 150 mio. kr., men ikke over 200 mio. kr.,  \r\n\r\n er garantien 7,5 mio. kr. </LI>  \r\n\r\n<LI>7) Ved en omsætning på mere end 200 mio. kr., men ikke over 300 mio. kr.,  \r\n\r\n er garantien 10 mio. kr. </LI>  \r\n\r\n<LI>8) Ved en omsætning på mere end 300 mio. kr., men ikke over 500 mio. kr.,  \r\n\r\n er garantien 15 mio. kr. </LI>  \r\n\r\n<LI>9) Ved en omsætning på mere end 500 mio. kr., men ikke over 700 mio. kr.,  \r\n\r\n er garantien 25 mio. kr. </LI>  \r\n\r\n<LI>10) Ved en omsætning på mere end 700 mio. kr. er garantien 30 mio. kr.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 7. </I> Almennyttige foreninger m.v., der som et led i  \r\n\r\n deres virksomhed udbyder rejsearrangementer, skal ikke stille garanti. Dette  \r\n\r\n gælder dog kun, såfremt rejsevirksomheden udgør en mindre del af foreningens  \r\n\r\n almennyttige aktiviteter. </P>  \r\n\r\n<P CLASS=STK> <I>Stk. 8. </I> Formidleren for en udenlandsk arrangør skal  \r\n\r\n ikke stille garanti eller betale bidrag, såfremt garantien for de af  \r\n\r\n formidleren solgte rejsearrangementer opfylder betingelserne i en af et andet  \r\n\r\n EU- eller EØS-land godkendt ordning. </P>  \r\n\r\n<P CLASS=STK> <I>Stk. 9. </I> En arrangør eller formidler for en udenlandsk  \r\n\r\n arrangør, der er dømt eller har vedtaget en bøde for overtrædelse af stk. 2,  \r\n\r\n kan ikke registreres i fonden, før fondens krav i medfør af § 7 og § 9, stk.  \r\n\r\n 2, er betalt. </P>  \r\n\r\n<P> <I>Bidrag til Rejsegarantifonden</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Arrangører og formidlere for udenlandske  \r\n\r\n arrangører skal til fonden betale et bidrag på 5 kr. pr. deltager i et  \r\n\r\n rejsearrangement, der er omfattet af fondens dækning. </P>  \r\n\r\n<P CLASS=STK> <I>Stk. 2. </I> Har en arrangør eller formidler for en  \r\n\r\n udenlandsk arrangør uden at være registreret i henhold til § 8 solgt  \r\n\r\n rejsearrangementer, kan fonden afkræve arrangøren eller formidleren de bidrag  \r\n\r\n med påløbne renter m.v., som skulle have været betalt efter stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fondens bestyrelse, vedtægter og beføjelser  \r\n\r\n</I> </P>  \r\n\r\n<P>Sammensætning </P>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Fondens bestyrelse består af en formand og 4  \r\n\r\n medlemmer, der udnævnes af erhvervsministeren. Af de 4 medlemmer  \r\n\r\n repræsenterer 2 de i fonden registrerede og 2 kunderne. Bestyrelsen og en  \r\n\r\n stedfortræder for formanden udnævnes for 3 år. </P>  \r\n\r\n<P> <I>Regnskab</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bestyrelsen afgiver inden 6 måneder efter et  \r\n\r\n kalenderårs udløb et af Rigsrevisionen revideret regnskab for det forløbne år  \r\n\r\n med beretning om fondens virksomhed til erhvervsministeren. </P>  \r\n\r\n<P> <I>Vedtægter og forretningsorden m.v.</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Fondens vedtægter og bestyrelsens  \r\n\r\n forretningsorden fastsættes af bestyrelsen og skal være godkendt af  \r\n\r\n erhvervsministeren. Vedtægterne skal indeholde bestemmelser om anbringelse af  \r\n\r\n fondens midler. </P>  \r\n\r\n<P CLASS=STK> <I>Stk. 2. </I> Omkostningerne ved fondens administration  \r\n\r\n afholdes af fonden. </P>  \r\n\r\n<P> <I>Oplysninger</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Fonden kan af enhver forlange alle oplysninger,  \r\n\r\n som skønnes nødvendige for at sikre, at loven overholdes, herunder til  \r\n\r\n afgørelse af, om et forhold falder ind under lovens bestemmelser, eller for  \r\n\r\n at undgå, at fonden lider tab. Fonden kan kræve dokumentation for  \r\n\r\n oplysninger, som afgives i henhold til 1. pkt. </P>  \r\n\r\n<P> <I>Nedsat garantistillelse og bidrag</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Fonden kan fastsætte bestemmelser om, at  \r\n\r\n garantien eller bidraget nedsættes eller bortfalder for en arrangør eller  \r\n\r\n formidler for en udenlandsk arrangør, </P>  \r\n\r\n<UL CLASS=PLAIN-LIST>  \r\n\r\n<LI>1) når omsætningen er under mindstegarantistillelsen, jf. § 8, stk. 5,  \r\n\r\n nr. 1, og stk. 6, nr. 1, </LI>  \r\n\r\n<LI>2) for rejsearrangementer, hvori der ikke indgår transport, jf. § 2, stk.  \r\n\r\n 1, litra a, eller </LI>  \r\n\r\n<LI>3) for andre særlige typer af rejsearrangementer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fonden kan bestemme, at garanti og bidrag i  \r\n\r\n særlige tilfælde nedsættes eller bortfalder. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Slettelse af registrering og krav om  \r\n\r\n forhøjet garantistillelse </I> </P>  \r\n\r\n<P>Fyldestgørelse i garantien </P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Har fonden søgt sig fyldestgjort i den af en  \r\n\r\n arrangør eller formidler for en udenlandsk arrangør stillede garanti, slettes  \r\n\r\n arrangøren eller formidlerens registrering i fonden, medmindre den stillede  \r\n\r\n garanti er tilstrækkelig til at dække fondens fordringer og garantien inden  \r\n\r\n en af fonden fastsat frist bringes op på den i § 8, stk. 5 og 6, nævnte  \r\n\r\n størrelse, jf. dog § 19. </P>  \r\n\r\n<P> <I>Opsigelse og ophør</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Opsiges en stillet garanti, eller ophører en  \r\n\r\n registreret arrangør eller formidler for en udenlandsk arrangør med at drive  \r\n\r\n virksomhed, slettes registreringen, og den stillede garanti frigives, når det  \r\n\r\n må anses for udelukket, at krav fra kunder vil fremkomme. </P>  \r\n\r\n<P> <I>Manglende garantistillelse eller betaling af bidrag m.v.</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Undlader en registreret arrangør eller  \r\n\r\n formidler for en udenlandsk arrangør at betale bidrag til fonden eller at  \r\n\r\n bringe garantistillelse i overensstemmelse med § 8, stk. 5 og 6, eller  \r\n\r\n modtager fonden ikke på forlangende de i §§ 13 og 22, stk. 3, nævnte  \r\n\r\n oplysninger, kan fondens bestyrelse beslutte, at registreringen i fonden  \r\n\r\n slettes, hvis forpligtelserne ikke er opfyldt inden en fastsat frist. </P>  \r\n\r\n<P CLASS=STK> <I>Stk. 2. </I> Slettes en arrangør eller formidler for en  \r\n\r\n udenlandsk arrangør i medfør af stk. 1, kan den stillede garanti først  \r\n\r\n frigives, når det må anses for udelukket, at krav fra kunder vil fremkomme,  \r\n\r\n og kun i det omfang garantien ikke måtte være anvendt af fonden til dækning  \r\n\r\n af krav på arrangøren eller formidleren for den udenlandske arrangør for ikke  \r\n\r\n indbetalte bidrag med påløbne renter. </P>  \r\n\r\n<P> <I>Genoptagelse</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> En arrangør eller formidler for en udenlandsk  \r\n\r\n arrangør, hvis registrering er slettet i medfør af §§ 15 eller 17, stk. 1,  \r\n\r\n kan først optages på ny i registret, når arrangøren eller formidleren for den  \r\n\r\n udenlandske arrangør har betalt skyldige beløb til fonden og har givet de af  \r\n\r\n fonden forlangte oplysninger. </P>  \r\n\r\n<P> <I>Forhøjet garantistillelse</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Fonden kan kræve forhøjet garantistillelse af  \r\n\r\n en arrangør eller en formidler for en udenlandsk arrangør, når en ejer af  \r\n\r\n virksomheden eller den person, der reelt driver virksomheden, og som er  \r\n\r\n knyttet til ejeren på samme måde som fastsat i aktieselskabslovens § 115,  \r\n\r\n stk. 1, 2. pkt., eller et medlem af virksomhedens bestyrelse eller direktion  \r\n\r\n inden for de seneste 5 år har været ejer af eller medlem af bestyrelsen eller  \r\n\r\n direktionen i en anden virksomhed, som inden for dette tidsrum ikke rettidigt  \r\n\r\n har betalt skyldige beløb til fonden i henhold til § 7, § 9, stk. 2, og §§ 15  \r\n\r\n og 17. Er den registreringspligtige et selskab m.v., anses som ejer også en  \r\n\r\n person, der besidder sådanne kapitalandele i virksomheden, som henregnes til  \r\n\r\n hovedaktionæraktier efter aktieavancebeskatningslovens § 11, stk. 2-4, eller  \r\n\r\n et selskab m.v., der besidder sådanne kapitalandele i virksomheden, som er  \r\n\r\n omhandlet i kursgevinstlovens § 6 B, stk. 3. </P>  \r\n\r\n<P CLASS=STK> <I>Stk. 2. </I> Forhøjelse af garantistillelsen efter stk. 1 må  \r\n\r\n kun kræves, når det må antages, at der er en særlig risiko for, at fonden vil  \r\n\r\n lide yderligere tab. </P>  \r\n\r\n<P CLASS=STK> <I>Stk. 3. </I> Fonden kan kræve forhøjet garantistillelse af  \r\n\r\n en arrangør eller formidler for en udenlandsk arrangør, hvis denne øger  \r\n\r\n fondens risiko ved at modtage forudbetalinger, som væsentligt afviger fra det  \r\n\r\n sædvanlige for rejsearrangementer af den pågældende art. </P>  \r\n\r\n<P CLASS=STK> <I>Stk. 4. </I> Bortfalder den i stk. 2 og 3 omtalte risiko,  \r\n\r\n skal fonden på begæring nedsætte garantistillelsen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens internationale anvendelsesområde  \r\n\r\n m.v. </I> </P>  \r\n\r\n<P>Registreringspligt </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Pligten til at lade sig registrere omfatter her  \r\n\r\n i landet etablerede arrangører og formidlere for udenlandske arrangører. </P>  \r\n\r\n<P> <I>Fondens dækning</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Fonden dækker ikke rejsearrangementer, der er  \r\n\r\n markedsført og solgt i udlandet. Registreringspligtige arrangørers og  \r\n\r\n formidleres salg af rejsearrangementer i udlandet er dog dækket, såfremt  \r\n\r\n rejsearrangementet indeholder grænseoverskridende transport og udgår fra  \r\n\r\n Danmark. </P>  \r\n\r\n<P CLASS=STK> <I>Stk. 2. </I> Et rejsearrangement anses for markedsført og  \r\n\r\n solgt i udlandet, såfremt </P>  \r\n\r\n<UL CLASS=PLAIN-LIST>  \r\n\r\n<LI>1) arrangøren eller en formidler har modtaget kundens bestilling i  \r\n\r\n udlandet eller </LI>  \r\n\r\n<LI>2) der i udlandet er fremsat særligt tilbud over for kunden eller er  \r\n\r\n foretaget reklamering og kunden derefter i udlandet har foretaget de  \r\n\r\n handlinger, der er nødvendige for aftalens indgåelse. </LI>  \r\n\r\n</UL>  \r\n\r\n<P> <I>Krav om tilstrækkelig garanti</I>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Enhver her i landet etableret arrangør eller  \r\n\r\n formidler for en udenlandsk arrangør, der inden for EU/EØS-området udbyder  \r\n\r\n pakkerejser, jf. § 2, stk. 1, nr. 1, som ikke er dækket af fonden, jf. § 21,  \r\n\r\n skal stille tilstrækkelig garanti til i tilfælde af insolvens eller konkurs  \r\n\r\n at sikre tilbagebetaling af erlagte beløb og hjemtransport af kunden. </P>  \r\n\r\n<P CLASS=STK> <I>Stk. 2. </I> Enhver, der fra udlandet markedsfører  \r\n\r\n pakkerejser her i landet, skal stille tilstrækkelig garanti til i tilfælde af  \r\n\r\n insolvens eller konkurs at sikre tilbagebetaling af erlagte beløb og  \r\n\r\n hjemtransport af kunden. Garantistillelse, der opfylder betingelserne i en af  \r\n\r\n et andet EU/EØS-land godkendt ordning, anses som tilstrækkelig. </P>  \r\n\r\n<P CLASS=STK> <I>Stk. 3. </I> Såfremt fonden anmoder herom, skal vedkommende  \r\n\r\n dokumentere, at de i stk. 1 og 2 nævnte krav om sikkerhed er stillet.  \r\n\r\n Tilsvarende dokumentation skal efter anmodning gives til en udenlandsk  \r\n\r\n myndighed, der fører kontrol med regler, der er fastsat til gennemførelse af  \r\n\r\n Rådets direktiv 90/314/EØF om pakkerejser, herunder pakkeferier og pakketure.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ministerens beføjelser </I> </P>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Erhvervsministeren fastsætter nærmere regler  \r\n\r\n til gennemførelse af loven, herunder om betaling af bidrag, betaling af rente  \r\n\r\n og gebyrer i forbindelse med forsinket betaling, revisorbekræftelse af  \r\n\r\n garanti og bidragspligtens omfang, registrering i fonden, garantistillelse og  \r\n\r\n fondens bistand til kunder. </P>  \r\n\r\n<P CLASS=STK> <I>Stk. 2. </I> Erhvervsministeren kan efter indstilling fra  \r\n\r\n fonden, hvis prisudviklingen eller udviklingen i fondens formue tilsiger det,  \r\n\r\n forhøje garantistillelsen, jf. § 8, stk. 3-6, eller forhøje eller nedsætte  \r\n\r\n bidraget, jf. § 9, stk. 1. </P>  \r\n\r\n<P CLASS=STK> <I>Stk. 3. </I> Erhvervsministeren kan med tilslutning fra  \r\n\r\n Folketingets Finansudvalg stille garanti for lån optaget af fonden til  \r\n\r\n opfyldelse af dens forpligtelser. </P>  \r\n\r\n<P CLASS=STK> <I>Stk. 4. </I> Erhvervsministeren kan fra arrangører eller  \r\n\r\n formidlere for udenlandske arrangører indhente de oplysninger om omsætning og  \r\n\r\n forudbetalinger, der skønnes nødvendige til brug for at træffe afgørelse  \r\n\r\n efter stk. 2 og 3. </P>  \r\n\r\n<P CLASS=STK> <I>Stk. 5. </I> Såfremt prisudviklingen tilsiger det, kan  \r\n\r\n erhvervsministeren forhøje den i § 2, stk. 1, nr. 3, nævnte beløbsgrænse.  \r\n\r\n</P>  \r\n\r\n<P CLASS=STK> <I>Stk. 6. </I> Erhvervsministeren kan henlægge sine beføjelser  \r\n\r\n efter loven til en styrelse under Erhvervsministeriet. </P>  \r\n\r\n<P> <I>Klageadgang</I>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Fondens afgørelser vedrørende  \r\n\r\n registreringspligt og garantistillelse efter § 8, jf. §§ 2-4, § 14, stk. 2,  \r\n\r\n §§ 19-21 og § 22, stk. 1 og 2, samt afgørelse vedrørende registreringspligt  \r\n\r\n og garantistillelse truffet i medfør af regler fastsat efter § 14, stk. 1, og  \r\n\r\n § 23, stk. 1, kan indbringes for Erhvervsankenævnet. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffe- og ikrafttrædelsesbestemmelser  \r\n\r\n m.v. </I> </P>  \r\n\r\n<P>Straf </P>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> For så vidt højere straf ikke er forskyldt  \r\n\r\n efter den øvrige lovgivning, straffes med bøde eller hæfte den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 8, stk. 2, </LI>  \r\n\r\n<LI>2) undlader at give de af fonden og erhvervsministeren i henhold til §  \r\n\r\n 13, § 22, stk. 3, og § 23, stk. 4, krævede oplysninger og dokumentation eller  \r\n\r\n</LI>  \r\n\r\n<LI>3) afgiver urigtige eller vildledende oplysninger til fonden eller  \r\n\r\n erhvervsministeren. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n<P> <I>Ikrafttrædelse og overgangsbestemmelser m.v.</I>  </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Loven træder i kraft den 1. juli 1997. </P>  \r\n\r\n<P CLASS=STK> <I>Stk. 2. </I> Samtidig ophæves lov om en rejsegarantifond,  \r\n\r\n jf. lovbekendtgørelse nr. 104 af 28. februar 1986. </P>  \r\n\r\n<P CLASS=STK> <I>Stk. 3. </I> De bestemmelser, der er fastsat i medfør af lov  \r\n\r\n om en rejsegarantifond, jf. lovbekendtgørelse nr. 104 af 28. februar 1986,  \r\n\r\n forbliver i kraft, indtil de afløses af bestemmelser fastsat i henhold til  \r\n\r\n denne lov. </P>  \r\n\r\n<P CLASS=STK> <I>Stk. 4. </I> Arrangører og formidlere for udenlandske  \r\n\r\n arrangører, der var registreret ved lovens ikrafttræden, skal senest den 1.  \r\n\r\n januar 1998 stille forhøjet garanti, jf. § 8, stk. 3-6. </P>  \r\n\r\n<P CLASS=STK> <I>Stk. 5. </I> Almennyttige foreninger m.v., som har opnået  \r\n\r\n dispensation i henhold til § 7 a i lov om en rejsegarantifond, jf.  \r\n\r\n lovbekendtgørelse nr. 104 af 28. februar 1986 om lov om en rejsegarantifond,  \r\n\r\n som ændret ved lov nr. 454 af 30. juni 1993, skal uanset bestemmelsen i § 8,  \r\n\r\n stk. 7, 2. pkt., ikke stille garanti, såfremt deres virksomhed ikke ændrer  \r\n\r\n sig væsentligt. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> I lov nr. 858 af 23. december 1987 om  \r\n\r\n Industriministeriets Erhvervsankenævn foretages følgende ændringer: </P>  \r\n\r\n<P> <B>1.</B> Lovens titel affattes således: </P>  \r\n\r\n<P> <B>&#187;Lov om Erhvervsankenævnet&#171;. </B></P>  \r\n\r\n<P>2. I <I>§ 1, stk. 1,</I> og <I>§ 4, stk. 1,</I> ændres  \r\n\r\n &#187;Industriministeriets Erhvervsankenævn&#171; til:  \r\n\r\n &#187;Erhvervsankenævnet&#171;. </P>  \r\n\r\n<P> <B>3.</B> I <I>§ 1, stk. 1,</I> indsættes som <I>2. pkt.:</I>  </P>  \r\n\r\n<P>&#187;Endvidere er ankenævnet klageinstans for afgørelser truffet af  \r\n\r\n Rejsegarantifonden, i det omfang det er fastsat i lov om en  \r\n\r\n rejsegarantifond.&#171; </P>  \r\n\r\n<P> <I>Færøerne og Grønland</I>  </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Loven gælder ikke for Færøerne og Grønland.  \r\n\r\n</P>  \r\n\r\n<P CLASS=STK> <I>Stk. 2. </I> Loven kan ved kongelig anordning sættes i kraft  \r\n\r\n for disse landsdele med de afvigelser, som de særlige færøske og grønlandske  \r\n\r\n forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n maj 1997 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Henrik Dam Kristensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/05/1997"
        },
        {
            "displayName": "Accession",
            "displayValue": "A19970031530"
        },
        {
            "displayName": "Entydig dokumentidentifikation",
            "displayValue": "CM044217"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "11/05/2005"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "315"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "14/05/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Rejsegarantifonden"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 95-176-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}