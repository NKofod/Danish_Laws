{
    "id": 117660,
    "title": "Vejledning om Automatiske vægte m.m. Ansøgning om typegodkendelse, tillægsgodkendelse, forlængelse af typegodkendelsens gyldighed og OIML certifikat Måleteknisk vejledning (MV 04.31-02, udg. 7)",
    "documentTypeId": "180",
    "isSagsforlobPeriodValid": true,
    "shortName": "VEJ nr 10549 af 07/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om Automatiske vægte m.m. Ansøgning om typegodkendelse, tillægsgodkendelse, forlængelse af typegodkendelsens gyldighed og OIML certifikat Måleteknisk vejledning(MV 04.31-02, udg. 7)</p>\r\n      <p class=\"TekstV\"><span class=\"Bold\">Gældende bestemmelser:</span></p>\r\n      <p class=\"TekstV\">Gældende bestemmelser for automatiske vægte og andet automatisk måleudstyr til bestemmelse af masse (vægt) er bekendtgørelse nr. 1033 af 17. oktober 2006.</p>\r\n      <p class=\"TekstV\">Bekendtgørelsen skelner mellem:</p>\r\n      <p class=\"TekstV\">1. Automatiske opsamlingsvægte i kategori X (fx checkvejere), automatiske opsamlingsvægte i kategori Y (fx prismærkningsvægte), automatiske gravimetriske påfyldningsvægte (doservægte), diskontinuerlige summationsvægte (gennemløbs beholdervægte), kontinuerlige summationsvægte (båndvægte) og automatiske jernbanevægte.</p>\r\n      <p class=\"TekstV\">2. Alle andre typer automatiske vægte samt andet automatisk måleudstyr til måling af masse (bortset fra masseflowmålere).</p>\r\n      <p class=\"TekstV\">1. Ansøgning om typegodkendelse af automatiske opsamlingsvægte i kategori X (fx checkvejere), automatiske opsamlingsvægte i kategori Y (fx prismærkningsvægte), automatiske gravimetriske påfyldningsvægte (doservægte), diskontinuerlige summationsvægte (gennemløbs beholdervægte), kontinuerlige summationsvægte (båndvægte) og automatiske jernbanevægte:</p>\r\n      <p class=\"TekstV\">Disse automatiske vægte er omfattet af EF-direktivet om måleinstrumenter (MID). Typegodkendelse skal derfor søges hos et organ, som er notificeret til modul B ”typeafprøvning” i henhold til dette direktiv. En sådan typegodkendelse gælder i alle EØS-lande.</p>\r\n      <p class=\"TekstV\">En oversigt over danske organer kan findes i Måleteknisk Meddelelse (MM) om ”Nyt vedrørende bemyndigelse af laboratorier til udførelse af måleteknisk kontrol”, der løbende opdateres på</p>\r\n      <p>www.dansk-metrologi.dk</p>\r\n      <p class=\"TekstV\">2. Ansøgning om typegodkendelse af alle andre typer automatiske vægte samt andet automatisk måleudstyr til måling af masse (bortset fra masseflowmålere):</p>\r\n      <p class=\"TekstV\">Typegodkendelse kan søges hos den Den Danske Akkrediterings- og Metrologifond. En sådan typegodkendelse gælder kun i Danmark. Ansøgning om typegodkendelse skrives på et dertil udfærdiget ansøgningsskema, se bilaget til denne vejledning – og sendes til Den Danske Akkrediterings- og Metrologifond pr. post eller som e-mail til</p>\r\n      <p>danak@danak.dk</p>\r\n      <p class=\"TekstV\">3. Ansøgning om tillægsgodkendelse/forlængelse af typegodkendelse</p>\r\n      <p class=\"TekstV\">Ansøgning om tillægsgodkendelse og om forlængelse af gyldighedsperioden for typegodkendelse skal sendes til den myndighed/notificerede organ, som har udstedt selve typegodkendelsen. <span class=\"Italic\">Bemærk for typegodkendelser af automatiske vægte af de kategorier, som er omfattet af MID:</span> <span class=\"Italic\">Som følge af overgangsbestemmelserne i EF-direktivet for måleinstrumenter (MID) er det ikke muligt at få tillægsgodkendelser til - eller forlængelse af gyldighedsperioden for disse typegodkendelser, hvis de er udstedt i henhold til de regler, som gjaldt før 30. oktober 2006.</span></p>\r\n      <p class=\"TekstV\"><span class=\"Bold\">4.</span> <span class=\"Bold\">OIML certifikat</span></p>\r\n      <p class=\"TekstV\">Ansøgning om udstedelse af OIML Certifikat skal sendes til Den Danske Akkrediterings- og Metrologifond.</p>\r\n      <p><img alt=\"AU3296_1.png Size: (599 X 8)\" border=\"no\" name=\"AU3296_1\" src=\"/image.aspx?id=117660&img=AU3296_1.png\"></p>\r\n      <p class=\"TekstoverskriftVenstreN\">Bemærkninger til skemaets felter:</p>\r\n      <p class=\"TekstV\"><span class=\"Bold\">Ansøgers navn og adresse</span> ønskes oplyst. Hvis ansøger ikke er producent af vægten, men har producentens accept af at søge vægten typegodkendt, skal denne accept vedlægges ansøgningen.</p>\r\n      <p class=\"TekstV\"><span class=\"Bold\">Art </span>Fx automatisk vægt til bestemmelse af vægten af køretøjer i bevægelse</p>\r\n      <p class=\"TekstV\"><span class=\"Bold\">Type </span>Her anføres producentens typebetegnelse(r)</p>\r\n      <p class=\"TekstV\"><span class=\"Bold\">Anvendelse </span>Fx. Dosering af pulver og granulat.</p>\r\n      <p class=\"TekstV\">Indvejning af industrifisk.</p>\r\n      <p class=\"TekstV\"><span class=\"Bold\">Regler </span>En dansk typegodkendelse er kun gældende i Danmark.</p>\r\n      <p class=\"TekstV\">Hvis måleinstrumentet er omfattet af en internationel standard eller en OIML rekommendation, vil det være muligt at opnå en tilsvarende godkendelse i udlandet.</p>\r\n      <p class=\"TekstV\">WELMEC har lavet en aftale der gør at man på basis af en typegodkendelse i ét land administrativt kan få en godkendelse i de øvrige lande i aftalen</p>\r\n      <p class=\"TekstV\">I tilknytning til en typegodkendelse efter en OIML-rekom­mendation kan man få udstedt et OIML-certifikat. Dette vil kunne lette opnåelse af typegodkendelse i lande, der ikke er medlem af WELMEC-typegodkendelsesaftalen.</p>\r\n      <p class=\"TekstV\"><span class=\"Bold\">Legale måledata.</span> Måleinstrumentets data anføres i overensstemmelse med den relevante standard/OIML rekommendation.</p>\r\n      <p class=\"TekstV\"><span class=\"Bold\">Funktionsbeskrivelse</span> omfattende alle betjeningsfunktioner.</p>\r\n      <p class=\"TekstV\"><span class=\"Bold\">Konstruktionstegning</span></p>\r\n      <p class=\"TekstV\"><span class=\"Bold\">Kredsløbsdiagram</span> med angivelse af komponentdata, typebetegnelser, forbindelsesveje og -stik samt ind- og udgangsparametre.</p>\r\n      <p class=\"TekstV\"><span class=\"Bold\">Stykliste</span> over væsentlige mekaniske dele og over integrerede elektroniske komponenter med leverandørangivelse.</p>\r\n      <p class=\"TekstV\"><span class=\"Bold\">Vejecellespecifikation</span> med angivelse af fabrikat, type, kapacitet og antal.</p>\r\n      <p class=\"TekstV\"><span class=\"Bold\">Software.</span> Overordnet programdokumentation og programudskrift med kommentarer.</p>\r\n      <p class=\"TekstV\"><span class=\"Bold\">Foto</span> af apparatets forside.</p>\r\n      <p class=\"TekstV\"><span class=\"Bold\">Forslag til forsegling (plombering)</span> af alle enheder og af verifikations-skilt.</p>\r\n      <p class=\"TekstV\"><span class=\"Bold\">Forslag til påskrifter</span> på skalaplade, verifikationsskilt og typeskilt.</p>\r\n      <p class=\"TekstV\">Er der foretaget typeprøvning af vægten vedlægges <span class=\"Bold\">typeprøvningsrapporten.</span> Såfremt typeprøvning ikke er foretaget, oplyses hvilket laboratorium, man ønsker at anvende.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Den Danske Akkrediterings- og Metrologifond, den 7. september 2007</I></P><P CLASS=SIGN1 ALIGN=\"CENTER\">Jesper Høy</P><P CLASS=SIGN2 ALIGN=\"RIGHT\">/ Poul Claudi Johansen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/2008"
        },
        {
            "displayName": "Accession",
            "displayValue": "C20071054960"
        },
        {
            "displayName": "Entydig dokumentidentifikation",
            "displayValue": "AU003296"
        },
        {
            "displayName": "Dato for førstegangsindlæggelse",
            "displayValue": "05/06/2008"
        },
        {
            "displayName": "Dato for indlæggelse",
            "displayValue": "05/06/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10549"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "07/09/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Den Danske Akkrediterings- og Metrologifond"
        },
        {
            "displayName": "Ressortministeriets journalnummer",
            "displayValue": "20-01-03-0001"
        },
        {
            "displayName": "Stikord",
            "displayValue": "ansøgning, Automatiske vægte, OIML-certifikat, typegodkendelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}