{
    "id": 52385,
    "title": "Cirkulære om lægeundersøgelser af værnepligtige m.v. (Til samtlige udskrivningschefer, lægdsforstandere og lægdsmænd). ",
    "documentTypeId": "140",
    "isSagsforlobPeriodValid": false,
    "shortName": "CIR nr 36 af 18/03/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om lægeundersøgelser af værnepligtige  \r\n\r\n m.v. (Til samtlige udskrivningschefer, lægdsforstandere og lægdsmænd). </H1>  \r\n\r\n<P></P>  \r\n\r\n<BR>  \r\n\r\n<P>I tilslutning til indenrigsministeriets bekendtgørelse nr. 86 af dags dato  \r\n\r\n om godtgørelse af udgifter til lægeundersøgelse af værnepligtige m.v.  \r\n\r\n fastsættes hermed følgende regler: </P>  \r\n\r\n<P>Til værnepligtige, som angiver eller formodes at have en lidelse, der vil  \r\n\r\n være af betydning for bedømmelsen af deres tjenestdygtighed, og som må  \r\n\r\n bevises ved lægeattest, udleveres af sessionen eller udskrivningskredsen en  \r\n\r\n ved indenrigsministeriets foranstaltning fremstillet vejledning om  \r\n\r\n fremskaffelse af lægeerklæring med attestblanket. </P>  \r\n\r\n<P>Vejledningerene til fremskaffelse af lægeerklæring benyttes således: </P>  \r\n\r\n<P>Vejledning I: Denne vejledning skal anvendes i tilfælde, hvor der ønskes  \r\n\r\n tilvejebragt en erklæring, som den værnepligtiges sædvanligt benyttede læge  \r\n\r\n formodes at kunne afgive på grundlag af egne iagttagelser eller eget kendskab  \r\n\r\n til den værnepligtiges helbredstilstand, herunder på grundlag af tidligere  \r\n\r\n foretagne speciallæge- eller hospitalsundersøgelser. Såfremt lægen ikke kan  \r\n\r\n afgive den ønskede erklæring, kan han, jfr. vejledningens afsnit I (side 2),  \r\n\r\n henvise den værnepligtige til en praktiserende speciallæge eller til en  \r\n\r\n overlæge ved et sygehus eller en sygehusafdeling. </P>  \r\n\r\n<P>Vejledning II og III: Disse vejledninger anvendes til fremskaffelse af  \r\n\r\n erklæring fra speciallæge i øjensygdomme henholdsvis øre-, næse- og  \r\n\r\n halssygdomme. </P>  \r\n\r\n<P>Vejledning IV: Denne vejledning anvendes kun, hvor det med sikkerhed må  \r\n\r\n antages, at den værnepligtiges sædvanligt - nu eller tidligere - benyttede  \r\n\r\n læge kan afgive den for sessionsbehandling af den værnepligtige nødvendige  \r\n\r\n erklæring, idet det drejer sig om en alvorligere lidelse (f.eks. gigtfeber og  \r\n\r\n sukkersyge), som lægen tidligere har behandlet den værnepligtige for. I denne  \r\n\r\n vejledning findes ingen henvisningsadgang til speciallæge m.v. </P>  \r\n\r\n<P>Vejledning V: Denne vejledning anvendes i tilfælde, hvor det for  \r\n\r\n sessionsbedømmelse af den værnepligtige er nødvendigt, at der foretages en af  \r\n\r\n udskrivningsmyndighederne nærmere angivet speciel lægeundersøgelse af mindre  \r\n\r\n omfang (f.eks. undersøgelse af urin eller blodtryk). </P>  \r\n\r\n<P>Ved anvendelse af de foran omtalte vejledninger bør det påses, at der i  \r\n\r\n videst muligt omfang drages nytte af allerede foretagne undersøgelser af de  \r\n\r\n værnepligtige samt af sådant kendskab til de pågældendes helbredstilstand,  \r\n\r\n som de sædvanligt anvendte læger må forudsættes at have. </P>  \r\n\r\n<P>DE AF LÆGERNE UDFYLDTE ATTESTER UDLEVERES DE VÆRNEPLIGTIGE I LUKKET KUVERT  \r\n\r\n SNAREST EFTER UNDERSØGELSEN, OG DE VÆRNEPLIGTIGE HAR PLIGT TIL INDTIL DERES  \r\n\r\n FORNYEDE FREMSTILLING FOR SESSIONEN AT OPBEVARE ATTESTERNE M.V. I DEN LUKKEDE  \r\n\r\n KUVERT. </P>  \r\n\r\n<P>I godtgørelse for lægeattester m.v., udstedt på grundlag af den til en  \r\n\r\n værnepligtig udleverede vejledning, ydes MAKSIMALT følgende beløb: </P>  \r\n\r\n<P>1.a. Den i vejledning I indeholdte lægeerklæring A (bekendtgørelsens takst  \r\n\r\n 1) godtgøres med indtil 11 kr. </P>  \r\n\r\n<P>1.b. Henvisning til speciallæge m.v. i overensstemmelse med vejledning I,  \r\n\r\n afsnit I, (bekendtgørelsens takst 2) godtgøres med indtil 4 kr. 50 øre. </P>  \r\n\r\n<P>1 c. Den i vejledning I indeholdte lægeerklæring B (bekendtgørelsens takst  \r\n\r\n 5) godtgøres med indtil 27 kr. 50 øre. </P>  \r\n\r\n<P CLASS=PUNKT> <B>2.</B> Erklæring fra speciallæge i øjensygdomme  \r\n\r\n (vejledning II) (bekendtgørelsens takst 3) godtgøres med indtil 13 kr. </P>  \r\n\r\n<P CLASS=PUNKT> <B>3.</B> Erklæring fra speciallæge i øre-, næse- og  \r\n\r\n halssygdomme (vejledning III) (bekendtgørelsens takst 4) godtgøres med indtil  \r\n\r\n 27 kr. 50 øre. </P>  \r\n\r\n<P CLASS=PUNKT> <B>4.</B> Den i vejledning IV angivne lægeerklæring  \r\n\r\n (bekendtgørelsens takst 6) godtgøres med indtil 7 kr. 50 øre. </P>  \r\n\r\n<P CLASS=PUNKT> <B>5.</B> Den i vejledning V angivne lægeerklæring  \r\n\r\n (bekendtgørelsens takst 7) godtgøres med indtil 7 kr. 50 øre. </P>  \r\n\r\n<P>For så vidt angår lægeerklæring I B, II og III (fra speciallæge eller  \r\n\r\n hospital) er den maksimale godtgørelse dog kun 11 kr., såfremt erklæringen  \r\n\r\n skrives på basis af tidligere foretagne undersøgelser (journaludskrift). </P>  \r\n\r\n<P>Til samtlige ovennævnte beløb ydes tillæg som til statens honorarer,  \r\n\r\n d.v.s. såvel det midlertidige tillæg som honorartillægget. </P>  \r\n\r\n<P>Foruden godtgørelse for udgifter til lægeattester m.v. kan godtgøres  \r\n\r\n sådanne udgifter - bortset fra beløb på under 2 kr. - til befordring med  \r\n\r\n offentlige befordringsmidler, som er nødvendiggjort af lægeundersøgelsen,  \r\n\r\n såfremt de værnepligtige på sessionen fremsætter begæring derom og medbringer  \r\n\r\n den afbenyttede billet eller anden dokumentation. Sådan godtgørelse vil dog  \r\n\r\n kun kunne ydes, såfremt de værnepligtige henvender sig til deres sædvanlige  \r\n\r\n læge eller til den læge, der har behandlet dem for den angivne lidelse,  \r\n\r\n eller, hvis det er nødvendigt, til den speciallæge eller overlægen ved det  \r\n\r\n sygehus eller den sygehusafdeling, som den sædvanligt benyttede læge har  \r\n\r\n henvist til. Såfremt den værnepligtige ikke tidligere har været undersøgt  \r\n\r\n eller behandlet for den formodede lidelse, hverken hos praktiserende læge  \r\n\r\n eller speciallæge eller på sygehus eller sygehusafdeling, er det normalt en  \r\n\r\n forudsætning for godtgørelsen af befordringsudgifter, at den værnepligtige  \r\n\r\n henvender sig til en af de nærmest boende praktiserende læger, eventuelt en  \r\n\r\n af de nærmest boende speciallæger, ligesom eventuel henvisning fra en  \r\n\r\n praktiserende læge bør ske til nærmeste speciallæge eller nærmeste sygehus.  \r\n\r\n</P>  \r\n\r\n<P>Som overvejende hovedregel skal statens befordringsmidler benyttes til  \r\n\r\n rejser, for hvilke der ydes godtgørelse i henhold til foranstående. </P>  \r\n\r\n<P>Udbetalingen sker ved den behandlende sessions eller udskrivningskreds'  \r\n\r\n foranstaltning, for lægeerklæringernes vedkommende på grundlag af de  \r\n\r\n attestblanketterne vedhæftede kvitteringsblanketter, der udfyldes af lægen  \r\n\r\n samtidig med lægeerklæringens afgivelse. </P>  \r\n\r\n<P>SÅFREMT DEN VÆRNEPLIGTIGE samtidig med konsultationen SELV BETALER  \r\n\r\n LÆGEHONORARET, kvitterer lægen herfor i den dertil indrettede rubrik på  \r\n\r\n kvitteringsblanketten, der er vedhæftet den i lukket kuvert til den  \r\n\r\n værnepligtige udleverede attestblanket. Ved sessionsbehandlingen skal den  \r\n\r\n værnepligtige aflevere attesten med kvitteringsblanketten. Sessionen  \r\n\r\n fastsætter størrelsen af den samlede godtgørelse, herunder for afholdte og  \r\n\r\n dokumenterede befordringsudgifter. Såfremt den værnepligtige stiller krav  \r\n\r\n herom, udleveres der ham et bevis for, hvilket beløb han ifølge  \r\n\r\n kvitteringsblankettens udvisende har betalt lægen. Til brug ved udbetalingen  \r\n\r\n af godtgørelsen, der som hovedregel skal ske gennem vedkommende  \r\n\r\n udskrivningskreds' kontor, udfærdiger sessionen endvidere lister, hvorpå  \r\n\r\n opføres de værnepligtige, der selv har afholdt udgifter til lægeundersøgelse  \r\n\r\n m.v., samtidig med, at udskrivningschefen på nederste halvdel af den fra den  \r\n\r\n værnepligtige modtagne kvitteringsblanket angiver de beløb, som den  \r\n\r\n værnepligtige skal have godtgjort. Mindst en gang om ugen sender sessionen de  \r\n\r\n nævnte lister til udskrivningskredsens kontor, bilagt de på listerne  \r\n\r\n opnoterede (nu afrevne) kvitteringsblanketter, hvorefter kredsens kontor  \r\n\r\n foranlediger udbetalingen foretaget, som regel pr. postanvisning. I så fald  \r\n\r\n gælder den for afsenderen bestemte talon på postanvisningen i forbindelse med  \r\n\r\n den af den værnepligtige afleverede kvitteringsblanket som udgiftsbilag for  \r\n\r\n godtgørelsens udbetaling. </P>  \r\n\r\n<P>SÅFREMT DEN VÆRNEPLIGTIGE IKKE SELV BETALER LÆGEHONORARET straks ved  \r\n\r\n konsultationen, anfører den behandlende læge i den dertil indrettede rubrik  \r\n\r\n på kvitteringsblanketten sit honorarkrav, og ved sessionsbehandlingen  \r\n\r\n afleverer den værnepligtige lægeattesten med den vedhængende  \r\n\r\n kvitteringsblanket. Skal der udover honoraret til læger udbetales den  \r\n\r\n værnepligtige godtgørelse for afholdte befordringsudgifter, anføres disse af  \r\n\r\n udskrivningschefen på kvitteringsblankettens nederste halvdel samtidig med,  \r\n\r\n at udskrivningschefen kontrollerer størrelsen af de beløb, der skal udbetales  \r\n\r\n den attestudstedende læge. Herefter udfærdiger sessionen en liste over de til  \r\n\r\n udbetaling kommende beløb, der bilagt kvitteringsblanketterne fremsendes til  \r\n\r\n udskrivningskredsens kontor til udbetaling til henholdsvis vedkommende læger  \r\n\r\n og værnepligtige. </P>  \r\n\r\n<P>SÅFREMT DEN VÆRNEPLIGTIGE over for sessionen ved særlig kvittering fra  \r\n\r\n lægen har godtgjort, at han EFTER ATTESTENS UDSTEDELSE, men inden  \r\n\r\n sessionsbehandlingen, SELV HAR BETALT lægens honorar, foranlediges  \r\n\r\n godtgørelsen dog udbetalt til den værnepligtige. </P>  \r\n\r\n<P>I overensstemmelse med den i indenrigsministeriets bekendtgørelse af dags  \r\n\r\n dato indeholdte bestemmelse om, at de ændrede refusionstakster træder i kraft  \r\n\r\n med virkning fra den 1. april 1967, bemyndiges udskrivningskredsene til inden  \r\n\r\n for de maksimale takster, der i bekendtgørelsen er fastsat for godtgørelse af  \r\n\r\n de nævnte udgifter, at udbetale godtgørelse til sådanne værnepligtige, der  \r\n\r\n over for udskrivningskredsene har dokumenteret at have afholdt udgifter til  \r\n\r\n lægeundersøgelser, attestudstedelser m.v., der er foretaget i henhold til et  \r\n\r\n af en session eller en udskrivningschef efter den 1. april 1967 meddelt  \r\n\r\n pålæg. </P>  \r\n\r\n<P>Man bemyndiger endvidere udskrivningskredsene til i nødvendigt omfang og  \r\n\r\n mod behørig dokumentation at udbetale godtgørelse i overensstemmelse med de i  \r\n\r\n nærværende cirkulære fastsatte regler for afholdte udgifter til attester  \r\n\r\n m.v., hvorom der før den 1. april 1967 er givet pålæg, men som først er  \r\n\r\n forelagt for sessionerne efter denne dato. </P>  \r\n\r\n<P>Ved samtlige refusioner af attestudgifter ydes de oven for nævnte  \r\n\r\n grundbeløb samt tillæg i overensstemmelse med de procentsatser (såvel for det  \r\n\r\n midlertidige tillæg som for honorartillægget), der var gældende på det  \r\n\r\n tidspunkt, attesten blev udstedt. </P>  \r\n\r\n<P>Udgifter, der afholdes i overensstemmelse med nærværende bestemmelser, vil  \r\n\r\n være at kontere på konto § 13.3.01.43. Værnepligtiges udgifter til  \r\n\r\n lægeundersøgelse m.v. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 18. MARTS  \r\n\r\n 1967. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>ZEUTHEN. </P>  \r\n\r\n<P CLASS=MINISTER ALIGN=RIGHT>/Louis Heegaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19670003609"
        },
        {
            "displayName": "Entydig dokumentidentifikation",
            "displayValue": "CM011218"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/06/2002"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "18/03/1967"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Værnepligtsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsmin. 2.kt. j.nr. 44-1966"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}