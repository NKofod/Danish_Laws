{
    "id": 122472,
    "title": "Cirkulære om suspension mv. og ulovlig udeblivelse",
    "documentTypeId": "150",
    "isSagsforlobPeriodValid": true,
    "shortName": "CIR nr 9852 af 05/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\"></a></p><div class=\"bjelke\">Den fulde tekst</div><p class=\"Titel2\">Cirkulære om suspension mv. og ulovlig udeblivelse</p>\r\n      <p class=\"Tekst\"><span class=\"Bold\">Indledning</span></p>\r\n      <p class=\"Tekst\">Cirkulæret omhandler ansættelsesretlige forhold i forbindelse med suspension og ulovlig udeblivelse, jf. tjenestemandslovens § 19 samt vedlagte aftale om løn mv. under suspension mv. og ulovlig udeblivelse.</p>\r\n      <p class=\"Tekst\">I forbindelse med overenskomstforhandlingerne i 2008 er der aftalt en ændring af reglerne om løn, når en suspenderet tjenestemand anholdes eller varetægtsfængsles, jf. aftalens § 2, stk. 6 og 7. Ændringen medfører, at en suspenderet tjenestemand ikke har krav på suspensionsløn under eventuel anholdelse og varetægtsfængsling i suspensionsperioden.</p>\r\n      <p class=\"Tekst\">For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkning til denne bestemmelse. Andre bemærkninger er opført under ”Generelle bemærkninger”. Denne redaktionelle ændring medfører ikke nogen ændringer i bestemmelsernes, henholdsvis bemærkningernes retlige status.</p>\r\n      <p class=\"Tekst\">Øvrige rettelser er tilsvarende af redaktionel karakter.</p>\r\n      <p class=\"Tekst\"><span class=\"Bold\">Generelle bemærkninger</span></p>\r\n      <p class=\"Tekst\">Afgørelse af, om en tjenestemand skal suspenderes eller midlertidigt overføres til andet arbejde, træffes af vedkommende minister eller den, ministeren bemyndiger dertil.</p>\r\n      <p class=\"Tekst\">Når en tjenestemand suspenderes eller midlertidigt overføres til andet arbejde, skal den myndighed, der har iværksat suspensionen eller overførslen til andet arbejde – i det omfang myndigheden har indflydelse herpå – søge tjenstligt forhør eller strafferetlig forfølgning gennemført hurtigst muligt.</p>\r\n      <p class=\"Tekst\">Indtil der er truffet afgørelse om suspension, henholdsvis midlertidig overførsel til andet arbejde, kan ledelsen på tjenestestedet bestemme, at tjenestemanden skal sættes fra tjeneste. Ledelsen skal i så fald hurtigst muligt indhente en afgørelse af, om et af de nævnte retsmidler skal anvendes.</p>\r\n      <p class=\"Tekst\">Reglerne om suspension mv. gælder ikke for dommere og andre tjenestemandsansatte jurister ved domstolene, da de ikke er omfattet af tjenestemandslovens § 19, jf. lovens § 34, stk. 3 og 4.</p>\r\n      <p class=\"Tekst\"><span class=\"Bold\">Ikrafttræden</span></p>\r\n      <p class=\"Tekst\">Cirkulæret har virkning fra 1. april 2008. Samtidig ophæves cirkulære nr. 9669 af 2. november 2005 (Perst.nr. 052-05).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Personalestyrelsen, den 5. december 2008</I></P><P CLASS=SIGN1 ALIGN=\"CENTER\">Lisa Engmann</P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"BilagTekst\">Aftale om løn mv. under suspension mv. og ulovlig udeblivelse</p>\r\n      <p class=\"Indledning2\">I medfør af § 45, stk. 1, i lov om tjenestemænd aftales følgende:</p>\r\n      <p class=\"Kapiteloverskrift\">Kapitel 1. Ulovlig udeblivelse</p>\r\n      <p class=\"Paragraftekst\"><span class=\"Bold\">§ 1.</span> <span class=\"Bold\">Lønindeholdelse</span></p>\r\n      <p class=\"Paragraftekst\">En tjenestemand, der udebliver fra tjeneste uden lovligt forfald (ulovlig udeblivelse), herunder anholdes eller fængsles, har ikke krav på løn. Fradrag i lønnen foretages så vidt muligt i førstkommende lønudbetaling.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 1, stk. 1:</span></p>\r\n      <p class=\"Paragraftekst\"><span class=\"Italic\">Reglerne om lønfradrag er fastsat i Finansministeriets cirkulære af 24. maj 1985 om lønfradrag/-beregning for tjenestemænd med tillægsaftale af 20. januar 1987.</span></p>\r\n      <p class=\"Paragraftekst\"><span class=\"Italic\">Lønfradrag kan, hvis det er nødvendigt, foretages i feriegodtgørelse eller særlig feriegodtgørelse samt i kontant godtgørelse for særlige feriedage.</span></p>\r\n      <p class=\"Stk\"><span class=\"Italic\">Stk. 2.</span> Hvis der er indeholdt løn på grund af ulovlig udeblivelse som følge af anholdelse eller varetægtsfængsling, jf. stk. 1, efterbetales den indeholdte løn inkl. særlige ydelser, hvis påtale opgives, eller den pågældende frifindes.</p>\r\n      <p class=\"Stk\"><span class=\"Italic\">Stk. 3.</span> Hvis tjenestemanden i direkte tilslutning til løsladelsen suspenderes på grund af de samme forhold, som medførte anholdelse eller varetægtsfængsling, har den pågældende dog kun krav på efterbetaling af 2/3 af beløbet.</p>\r\n      <p class=\"Stk\"><span class=\"Italic\">Stk. 4.</span> Under ulovlig udeblivelse optjenes ikke ferieret.</p>\r\n      <p class=\"Kapiteloverskrift\">Kapitel 2. Suspension mv.</p>\r\n      <p class=\"Paragraftekst\"><span class=\"Bold\">§ 2.</span> <span class=\"Bold\">Løn</span></p>\r\n      <p class=\"Paragraftekst\">En tjenestemand, der suspenderes, får 2/3 af sædvanlig løn, ekskl. særlige ydelser. Lønnen reduceres med virkning fra den 1. i måneden efter suspensionen. Særlige ydelser bortfalder med virkning fra suspensionsdagen. Hvis lønnen allerede er udbetalt, modregnes det for meget udbetalte så vidt muligt i førstkommende lønudbetaling.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 2, stk.1:</span></p>\r\n      <p class=\"Paragraftekst\"><span class=\"Italic\">Ved sædvanlig løn forstås:</span></p>\r\n      <p class=\"Paragraftekst\"><span class=\"Italic\">Lønrammesystem:</span> <span class=\"Italic\">Skalatrinsløn samt varige tillæg.</span> <span class=\"Italic\">Midlertidige tillæg medtages i den periode, hvori de ydes.</span></p>\r\n      <p class=\"Paragraftekst\"><span class=\"Italic\">Basislønsystem</span><span class=\"Italic\">:</span> <span class=\"Italic\">Basisløn, kvalifikations- og funktionstillæg samt eventuelt personligt tillæg.</span> <span class=\"Italic\">Midlertidige tillæg medtages i den periode, hvori de ydes.</span></p>\r\n      <p class=\"Paragraftekst\"><span class=\"Italic\">Intervallønssystem</span><span class=\"Italic\">:</span> <span class=\"Italic\">Den løn, der konkret er aftalt for tjenestemanden inden for det centralt aftalte lønspænd for den pågældende personalegruppe, inkl. centralt aftalte tillæg.</span></p>\r\n      <p class=\"Paragraftekst\"><span class=\"Italic\">Bidrag til eventuelle supplerende pensionsordninger indgår som en del af den sædvanlige løn.</span></p>\r\n      <p class=\"Paragraftekst\"><span class=\"Italic\">Betaling for over- eller merarbejde og rådighedstjeneste samt særlige ydelser mv., f.eks. natpenge, indgår ikke i suspensionslønnen, medmindre betalingen ydes i form af faste månedlige tillæg.</span></p>\r\n      <p class=\"Paragraftekst\"><span class=\"Italic\">Der beregnes ikke ATP-bidrag af suspensionslønnen bortset fra perioder, hvor den suspenderede tjenestemand holder ferie med løn, jf. aftalens § 3.</span></p>\r\n      <p class=\"Paragraftekst\"><span class=\"Italic\">Hvis der sker fuld efterbetaling af den løn, der er indeholdt under suspension, skal der også efterfølgende indbetales normale ATP-bidrag.</span></p>\r\n      <p class=\"Stk\"><span class=\"Italic\">Stk. 2.</span> Boligbidrag for tjenestemænd, der bor i en tjeneste- eller lejebolig, berøres ikke af suspensionen.</p>\r\n      <p class=\"Stk\"><span class=\"Italic\">Stk. 3.</span> Hvis en tjenestemand midlertidigt overføres til andet arbejde i henhold til tjenestemandslovens § 19, bevarer den pågældende den sædvanlige løn for sin egen stilling, ekskl. særlige ydelser. Særlige ydelser udbetales, i det omfang de optjenes i den midlertidige stilling.</p>\r\n      <p class=\"Stk\"><span class=\"Italic\">Stk. 4.</span> En tjenestemand, der sættes fra tjeneste, bevarer sin sædvanlige løn, ekskl. særlige ydelser.</p>\r\n      <p class=\"Stk\"><span class=\"Italic\">Stk. 5.</span> Hvis en suspenderet tjenestemand uden lovligt forfald unddrager sig tjenstligt forhør eller strafferetlig forfølgning, bortfalder lønnen.</p>\r\n      <p class=\"Stk\"><span class=\"Italic\">Stk. 6.</span> En suspenderet tjenestemand, der er anholdt eller varetægtsfængslet, har ikke krav på løn.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 2, stk.6:</span></p>\r\n      <p class=\"Paragraftekst\"><span class=\"Italic\">Reglerne om lønfradrag er fastsat i Finansministeriets cirkulære af 24. maj 1985 om lønfradrag/-beregning for tjenestemænd med tillægsaftale af 20. januar 1987.</span></p>\r\n      <p class=\"Paragraftekst\"><span class=\"Italic\">Lønfradrag kan, hvis det er nødvendigt, foretages i feriegodtgørelse eller særlig feriegodtgørelse samt i kontant godtgørelse for særlige feriedage.</span></p>\r\n      <p class=\"Stk\"><span class=\"Italic\">Stk. 7.</span> Indeholdt løn, jf. stk. 6, efterbetales, hvis påtale opgives, eller den pågældende frifindes.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 2, stk. 7:</span></p>\r\n      <p class=\"Paragraftekst\"><span class=\"Italic\">Hvis straffesagen afsluttes med, at påtalen opgives eller at den pågældende frifindes, har tjenestemanden ret til løn for den periode, hvor den pågældende har været anholdt eller varetægtsfængslet, og efterbetaling af suspensionslønnen skal ske snarest muligt.</span></p>\r\n      <p class=\"Paragraftekst\"><span class=\"Italic\">Med hensyn til eventuel efterbetaling af den indeholdte 1/3 af lønnen ved disciplinærsagens afslutning henvises til aftalens § 4.</span></p>\r\n      <p class=\"Paragraftekst\"><span class=\"Bold\">§ 3.</span> <span class=\"Bold\">Ferie</span></p>\r\n      <p class=\"Paragraftekst\">En suspenderet tjenestemand kan pålægges at afvikle al afviklingsmoden ferie i suspensionsperioden. En tjenestemand, der afvikler ferie eller særlige feriedage under suspension, skal ikke stå til rådighed for tjenstligt forhør mv.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 3, stk. 1:</span></p>\r\n      <p class=\"Paragraftekst\"><span class=\"Italic\">De almindelige regler om varsling gælder ikke i forbindelse med ferieafvikling under suspension.</span> <span class=\"Italic\">Ledelsen skal dog tydeligt tilkendegive over for tjenestemanden, hvornår ferien holdes, da den pågældende i denne periode ikke skal stå til rådighed for tjenstligt forhør mv.</span></p>\r\n      <p class=\"Stk\"><span class=\"Italic\">Stk. 2.</span> Suspensionsperioden betragtes i relation til ferie og særlige feriedage som deltidsbeskæftigelse på 2/3 af den beskæftigelsesgrad, tjenestemanden havde før suspensionen.</p>\r\n      <p class=\"Paragraftekst\"><span class=\"Bold\">§ 4.</span> <span class=\"Bold\">Efterbetaling</span></p>\r\n      <p class=\"Paragraftekst\">Slutter sagen med, at tjenestemanden ikke idømmes en disciplinær straf, eller med, at den pågældende idømmes en advarsel, en irettesættelse eller en bøde, skal den indeholdte løn, inkl. særlige ydelser, efterbetales.</p>\r\n      <p class=\"Stk\"><span class=\"Italic\">Stk. 2.</span> Fører sagen til, at tjenestemanden overføres til andet arbejde, andet arbejdssted eller anden stilling, afgør den myndighed, der traf beslutning om suspension, om – og i bekræftende fald i hvilket omfang – løn mv. skal efterbetales.</p>\r\n      <p class=\"Stk\"><span class=\"Italic\">Stk. 3.</span> Fører sagen til degradation eller afsked, skal løn mv. ikke efterbetales.</p>\r\n      <p class=\"Stk\"><span class=\"Italic\">Stk. 4.</span> Afskediges en suspenderet tjenestemand efter ansøgning, inden der er truffet afgørelse om eventuel disciplinær sanktion, skal løn mv. ikke efterbetales.</p>\r\n      <p class=\"Stk\"><span class=\"Italic\">Stk. 5.</span> Afskediges tjenestemanden uansøgt, inden der er truffet afgørelse om disciplinær sanktion, skal den indeholdte løn, inkl. særlige ydelser, efterbetales.</p>\r\n      <p class=\"Stk\"><span class=\"Italic\">Stk. 6.</span> Har en tjenestemand midlertidigt været overført til andet arbejde, skal eventuelle særlige ydelser ikke efterbetales.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 4:</span></p>\r\n      <p class=\"Paragraftekst\"><span class=\"Italic\">Afgørelse om eventuel efterbetaling af den løn, der er indeholdt under suspensionen, skal træffes samtidig med sagens afslutning.</span></p>\r\n      <p class=\"Paragraftekst\"><span class=\"Italic\">Ved eventuel efterbetaling skal det afklares, i hvilket omfang der skal ske efterbetaling af særlige ydelser mv.</span></p>\r\n      <p class=\"Paragraftekst\"><span class=\"Italic\">Der henvises i den forbindelse tillige til Finansministeriets cirkulære af 1. december 2003 om beregning af løn under betalt fravær mv.</span></p>\r\n      <p class=\"Paragraftekst\"><span class=\"Italic\">Hvis der sker hel eller delvis efterbetaling af den indeholdte løn, skal der samtidig foretages en regulering af den beskæftigelsesgrad, der lægges til grund for ferielønsberegningen for såvel eventuel afholdt som fremtidig ferie og særlige feriedage.</span></p>\r\n      <p class=\"Paragraftekst\"><span class=\"Italic\">Der ydes 1½ pct. særlig feriegodtgørelse af beløb, der efterbetales.</span> <span class=\"Italic\">Beløbet beregnes og udbetales i overensstemmelse med gældende regler.</span></p>\r\n      <p class=\"Kapiteloverskrift\">Kapitel 3. Ikrafttrædelse og opsigelse mv.</p>\r\n      <p class=\"Paragraftekst\"><span class=\"Bold\">§ 5.</span> <span class=\"Bold\">Ikrafttrædelse og opsigelse</span></p>\r\n      <p class=\"Paragraftekst\">Aftalen har virkning fra 1. april 2008 og kan opsiges skriftligt med 3 måneders varsel, dog tidligst til 31. marts 2011.</p>\r\n      <p class=\"Stk\"><span class=\"Italic\">Stk. 2.</span> Samtidig ophæves aftale af 31. oktober 2005 om løn mv. under suspension mv. og ulovlig udeblivelse.</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 364 364;\" width=\"728\">\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">København, den 5. december 2008.</div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Offentligt Ansattes Organisationer</div>\r\n                <div class=\"TabelTekst\">(Det Statslige Område)</div>\r\n                <div class=\"TabelTekst\"><span class=\"Bold\">Flemming Vinther</span></div>\r\n                <div class=\"TabelTekst\">Statstjenestemændenes</div>\r\n                <div class=\"TabelTekst\">Centralorganisation II</div>\r\n                <div class=\"TabelTekst\"><span class=\"Bold\">Peter Ibsen</span></div>\r\n                <div class=\"TabelTekst\">Akademikernes Centralorganisation</div>\r\n                <div class=\"TabelTekst\"><span class=\"Bold\">Sine Sunesen</span></div>\r\n                <div class=\"TabelTekst\">Lærernes Centralorganisation</div>\r\n                <div class=\"TabelTekst\"><span class=\"Bold\">Anders Bondo Christensen</span></div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Finansministeriet</div>\r\n                <div class=\"TabelTekst\">P.M.V.</div>\r\n                <div class=\"TabelTekst\">E.B.</div>\r\n                <div class=\"TabelTekst\"><span class=\"Bold\">Lisa Engmann</span></div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": true,
    "editorialNotes": [
        "Udsendt som Perst.nr. 073-08"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/12/2008"
        },
        {
            "displayName": "Accession",
            "displayValue": "C20080985209"
        },
        {
            "displayName": "Entydig dokumentidentifikation",
            "displayValue": "AE001412"
        },
        {
            "displayName": "Dato for førstegangsindlæggelse",
            "displayValue": "06/12/2008"
        },
        {
            "displayName": "Dato for indlæggelse",
            "displayValue": "06/12/2008"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9852"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "05/12/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 07-537-6"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}