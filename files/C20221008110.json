{
    "id": 233409,
    "title": "Cirkulæreskrivelse om kommunal varmeplanlægning og projektgodkendelse (Til kommunalbestyrelserne)",
    "documentTypeId": "210",
    "isSagsforlobPeriodValid": true,
    "shortName": "CIS nr 10081 af 26/10/2022",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om kommunal varmeplanlægning og projektgodkendelse</p>\r\n<p class=\"UnderTitel2\">(Til kommunalbestyrelserne)</p>\r\n<p style=\"text-align: center;\">\r\n   <span class=\"Bold\">1.</span> <span class=\"Bold\">Indledning</span></p>\r\n<p style=\"text-align: justify;\">Den 25. juni 2022 indgik regeringen (Socialdemokratiet), Venstre, Socialistisk Folkeparti, Radikale Venstre, Enhedslisten, Det Konservative Folkeparti, Dansk Folkeparti, Liberal Alliance, Alternativet og Kristendemokraterne <span class=\"Italic\">Klimaaftale om grøn strøm og varme 2022</span>. Med aftalen ønskes en række justeringer, der skal fremme udrulningen af grøn varme og bidrage til at sikre den politiske ambition om, at der i 2035 ikke skal anvendes gas til rumvarme i danske husstande, samt om at Danmark senest i 2030 vil være 100 pct. forsynet med grøn gas.</p>\r\n<p style=\"text-align: justify;\">I forlængelse af aftalen af 25. juni 2022 indgik regeringen (Socialdemokratiet) og KL den 29. juni 2022 <span class=\"Italic\">Aftale om fremskyndet planlægning for udfasning af gas til opvarmning</span> <span class=\"Italic\">og klar besked til borgerne</span>.</p>\r\n<p style=\"text-align: justify;\">De to aftaler indebærer blandt andet, at kommunerne i 2022 skal gennemføre en planlægningsindsats for omlægning til grøn varme i de områder, der i dag er gasforsynede. Endvidere indeholder aftalerne et krav om, at alle ejendomsejere med gas- eller oliefyr i disse områder, inden udgangen af 2022, skal have klar besked om planerne for udrulning af fjernvarme, samt en beskrivelse af andre grønne muligheder, fx en varmepumpe. Endelig fastsætter aftalen af 29. juni 2022, at der skal udarbejdes forenklede regler for godkendelse af projektforslag, herunder at kommunerne i 2023, på baggrund af en række betingelser, skal kunne lægge den samfundsøkonomiske analyse fra en smalet samfundsøkonomisk varmeplan til grund for de konkrete projektforslag, der udmønter den samledede samfundsøkonomiske varmeplan.</p>\r\n<p style=\"text-align: justify;\">Det følger af § 4 i lov om varmeforsyning, at kommunalbestyrelsen godkender projekter for etablering af nye kollektive varmeforsyningsanlæg eller udførelsen af større ændringer i eksisterende anlæg. Derudover følger det af § 4 i bekendtgørelse om godkendelse af projekter for kollektiv varmeforsyningsanlæg (projektbekendtgørelsen), at kommunalbestyrelsen skal udføre en planlægning for varmeforsyningen i kommunen, som bl.a. indebærer at udlægge geografiske områder til fjernvarmeforsyning, gasforsyning eller udpege områder uden kollektiv varmeforsyning. Det følger endvidere af projektbekendtgørelsens § 16, stk. 1, nr. 10, at projektforslaget skal være ledsaget af en samfundsøkonomisk analyse af relevante scenarier.</p>\r\n<p style=\"text-align: justify;\">Den aktuelle situation med ekstraordinært høje energipriser, begrænsninger af gas- og olieleverancer og ønske om uafhængighed af russisk gas har medført et behov for et styrket kommunalt varmeplanlægningsgrundlag. Den kommunale varmeplanlægning skal derfor fremskyndes for at sikre en hurtig afklaring af de fremtidige varmeforsyningsmuligheder af de nuværende gasforsynede områder. Afklaringen vil medføre, at de berørte ejendomsejere kan få et kvalificeret beslutningsgrundlag for omstilling af deres gas- eller oliefyr til en alternativ opvarmningsform.</p>\r\n<p style=\"text-align: justify;\">På den baggrund og i medfør af § 3, stk. 2, § 5, § 15 og § 26 a i lov om varmeforsyning, jf. lovbekendtgørelse nr. 2068 af 16. november 2021, fastsættes denne cirkulæreskrivelse efter forhandling med de kommunale organisationer og efter bemyndigelse i henhold til § 4, stk. 1, i bekendtgørelse nr. 1366 af 28. september 2022 om Energistyrelsens opgaver og beføjelser. Cirkulæreskrivelsen supplerer dele af projektbekendtgørelsen og beskriver en metode til at opfylde samfundsøkonomikravet i 2023.</p>\r\n<p style=\"text-align: center;\">\r\n   <span class=\"Bold\">2.</span> <span class=\"Bold\">Fremskyndet planlægningsindsats ved udarbejdelse af samlet en varmeplan</span></p>\r\n<p style=\"text-align: center;\">\r\n   <span class=\"Italic\">2.1.</span> <span class=\"Italic\">Kommunalbestyrelsens udarbejdelse af en samlet varmeplan</span></p>\r\n<p style=\"text-align: justify;\">Kommunalbestyrelsen skal inden udgangen af 2022 udarbejde en samlet varmeplan for kommunen, der som minimum omfatter de områder i kommunen, som har status som gasforsynede. Hermed omfattes også de ejendomme i de gasforsynede områder, som har et oliefyr. Den samlede varmeplan skal udmøntes ved udarbejdelse af konkrete projektforslag.</p>\r\n<p style=\"text-align: justify;\">Ved en samlet varmeplan forstås en plan, der som minimum forholder sig til de eksisterende og fremtidige muligheder for varmeforsyning i kommunens gasforsynede områder i stedet for at forholde sig til konkrete og typisk mindre geografisk afgrænsede projekter i kommunen. Den samlede varmeplan er således en overordnet varmeplan for kommunen, der ikke nødvendigvis indeholder en projektbeskrivelse af de enkelte anlæg, men én samlet plan for kommunens varmeforsyning. Planen vil skulle realiseres ved konkrete projektforslag, som udmønter den samlede varmeplan.</p>\r\n<p class=\"BilagtekstListe\" style=\"text-align: justify;\">Den samlede varmeplan skal</p>\r\n<p class=\"Liste1\">\r\n   <span class=\"Liste1Nr\">1)</span> medtage alle områder i kommunen, der har status som gasforsynede områder, herunder også ejendomme i gasforsynede områder, som har et oliefyr,</p>\r\n<p class=\"Liste1\">\r\n   <span class=\"Liste1Nr\">2)</span> fastlægge områder, der forventes at blive fjernvarmeforsynet, herunder en forventet tidshorisont herfor, samt hvilke områder, der fremover forventes individuelt forsynet med vedvarende energi, og</p>\r\n<p class=\"Liste1\">\r\n   <span class=\"Liste1Nr\">3)</span> udarbejdes og godkendes af kommunalbestyrelsen inden udgangen af 2022.</p>\r\n<p style=\"text-align: justify;\">Kommunalbestyrelsen skal sikre, at den samlede varmeplan udarbejdes i samarbejde med relevante lokale parter, herunder forsyningsselskaber og andre berørte parter, f.eks. virksomheder med særlige energi- og varmebehov eller med særlige muligheder for at foretage el- og varmeproduktion.</p>\r\n<p style=\"text-align: justify;\">Kommunalbestyrelsen skal indberette oplysninger om den godkendte varmeplan truffet i medfør af denne cirkulæreskrivelse senest d. 31. december 2022. Indberetningen skal ske digitalt på adressen <span class=\"Underline\">http://plandata.dk</span>, jf. bekendtgørelse om det digitale planregister Plandata.dk. Energistyrelsen oplyser, når indberetningen på <span class=\"Underline\">http://plandata.dk</span> er mulig.</p>\r\n<p style=\"text-align: justify;\">Energistyrelsen kan udskyde kommunalbestyrelsens frist for indberetning af oplysninger om den godkendte varmeplan. En udskydelse af fristen kan kun ske samlet for alle kommuner og dermed ikke for én konkret kommune efter ansøgning. Energistyrelsen er forpligtet til at underrette kommunerne om en eventuel ny frist for indberetning.</p>\r\n<p style=\"text-align: justify;\">Kommunalbestyrelsen kan beslutte, at den samlede varmeplan også skal udarbejdes for områder, der i dag ikke er gasforsynede. Dette kan ske med henblik på at vurdere, om fjernvarmeforsyning kan være mulig i disse områder, eller om disse fortsat skal være individuelt forsynet.</p>\r\n<p class=\"BilagtekstListe\" style=\"text-align: justify;\">Den samlede varmeplan skal i det omfang, det er nødvendigt for kommunalbestyrelsens vurdering af varmeplanen, indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\">1)</span> Forholdet til kommune- og lokalplaner.</p>\r\n<p class=\"Liste1\">\r\n   <span class=\"Liste1Nr\">2)</span> Forholdet til anden lovgivning, herunder til lov om elforsyning og lov om gasforsyning.</p>\r\n<p class=\"Liste1\">\r\n   <span class=\"Liste1Nr\">3)</span> Fastlæggelse af planlagt forsyningsområde og varmebehov, fastlæggelse af hvilke tekniske anlæg, herunder ledningsnet, der påtænkes etableret eller ændret, og anlæggets kapacitet, energiform og -forbrug, forsyningssikkerhed og andre driftsforhold.</p>\r\n<p class=\"Liste1\">\r\n   <span class=\"Liste1Nr\">4)</span> Tidsplan for udmøntning af varmeplanen og en redegørelse for varmegrundlaget og forløbet for konvetering til fjernvarme.</p>\r\n<p class=\"Liste1\">\r\n   <span class=\"Liste1Nr\">5)</span> Økonomiske konsekvenser for forbrugerne.</p>\r\n<p class=\"Liste1\">\r\n   <span class=\"Liste1Nr\">6)</span> Energi- og miljømæssige vurderinger samt samfunds- og selskabsøkonomiske vurderinger.</p>\r\n<p class=\"Liste1\">\r\n   <span class=\"Liste1Nr\">7)</span> Samfundsøkonomisk analyse af relevante scenarier.</p>\r\n<p style=\"text-align: center;\">\r\n   <span class=\"Italic\">2.2 Betingelser for at anvende den samfundsøkonomiske analyse fra en samlet samfundsøkonomisk varmeplan i konkrete projektforslag</span>\r\n</p>\r\n<p style=\"text-align: justify;\">Kommunalbestyrelsen kan i 2022 og 2023, under nærmere betingelser, opfylde samfundsøkonomikravet i projektbekendtgørelsens § 6, stk. 1, 2. pkt., § 16, stk. 1, nr. 9 og 10, § 19, stk. 1, nr. 3, og stk. 2, ved at lægge den samfundsøkonomiske analyse fra en samlet samfundsøkonomisk varmeplan til grund ved godkendelsen af de konkrete projektforslag, der udmønter en samlet samfundsøkonomisk varmeplan.</p>\r\n<p class=\"BilagtekstListe\" style=\"text-align: justify;\">Konkrete projektforslag kan i 2022 og 2023 anvende den samfundsøkonomiske analyse fra en samlet samfundsøkonomisk varmeplan, når den samlede samfundsøkonomiske varmeplan</p>\r\n<p class=\"Liste1\">\r\n   <span class=\"Liste1Nr\">1)</span> er samfundsøkonomisk mest fordelagtig,</p>\r\n<p class=\"Liste1\">\r\n   <span class=\"Liste1Nr\">2)</span> har været sendt i høring, og</p>\r\n<p class=\"Liste1\">\r\n   <span class=\"Liste1Nr\">3)</span> er godkendt af kommunalbestyrelsen.</p>\r\n<p style=\"text-align: justify;\">Kommunalbestyrelsens vurdering af, om en samlet samfundsøkonomisk varmeplan er den samfundsøkonomisk mest fordelagtige løsning, skal bygge på beregninger foretaget i overensstemmelse med Energistyrelsens <span class=\"Italic\">Vejledning i samfundsøkonomiske analyser på energiområdet</span>. I beregningerne skal anvendes de dertilhørende på varmeplanens godkendelsestidspunkt senest opdaterede forudsætninger for samfundsøkonomiske analyser på energiområdet (Energistyrelsens <span class=\"Italic\">Samfundsøkonomiske beregningsforudsætninger for energipriser og emissioner</span>).</p>\r\n<p class=\"BilagtekstListe\" style=\"text-align: justify;\">Forinden kommunalbestyrelsen kan meddele godkendelse af en samlet samfundsøkonomisk varmeplan, skal kommunalbestyrelsen foretage en energimæssig, samfundsøkonomisk og miljømæssig vurdering af varmeplanen. Vurderingen skal ske på baggrund af</p>\r\n<p class=\"Liste1\">\r\n   <span class=\"Liste1Nr\">1)</span> samarbejde med relevante lokale parter, herunder forsyningsselskaber og andre berørte parter,</p>\r\n<p class=\"Liste1\">\r\n   <span class=\"Liste1Nr\">2)</span> de bestemmelser, der er fastsat i projektbekendtgørelsen §§ 7, 8 og 9,</p>\r\n<p class=\"Liste1\">\r\n   <span class=\"Liste1Nr\">3)</span> de samfundsøkonomiske analyser, der er nævnt ovenfor, og</p>\r\n<p class=\"Liste1\">\r\n   <span class=\"Liste1Nr\">4)</span> de bemærkninger, der er modtaget under høring af varmeplanen.</p>\r\n<p class=\"BilagtekstListe\" style=\"text-align: justify;\">Godkendelsen omfatter følgende punkter, der er relevante for varmeplanen:</p>\r\n<p class=\"Liste1\">\r\n   <span class=\"Liste1Nr\">1)</span> Forventet forsyningsform.</p>\r\n<p class=\"Liste1\">\r\n   <span class=\"Liste1Nr\">2)</span> Forventet energiform.</p>\r\n<p class=\"Liste1\">\r\n   <span class=\"Liste1Nr\">3)</span> Forventet forsyningsområde.</p>\r\n<p class=\"Liste1\">\r\n   <span class=\"Liste1Nr\">4)</span> Forventet tidsfølge for implementeringen af varmeplanen.</p>\r\n<p style=\"text-align: justify;\">Høring af en samlet samfundsøkonomisk varmeplan følger reglerne i projektbekendtgørelsens § 18. Høringsfristen skal afpasses efter de nærmere omstændigheder og bør være så lang, at de hørte parter har mulighed for at udarbejde et fyldestgørende svar.</p>\r\n<p style=\"text-align: center;\">\r\n   <span class=\"Bold\">3.</span> <span class=\"Bold\">Udmøntning af en samlet varmeplan</span></p>\r\n<p style=\"text-align: center;\">\r\n   <span class=\"Italic\">3.1.</span> <span class=\"Italic\">Godkendelse af konkrete projektforslag</span></p>\r\n<p style=\"text-align: justify;\">Kommunalbestyrelsen skal sikre, at der inden udgangen af 2023 i udgangspunktet udarbejdes og træffes afgørelse om godkendelse af de konkrete projektforslag, der skal udmønte kommunens samlede varmeplan. Det skal skabe grundlaget for, at fjernvarmen udrulles inden udgangen af 2028.</p>\r\n<p style=\"text-align: justify;\">Kommunalbestyrelsen kan, i medfør af varmeforsyningslovens § 8, pålægge et eller flere kollektive varmeforsyningsanlæg at udarbejde konkrete projektforslag, der udmønter kommunens samlede varmeplan.</p>\r\n<p style=\"text-align: justify;\">Kommunalbestyrelsen kan endvidere, i medfør af varmeforsyningslovens § 6, stk. 3, påbyde et eller flere kollektive varmeforsyningsanlæg at udføre godkendte projektforslag inden en vis frist, herunder inden udgangen af 2028.</p>\r\n<p style=\"text-align: center;\">\r\n   <span class=\"Italic\">3.2.</span> <span class=\"Italic\">Betingelser for godkendelse af konkrete projektforslag i 2022 og 2023 ved anvendelse af den samfundsøkonomiske analyse fra en samlet samfundsøkonomisk varmeplan</span></p>\r\n<p style=\"text-align: justify;\">Ansøgning om godkendelse af konkrete projektforslag for kollektive varmeforsyningsanlæg, der udmønter en samlet samfundsøkonomisk varmeplan, kan i 2022 og 2023, under nærmere betingelser, suppleres med den samfundsøkonomiske analyse fra en samlet samfundsøkonomisk varmeplan. Det betyder, at den samfundsøkonomiske analyse fra en samlet samfundsøkonomisk varmeplan kan anvendes til opfyldelse af kravet i projektbekendtgørelsens § 16, stk. 1, nr. 9, 1. pkt., og nr. 10, om, at projektet skal ledsages af en samfundsøkonomisk vurdering og analyse.</p>\r\n<p class=\"BilagtekstListe\" style=\"text-align: justify;\">Den samfundsøkonomiske analyse fra en samlet samfundsøkonomisk varmeplan kan anvendes som opfyldelse af samfundsøkonomikravet ved projektgodkendelse, når projektforslaget</p>\r\n<p class=\"Liste1\">\r\n   <span class=\"Liste1Nr\">1)</span> indfrier kommunens samlede samfundsøkonomiske varmeplan, som opfylder betingelserne angivet ovenfor under kapitel 2, afsnit 2.2,</p>\r\n<p class=\"Liste1\">\r\n   <span class=\"Liste1Nr\">2)</span> har været sendt i høring og</p>\r\n<p class=\"Liste1\">\r\n   <span class=\"Liste1Nr\">3)</span> er godkendt af kommunalbestyrelsen senest d. 31. december 2023.</p>\r\n<p style=\"text-align: justify;\">Høring af projektforslaget følger reglerne i projektbekendtgørelsens § 18. Høringsfristen skal afpasses efter de nærmere omstændigheder og bør være så lang, at de hørte parter har mulighed for at udarbejde et fyldestgørende svar.</p>\r\n<p style=\"text-align: justify;\">Opfylder projektforslaget ovenstående krav, kan det anses som en opfyldelse af kommunalbestyrelsen pligt i projektbekendtgørelsens § 6, stk. 1, 2. pkt., § 19, stk. 1, nr. 3, og stk. 2, om at foretage en samfundsøkonomisk vurdering af projektet forinden godkendelse af et projektforslag.</p>\r\n<p style=\"text-align: justify;\">Projektforslaget skal derudover følge reglerne i projektbekendtgørelsen, herunder regler om procedure for ansøgning og kommunens godkendelse.</p>\r\n<p style=\"text-align: center;\">\r\n   <span class=\"Bold\">4.</span> <span class=\"Bold\">Information til ejendomsejere</span></p>\r\n<p style=\"text-align: justify;\">Kommunen skal, inden udgangen af 2022, som minimum give alle ejendomsejere med gas- eller oliefyr i kommunens gasforsynede områder klar besked om eksisterende og fremtidige varmeforsyningsmuligheder, herunder planer for udrulning af fjernvarme og informere om alternative opvarmningsformer til gas- eller oliefyr. Kommunens gasforsynede områder skal i denne sammenhæng forstås som områder med ejendomme, der aftager gas til ejendommens opvarmning og forsyning med varmt vand.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">5.</span> <span class=\"Bold\">Ikrafttræden</span></p>\r\n<p>Cirkulæreskrivelsen træder i kraft den 28. oktober 2022.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 26. oktober 2022</p><p class=\"Sign1\" align=\"center\">Martin Hansen</p><p class=\"Sign2\" align=\"right\">/ Trine Sannem Mønsted</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2022"
        },
        {
            "displayName": "Accession",
            "displayValue": "C20221008110"
        },
        {
            "displayName": "Entydig dokumentidentifikation",
            "displayValue": "DB000583"
        },
        {
            "displayName": "Dato for førstegangsindlæggelse",
            "displayValue": "27/10/2022"
        },
        {
            "displayName": "Dato for indlæggelse",
            "displayValue": "27/10/2022"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10081"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "26/10/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima-, Energi- og Forsyningsmin.,<br />Energistyrelsen, j.nr. 2020-19495"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}