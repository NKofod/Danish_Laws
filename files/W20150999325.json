{
    "id": 173456,
    "title": "Ligebehandlingsnævnets afgørelse om køn - forskellige priser - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9993 af 25/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6811-53423</span></p>\r\n   <p class=\"TekstGenerel\">Det var ikke i strid med ligestillingsloven, at en frisør havde forskellige priser for en dameklip og en herreklip. Det blev slået fast i Østre Landsrets dom af 10. november 2014, at der er tale om to forskellige ydelser. Der var ikke oplysninger i sagen, der gav anledning til at nå et andet resultat.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en frisørsalon har forskellige priser for ydelserne \"Dame klip\" og \"Herre klip\".</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det er ikke i strid med ligestillingsloven, at indklagede har forskellige priser for ydelserne \"Dame klip\" og \"Herre klip\".</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en frisørsalon har fastsat sine priser på grundlag af køn.</p>\r\n<p>Der fremgår følgende af den indklagede frisørsalons prisliste:</p>\r\n<p>\"Dame klip 495 kr.</p>\r\n<p>. . .</p>\r\n<p>Herre klip 395 kr.\"</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at indklagede forskelsbehandler kvinder og mænd. Hun ønsker en godtgørelse.</p>\r\n<p>\r\n</p>\r\n<p>Klager bemærker, at hun gang på gang er blevet forarget og stødt over den kønsdiskriminerende tendens, der florerer i Danmark.</p>\r\n<p>\r\n</p>\r\n<p>Det kan ikke være rimeligt, at kvinder konsekvent skal betale op til 100 kr. mere pr. klipning, end mænd betaler ved besøg hos frisører.</p>\r\n<p>\r\n</p>\r\n<p>Der er ikke mange kvinder, der stiller spørgsmål ved denne diskriminerende tendens, da forskel på herre- og dameklip er blevet en accepteret norm.</p>\r\n<p>\r\n</p>\r\n<p>Det er foragteligt, at kvinder stadigvæk lader sig underlægge og accepterer forskelsbehandling af mænd og kvinder.</p>\r\n<p>\r\n</p>\r\n<p>\r\n   <span class=\"Bold\">Indklagede</span> gør gældende, at man ikke forskelsbehandler.</p>\r\n<p>\r\n</p>\r\n<p>Indklagede ville ønske, at klager havde kontaktet hende, før hun klagede, for så ville klager have opdaget, at frisørsalonen ikke tager forskellige priser for samme ydelse. Prisen fastsættes i stedet ud fra den konkrete ydelse, som kunden modtager, herunder hvor meget tid der sættes af til behandlingen.</p>\r\n<p>\r\n</p>\r\n<p>Indklagede har forsøgt at finde klager i salonens bookingsystem for at finde ud af, hvem der måtte have givet klager en urimelig behandling.</p>\r\n<p>\r\n</p>\r\n<p>Det lykkedes ikke indklagede at finde klager i systemet, hvorfor hun ringede til klager på det i klagen angivne nummer.</p>\r\n<p>\r\n</p>\r\n<p>Indklagede fandt ved samtalen med klager ud af, at klager aldrig havde været i salonen.</p>\r\n<p>\r\n</p>\r\n<p>Klager er en jurastuderende, der har fundet indklagede salon på nettet, og har klaget over salonens betegnelser \"Dame klip\" og \"Herre klip\".</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Nævnet finder, at prisskiltningen i sig selv kunne tyde på, at indklagede anvender forskellige priser for klipning af kvinder og mænd.</p>\r\n<p>Det er herefter indklagede, der skal bevise, at ligebehandlingsprincippet ikke er blevet krænket.</p>\r\n<p>Det er i dom af 10. november 2014 fra Østre Landsret om ydelserne \"dameklip\" og \"herreklip\" fastslået,</p>\r\n<p>\r\n</p>\r\n<p>\". . . at betegnelserne \"dameklipning\"/\"dameklip\" henholdsvis \"herreklipning\"/\"herreklip\" i frisørbranchen generelt anvendes til at betegne to forskellige ydelser, som adskiller sig fra hinanden ved navnlig betydeligt større tekniske krav til klippeteknikken i \"dameklip\" som følge af de ønskede runde former og feminine udtryk, mens \"herreklip\" betegner en mere simpel klippeteknik, herunder maskinklipning. [et og samme afsnit]</p>\r\n<p>Ved \"dameklip\" anvendes desuden langt flere produkter til styling mv. end ved \"herreklip\", og der ydes i langt højere grad råd og vejledning til kunden. \"Dameklip\" tager som følge af den større tekniske kompleksitet længere tid at udføre end \"herreklip\". Forskellen er gennemsnitligt i hvert fald 15 minutter ved klipning med saks og noget større, hvis herreklipningen udføres med maskine.\"</p>\r\n<p>\r\n</p>\r\n<p>På denne baggrund fastslog landsretten, at prisforskellen ikke var udtryk for forskelsbehandling, som strider mod ligebehandlingsprincipperne i ligebehandlingslovens § 2, stk. 1, jf. stk. 2.</p>\r\n<p>\r\n</p>\r\n<p>Der er ikke i denne sag oplysninger, der giver anledning til at nå et andet resultat.</p>\r\n<p>\r\n</p>\r\n<p>Klager har ikke været i frisørsalonen. Der er derfor ikke anledning til at tage stilling til, om klager kunne have fået en \"herreklip\" til 395 kr., i det omfang hun måtte have ønsket det.</p>\r\n<p>\r\n</p>\r\n<p>Klager får herefter ikke medhold i klagen.</p>\r\n<p>\r\n</p>\r\n<p>\r\n   <span class=\"Italic\">&lt;2014-6811-53423&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/08/2015"
        },
        {
            "displayName": "Accession",
            "displayValue": "W20150999325"
        },
        {
            "displayName": "Entydig dokumentidentifikation",
            "displayValue": "CF001787"
        },
        {
            "displayName": "Dato for indlæggelse",
            "displayValue": "13/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9993"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "25/03/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6811-53423"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}