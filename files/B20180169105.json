{
    "id": 205972,
    "title": "Bekendtgørelse om apotekernes åbningstid og vagttjeneste",
    "documentTypeId": "60",
    "isSagsforlobPeriodValid": true,
    "shortName": "BEK nr 1691 af 18/12/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id60e2284e-8c25-40e8-bfa0-3650c771cc5e\">Kapitel 1</a>\r\n      </td>\r\n      <td class=\"IndholdsfortegnelseTekst\">Åbningstid</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf1df1f17-16cf-4dc2-925a-24ba6fd073f8\">Kapitel 2</a>\r\n      </td>\r\n      <td class=\"IndholdsfortegnelseTekst\">Vagttjeneste</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb3f1a139-2c06-4f8a-a5d9-5d9c9a8e5242\">Kapitel 3</a>\r\n      </td>\r\n      <td class=\"IndholdsfortegnelseTekst\">Dispensation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id18caae8f-52c4-46ab-8d61-a34e92a6c938\">Kapitel 4</a>\r\n      </td>\r\n      <td class=\"IndholdsfortegnelseTekst\">Straf- og ikrafttrædelsesbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om apotekernes åbningstid og vagttjeneste</p>\r\n<p class=\"Indledning2\">I medfør af § 40 og § 72, stk. 2, i lov om apoteksvirksomhed, jf. lovbekendtgørelse nr. 801 af 12. juni 2018, fastsættes:</p>\r\n<p class=\"Kapitel\" id=\"id60e2284e-8c25-40e8-bfa0-3650c771cc5e\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Åbningstid</p>\r\n<p class=\"Paragraf\" id=\"idfea3a16f-88e3-4925-b5e5-829fcf5e3b5a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Apoteker, apoteksfilialer og apoteksudsalg kan holde åbent som fastsat i lov nr. 606 af 24. juni 2005 om detailsalg fra butikker m.v. med senere ændringer.</p>\r\n<p class=\"Stk2\">\r\n   <span class=\"StkNr\" id=\"id6657c678-07b1-4220-a776-9c8e68678384\">Stk. 2.</span> Apoteker, som er opført på bilag 1 i bekendtgørelse om beregning og betaling af afgift og tilskud i henhold til lov om apoteksvirksomhed, skal holde åbent minimum 47 timer pr. uge fordelt på ugedagene mandag til lørdag, hvoraf minimum 4 timer skal placeres på lørdage.</p>\r\n<p class=\"Stk2\">\r\n   <span class=\"StkNr\" id=\"id3cf8b2e5-cc41-4887-9e32-1370b8306107\">Stk. 3.</span> Apoteker, som alene driver apoteksvirksomhed online (online-apoteker), skal stille tilbud om umiddelbar information og vejledning til rådighed for borgerne minimum 47 timer pr. uge fordelt på ugedagene mandag til lørdag, hvoraf minimum 4 timer skal placeres på lørdage.</p>\r\n<p class=\"Stk2\">\r\n   <span class=\"StkNr\" id=\"id282a5944-ab0b-4a9e-bd7c-2586eb09c8aa\">Stk. 4.</span> Apoteker, som ikke er opført på bilag 1 i bekendtgørelse om beregning og betaling af afgift og tilskud i henhold til lov om apoteksvirksomhed, og apoteksfilialer, skal holde åbent minimum 44,5 timer pr. uge fordelt på ugedagene mandag til lørdag, hvoraf minimum 4 timer skal placeres på lørdage.</p>\r\n<p class=\"Stk2\">\r\n   <span class=\"StkNr\" id=\"idc06c9226-1607-4e5c-bc27-2e4821c15ac8\">Stk. 5.</span> Apoteksudsalg skal holde åbent minimum 41 timer pr. uge.</p>\r\n<p class=\"Stk2\">\r\n   <span class=\"StkNr\" id=\"id4b863e92-0d03-42c2-80be-e06d3e191ff9\">Stk. 6.</span> Nytårsaftensdag skal apoteker og apoteksfilialer holde åbnet som på lørdage, jf. stk. 2-4.</p>\r\n<p class=\"Stk2\">\r\n   <span class=\"StkNr\" id=\"id459a2cea-2990-42f7-8159-03532bc66627\">Stk. 7.</span> Apoteker, apoteksfilialer og apoteksudsalg skal skilte med den valgte faste åbningstid, jf. stk. 1-6.</p>\r\n<p class=\"Kapitel\" id=\"idf1df1f17-16cf-4dc2-925a-24ba6fd073f8\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Vagttjeneste</p>\r\n<p class=\"Paragraf\" id=\"id20809cad-ee94-40a0-8690-8bf453fec771\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Apoteker og apoteksfilialer kan varetage vagttjeneste.</p>\r\n<p class=\"Stk2\">\r\n   <span class=\"StkNr\" id=\"id3abae3d8-1a4b-4158-a87a-d00b86387ec5\">Stk. 2.</span> Lægemiddelstyrelsen indkalder ansøgninger om varetagelse af vagttjeneste og træffer efter indstilling fra regionsrådene bestemmelse om tildeling af vagttjeneste på apoteker og apoteksfilialer, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"idbe0ad686-1e3e-4a2d-be8f-cf7e93c1a6f6\">Stk. 3.</span> Den endelige fordeling af vagttjenesten fastsættes af Lægemiddelstyrelsen og vil afhænge af antallet af ansøgninger til de enkelte lister, jf. § 4, og den geografiske fordeling af de indkomne ansøgninger.</p>\r\n<p class=\"Stk2\">\r\n   <span class=\"StkNr\" id=\"id58424bb0-9712-4c16-9ff3-e4c1ad83dd1f\">Stk. 4.</span> Lægemiddelstyrelsen kan, jf. apotekerlovens § 7, stk. 3, give en apoteker påbud om varetagelse af vagttjeneste på apotek eller apoteksfilial.</p>\r\n<p class=\"Stk2\">\r\n   <span class=\"StkNr\" id=\"id80ef6327-2ea9-4ebd-9a1e-e5cb1aea5e5f\">Stk. 5.</span> Vagttjeneste, herunder påbud om vagttjeneste, tildeles for 5 år ad gangen.</p>\r\n<p class=\"Paragraf\" id=\"idc0fc5aad-680d-4ad1-8377-25c6518271f3\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Apoteker og apoteksfilialer kan ansøge om at varetage vagttjeneste efter følgende:</p>\r\n<p class=\"Liste1\">\r\n   <span class=\"Liste1Nr\" id=\"idb197b7a2-bbc5-4c16-a6a7-10de896fe733\">1)</span> Liste A vagttjeneste, der har åbent kl. 06.00-24.00 alle årets dage.</p>\r\n<p class=\"Liste1\">\r\n   <span class=\"Liste1Nr\" id=\"id3e749e59-fd91-44bc-b2a3-e3614ff169b7\">2)</span> Liste B vagttjeneste, der har åbent kl. 08.00-21.00 på alle hverdage, og lørdage kl. 08.00-09.00 og kl. 18.00-21.00, og søn- og helligdage fra kl. 10.00-15.00.</p>\r\n<p class=\"Liste1\">\r\n   <span class=\"Liste1Nr\" id=\"id06482e99-adc3-4d02-aaca-8591663119a4\">3)</span> Liste C vagttjeneste, der har åbent på hverdage kl. 08.00-19.00 alle hverdage, lørdage kl. 08.00-09.00 og kl. 16.00-18.00, og søn- og helligdage kl. 10.00-13.00.</p>\r\n<p class=\"Liste1\">\r\n   <span class=\"Liste1Nr\" id=\"id261a5063-2491-49d2-8cd2-41adc269b55b\">4)</span> Det nationale døgnvagtsapotek i København, der har åbent hele døgnet alle dage om året.</p>\r\n<p class=\"Stk2\">\r\n   <span class=\"StkNr\" id=\"id1152baba-0ff1-40bc-a1b2-2a6270224124\">Stk. 2.</span> Apotekerne inden for de enkelte lister og det nationale døgnvagtsapotek i København vil blive offentliggjort på Lægemiddelstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"id0a74a47c-e533-49a4-a1c2-39c371466094\">Stk. 3.</span> Apoteker og apoteksfilialer, som varetager vagttjeneste, skal i tidsrummet nævnt i stk. 1, jf. stk. 4, lade lægemidler udbringe vederlagsfrit til borgerne, hvor en læge tilknyttet de regionale akut- og vagtlægefunktioner ordinerer udbringning på baggrund af borgerens behandlingsbehov eller sygdomstilstand. Læger, tilknyttet de regionale akut- og vagtlægefunktioner, kontakter telefonisk apotek eller apoteksfilial, som varetager vagttjeneste med besked om ekspedition af recept og udbringning.</p>\r\n<p class=\"Stk2\">\r\n   <span class=\"StkNr\" id=\"id4cb10029-c4f1-4ed0-975f-82ed2ec61f2a\">Stk. 4.</span> Det nationale døgnvagtsapotek, jf. stk. 1, pkt. d, skal lade lægemidler udbringe vederlagsfrit til borgerne, hvor en læge tilknyttet de regionale akut- og vagtlægefunktioner ordinerer udbringning på baggrund af borgerens behandlingsbehov eller sygdomstilstand, jf. stk. 3, i tidsrummet kl. 06.00-24.00.</p>\r\n<p class=\"Paragraf\" id=\"idc3f6eb6c-ed34-45eb-9127-84c7425fa3e1\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ved apoteker og apoteksfilialers varetagelse af vagttjeneste skal bemandes således:</p>\r\n<p class=\"Liste1\">\r\n   <span class=\"Liste1Nr\" id=\"idbf7dd2c4-5956-4058-8488-b81ce393fc2d\">1)</span> Liste A vagttjeneste skal varetages af en farmaceut i hele vagttjenestens åbningstid med adgang til en behandlerfarmaceut, og farmaceuten skal varetage bagvagtsfunktion for liste B (dem uden farmaceuter) og liste C.</p>\r\n<p class=\"Liste1\">\r\n   <span class=\"Liste1Nr\" id=\"id34596f95-cff2-431a-9cc0-22ad24fd43f9\">2)</span> Liste B vagttjeneste skal varetages af en farmakonom eller en farmaceut i hele vagttjenestens åbningstid med adgang til en behandlerfarmaceut.</p>\r\n<p class=\"Liste1\">\r\n   <span class=\"Liste1Nr\" id=\"ideb723328-bea4-41cd-b622-8cceca988af4\">3)</span> Liste C vagttjeneste skal varetages af en farmakonom eller en farmaceut i hele vagttjenestens åbningstid med adgang til en behandlerfarmaceut.</p>\r\n<p class=\"Liste1\">\r\n   <span class=\"Liste1Nr\" id=\"id34507fe2-1798-49fe-802a-1318e0adc68f\">4)</span> Det nationale døgnvagtsapotek i København skal varetages af en farmaceut i hele vagttjenestens åbningstid med adgang til en behandlerfarmaceut, og farmaceuten skal varetage bagvagtsfunktion for liste B og C og spørgsmål fra akut- og vagtlægefunktionen.</p>\r\n<p class=\"Stk2\">\r\n   <span class=\"StkNr\" id=\"id54bb1ed8-25a6-4ea3-a792-41bd1e4822d8\">Stk. 2.</span> Ved varetagelse af vagtjeneste ved liste B (uden farmaceut) og C, jf. stk. 1, pkt. b og c, skal apoteket indgå en aftale om bagvagt med et liste A-apotek.</p>\r\n<p class=\"Stk2\">\r\n   <span class=\"StkNr\" id=\"id0577447e-f1ae-4976-ab1f-2d7766ed43f0\">Stk. 3.</span> Hvis apoteket benytter farmakonomer, jf. stk. 1, skal apotekeren sikre, at en farmaceut kan kontaktes i hele vagttjenesten i tilfælde af tvivlsspørgsmål, og at der er adgang til en behandlerfarmaceut.</p>\r\n<p class=\"Stk2\">\r\n   <span class=\"StkNr\" id=\"id9d4bad31-1654-4f53-8b5d-5bf650d25e29\">Stk. 4.</span> Apotekeren skal sikre, at der foreligger en skriftlig instruks, der beskriver i hvilke situationer, en farmaceut skal kontaktes.</p>\r\n<p class=\"Paragraf\" id=\"id02c40797-f89f-4439-8af9-5ce99c364459\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Apoteker og apoteksfilialer, som varetager vagttjeneste, skal ved indgangen være forsynet med oplysninger om, i hvilke tidsrum apoteket eller apoteksfilialen varetager vagttjenesten, og hvor det nærmeste apotek eller apoteksfilial med en længere vagtperiode er beliggende.</p>\r\n<p class=\"Stk2\">\r\n   <span class=\"StkNr\" id=\"id06fb872b-dfd5-4e4d-9496-a84848e7718b\">Stk. 2.</span> Apoteker og apoteksfilialer, som ikke varetager vagttjeneste, skal ved indgangen være forsynet med oplysninger om, hvor det nærmeste apotek eller apoteksfilial, der varetager vagttjeneste, er beliggende.</p>\r\n<p class=\"Kapitel\" id=\"idb3f1a139-2c06-4f8a-a5d9-5d9c9a8e5242\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Dispensation</p>\r\n<p class=\"Paragraf\" id=\"id8cf13321-5333-43e1-932f-a98729f81135\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Lægemiddelstyrelsen kan dispensere fra § 1, stk. 4, med baggrund i et apoteks eller en apoteksfilials begrænsede aktivitet målt som en årlig omsætning på under 10 mio. kr. eller færre end 50.000 receptekspeditioner det seneste regnskabsår.</p>\r\n<p class=\"Stk2\">\r\n   <span class=\"StkNr\" id=\"id34dd0fe6-d589-4da9-a164-572fac4d0097\">Stk. 2.</span> Dispensation meddeles for 2 år ad gangen.</p>\r\n<p class=\"Kapitel\" id=\"id18caae8f-52c4-46ab-8d61-a34e92a6c938\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Straf- og ikrafttrædelsesbestemmelser</p>\r\n<p class=\"Paragraf\" id=\"id51f0c038-5e42-424b-a7a8-11bc51ab068c\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Med bøde straffes den, der overtræder § 1, stk. 2-6 og §§ 3 og 4.</p>\r\n<p class=\"Stk2\">\r\n   <span class=\"StkNr\" id=\"idb7444ad4-51fd-4ca9-a898-d34957ebeb5b\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id770248ee-2d36-4dab-8018-8a0583be013a\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. juli 2019.</p>\r\n<p class=\"Stk2\">\r\n   <span class=\"StkNr\" id=\"id8e526964-c821-4806-831f-0ff1d149ca84\">Stk. 2.</span> Bekendtgørelse nr. 242 af 8. marts 2017 om apotekernes åbningstid og vagttjeneste ophæves.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 18. december 2018</p><p class=\"Sign1\" align=\"center\">Ellen Trane Nørby</p><p class=\"Sign2\" align=\"right\">/ Anna Skat Nielsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2018"
        },
        {
            "displayName": "Accession",
            "displayValue": "B20180169105"
        },
        {
            "displayName": "Entydig dokumentidentifikation",
            "displayValue": "CN000868"
        },
        {
            "displayName": "Dato for førstegangsindlæggelse",
            "displayValue": "22/12/2018"
        },
        {
            "displayName": "Dato for indlæggelse",
            "displayValue": "22/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1691"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "18/12/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1807453"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}