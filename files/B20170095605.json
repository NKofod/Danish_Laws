{
    "id": 192106,
    "title": "Bekendtgørelse om revision og tilskudskontrol m.m. ved institutioner for erhvervsrettet uddannelse, almengymnasiale uddannelser og almen voksenuddannelse m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 956 af 06/07/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idb90bdc5c-b57e-4888-9e9e-6eeb948b13f4\">Bilag 1</a>\r\n      </td>\r\n      <td class=\"IndholdsfortegnelseTekst\">Institutioner for erhvervsrettet uddannelse, almengymnasiale uddannelser og almen voksenuddannelse m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om revision og tilskudskontrol m.m. ved institutioner for erhvervsrettet uddannelse, almengymnasiale uddannelser og almen voksenuddannelse m.v.</p>\r\n<p class=\"Indledning2\">I medfør af § 26, stk. 2 og 5, i lov om institutioner for erhvervsrettet uddannelse, jf. lovbekendtgørelse nr. 749 af 21. juni 2016, § 42, stk. 2 og 4, i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 750 af 21. juni 2016, og § 9 i lov om revisionen af statens regnskaber m.m., jf. lovbekendtgørelse nr. 101 af 19. januar 2012, og efter aftale med rigsrevisor fastsættes efter bemyndelse:</p>\r\n<p class=\"Indledning2\">\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"idc8e100b9-3a3b-4604-8806-b59b341c8c85\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen gælder for følgende:</p>\r\n<p class=\"Liste1\">\r\n   <span class=\"Liste1Nr\" id=\"id2dd43817-19e9-433b-bded-cbc1747a06de\">1)</span> Institutioner for erhvervsrettet uddannelse.</p>\r\n<p class=\"Liste1\">\r\n   <span class=\"Liste1Nr\" id=\"id00340cb9-7ba5-4270-9094-14bb6b9bab4b\">2)</span> Institutioner for almengymnasiale uddannelser og almen voksenuddannelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Revisor</span>\r\n   </span>\r\n</p>\r\n<p class=\"Paragraf\" id=\"ide9f333ef-9531-47dc-b8e1-54f1e335fbe4\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Institutionens regnskab revideres af rigsrevisor i henhold til § 2, stk. 1, i lov om revisionen af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"id823261d1-de9f-42e6-8b0c-64a877e6125e\">Stk. 2.</span> Institutionens bestyrelse udpeger en institutionsrevisor (intern revisor), som skal være en godkendt revisor.</p>\r\n<p class=\"Stk2\">\r\n   <span class=\"StkNr\" id=\"idcc289811-8b87-436a-a75f-f9c87b029c7a\">Stk. 3.</span> Bestyrelsen underretter Styrelsen for Undervisning og Kvalitet og Rigsrevisionen om den udpegede institutionsrevisor og om skift af institutionsrevisor.</p>\r\n<p class=\"Stk2\">\r\n   <span class=\"StkNr\" id=\"id0f0df10d-8b19-4997-9517-2d9cd1580bb8\">Stk. 4.</span> I tilfælde af revisorskifte skal den tiltrædende institutionsrevisor rette henvendelse til den fratrædende institutionsrevisor, der har pligt til at oplyse grundene til fratrædelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Revision</span>\r\n   </span>\r\n</p>\r\n<p class=\"Paragraf\" id=\"id0c19cc20-9572-4dd4-b2ce-497282824d11\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. og nærmere præciseret i denne bekendtgørelse i stk. 2-5, §§ 4-8 og ifølge Standarder for Offentlig Revision (SOR).</p>\r\n<p class=\"Stk2\">\r\n   <span class=\"StkNr\" id=\"id4fce71a3-71b1-4595-bffd-caa2342db33c\">Stk. 2.</span> Revisionen omfatter:</p>\r\n<p class=\"Liste1\">\r\n   <span class=\"Liste1Nr\" id=\"id0c2234df-6a0d-4698-a92a-deef1d6f9a4a\">1)</span> institutionens årsregnskab,</p>\r\n<p class=\"Liste1\">\r\n   <span class=\"Liste1Nr\" id=\"id270e4e66-6dfd-4385-9fe3-b1af4076b49f\">2)</span> kontrol med institutionens tilskudsgrundlag, og</p>\r\n<p class=\"Liste1\">\r\n   <span class=\"Liste1Nr\" id=\"idb2685df0-cf05-46e6-9dab-e8e272b63ddc\">3)</span> attestation af indberetninger, hvor Styrelsen for Undervisning og Kvalitet kræver særskilt revisorerklæring.</p>\r\n<p class=\"Stk2\">\r\n   <span class=\"StkNr\" id=\"idc21dc200-a80d-433e-bcd8-373b10e09edc\">Stk. 3.</span> Institutionsrevisor efterprøver:</p>\r\n<p class=\"Liste1\">\r\n   <span class=\"Liste1Nr\" id=\"id4c7acd15-b148-429c-8739-2eb160fe381b\">1)</span> om årsregnskabet er rigtigt, dvs. om årsregnskabet er aflagt i overensstemmelse med lov om statens regnskab m.v. med tilhørende bekendtgørelser samt Finansministeriets Økonomisk Administrative Vejledninger (ØAV), og ikke indeholder væsentlige fejl og mangler, og</p>\r\n<p class=\"Liste1\">\r\n   <span class=\"Liste1Nr\" id=\"idaf122827-180d-4315-93c8-1a4f5988216e\">2)</span> om de dispositioner, der er omfattet af regnskabsaflæggelsen, er i overensstemmelse med vilkår for de givne tilskud, love og andre forskrifter samt med indgåede aftaler og sædvanlig praksis.</p>\r\n<p class=\"Stk2\">\r\n   <span class=\"StkNr\" id=\"id1c1c6191-1732-4a1e-9030-68d86fbed1fe\">Stk. 4.</span> Forvaltningsrevisionen indgår som en integreret del af revisionen. Ved forvaltningsrevisionen undersøges det, om der er taget skyldige økonomiske hensyn ved institutionens forvaltning. Revisionen udføres med udgangspunkt i institutionens rapportering til Styrelsen for Undervisning og Kvalitet om mål og opnåede resultater samt om emnerne i henhold til Standard for Offentlig Revision nr. 6 – Juridisk-kritiske revisioner i forbindelse med opgaver med revision af et regnskab og Standard for Offentlig Revision nr. 7 - Forvaltningsrevisioner i forbindelse med opgaver med revision af et regnskab.</p>\r\n<p class=\"TekstGenerel\">\r\n</p>\r\n<p class=\"Stk2\">\r\n   <span class=\"StkNr\" id=\"ide64c7a65-4012-427a-976b-a392569e87e4\">Stk. 5.</span> Institutionsrevisor afgiver en udtalelse om, hvorvidt oplysningerne i ledelsesberetningen og i målrapporteringen er i overensstemmelse med årsregnskabet.</p>\r\n<p class=\"Paragraf\" id=\"id594b4ea0-8fe6-4c34-bdfa-a687ad9aa485\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Institutionsrevisor planlægger revisionen med udgangspunkt i en vurdering af væsentlighed og risiko. Væsentlige og risikofyldte områder revideres hvert år. De enkelte revisionshandlinger indenfor områderne udføres over en årrække og ikke nødvendigvis hvert år.</p>\r\n<p class=\"Stk2\">\r\n   <span class=\"StkNr\" id=\"id5987b468-8856-43e7-8fad-4c42274a6b79\">Stk. 2.</span> Revisionens omfang afhænger af institutionens administrative struktur og forretningsgange, herunder den interne kontrol og andre forhold af betydning for regnskabsaflæggelsen.</p>\r\n<p class=\"Paragraf\" id=\"id1f97ef33-fbff-42dd-af1a-491fa0c0aa0f\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Revisor foretager revision i årets løb og foretager revision af årsrapporten. Som led i revisionen undersøger institutionsrevisor de eksisterende forretningsgange, herunder forretningsgangene vedrørende registrering af tilskudsudløsende faktorer, for at påse, at den interne kontrol er betryggende. Institutionsrevisor udfører systemrevision og i nødvendigt omfang substansrevision. Revisionen og kontrol af tilskudsgrundlag udføres som udgangspunkt ved stikprøvevise undersøgelser. Uanmeldt kasse- og beholdningseftersyn kan indgå i revisionen.</p>\r\n<p class=\"Paragraf\" id=\"id03c251aa-fbd3-4cb9-9ad5-6a69bad35307\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Institutionen skal give institutionsrevisor de oplysninger, som må anses at have betydning for bedømmelsen af institutionens årsregnskab og for institutionsrevisors vurdering af forvaltningen, herunder mål og opnåede resultater. Institutionen skal give institutionsrevisor adgang til at foretage de undersøgelser, som institutionsrevisor finder nødvendige, og skal sørge for, at institutionsrevisor får de oplysninger og den bistand, som institutionsrevisor anser for nødvendig for udførelsen af sit hverv.</p>\r\n<p class=\"Paragraf\" id=\"ida44654bf-0d3f-4505-a67f-c18e36003b2d\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bliver institutionsrevisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, skal institutionsrevisor give institutionens bestyrelse meddelelse derom, og påse, at bestyrelsen inden tre uger giver Styrelsen for Kvalitet og Undervisning og Rigsrevisionen meddelelse herom. I modsat fald er det institutionsrevisors pligt at orientere Styrelsen for Kvalitet og Undervisning og Rigsrevisionen. Institutionsrevisors bemærkninger sendes sammen med meddelelsen.</p>\r\n<p class=\"Stk2\">\r\n   <span class=\"StkNr\" id=\"idd5707e15-a2d0-429c-9671-f946ded4150b\">Stk. 2.</span> Hvis institutionsrevisor under sin revision eller på anden måde bliver opmærksom på, at fortsættelse af driften er usikker af økonomiske eller andre årsager, finder stk. 1 anvendelse.</p>\r\n<p class=\"Paragraf\" id=\"id8153c385-b008-4565-b46b-493447494be3\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Institutionsrevisor skal afgive en revisorerklæring på det reviderede årsregnskab, hvoraf det skal fremgå, at regnskabet er revideret i overensstemmelse med reglerne i denne bekendtgørelse. Forbehold, fremhævelser om henholdsvis revision og regnskab, usikkerhed om fremtidig drift og andre rapporteringsforpligtelser skal fremgå af erklæringen. Institutionsrevisor skal afgive en udtalelse om ledelsesberetningen og målrapporteringen. Institutionsrevisor skal anvende det gældende erklæringsparadigme, der findes på Rigsrevisionens hjemmeside på adressen: www.rigsrevisionen.dk.</p>\r\n<p class=\"Stk2\">\r\n   <span class=\"StkNr\" id=\"id8c871065-aecb-4275-92f7-f0afe0273ba7\">Stk. 2.</span> Institutionsrevisor skal føre en revisionsprotokol.</p>\r\n<p class=\"Stk2\">\r\n   <span class=\"StkNr\" id=\"idcf7d8b8b-4b94-4a30-bb4d-58d7d0f98d42\">Stk. 3.</span> I revisionsprotokollen skal institutionsrevisor redegøre for arten og omfanget af de udførte revisionsarbejder og konklusionen herpå. Institutionsrevisor skal som minimum oplyse om følgende, når der er udført revision:</p>\r\n<p class=\"Liste1\">\r\n   <span class=\"Liste1Nr\" id=\"id176d1448-6afe-4a5e-a244-d1b650d7ed9f\">1)</span> Væsentlige spørgsmål vedrørende revisionen, herunder især væsentlig usikkerhed, fejl eller mangler vedrørende institutionens bogholderi, regnskabsvæsen eller interne kontrol.</p>\r\n<p class=\"Liste1\">\r\n   <span class=\"Liste1Nr\" id=\"id2fd3ed27-a336-474b-9af7-c976f1da434b\">2)</span> Den udførte forvaltningsrevision. Institutionsrevisor skal navnlig oplyse om revisors undersøgelser, vurderinger og konklusioner vedrørende emnerne i henhold til Standard for Offentlig Revision nr. 6 – Juridisk-kritiske revisioner i forbindelse med opgaver med revision af et regnskab og Standard for Offentlig Revision nr. 7 - Forvaltningsrevisioner i forbindelse med opgaver med revision af et regnskab samt om dispositioner uden for institutionens formål.</p>\r\n<p class=\"Liste1\">\r\n   <span class=\"Liste1Nr\" id=\"ida16441a8-a9df-4265-a262-c7200746ed8d\">3)</span> Andre ydelser end revision, der er leveret til den reviderede institution af revisionsvirksomheden.</p>\r\n<p class=\"Stk2\">\r\n   <span class=\"StkNr\" id=\"id7dbfe616-14eb-4031-a0ab-d0e52eaccd33\">Stk. 4.</span> Institutionsrevisor skal afgive et revisionsprotokollat i tilknytning til revisionen af årsregnskabet, der blandt andet skal indeholde rapportering om de områder, hvor Styrelsen for Undervisning og Kvalitet stiller krav om standardoverskrifter, jf. ”Paradigme for rapportering om revisionsområder med standardoverskrifter i revisionsprotokollatet”. Paradigmet findes på hjemmesiden for Styrelsen for Undervisning og Kvalitet på adressen: www.stukuvm.dk. Revisionsprotokollatet skal underskrives af alle stemmeberettigede medlemmer af bestyrelsen.</p>\r\n<p class=\"Stk2\">\r\n   <span class=\"StkNr\" id=\"id4ee9b70b-124c-4528-a7bf-043298d96cb7\">Stk. 5.</span> Det skal i revisionsprotokollatet til årsregnskabet oplyses:</p>\r\n<p class=\"Liste1\">\r\n   <span class=\"Liste1Nr\" id=\"id6483b271-4a0f-41bc-ac31-97c6539c3e14\">1)</span> hvorvidt institutionsrevisor opfylder lovgivningens krav til revisors uafhængighed,</p>\r\n<p class=\"Liste1\">\r\n   <span class=\"Liste1Nr\" id=\"idc0e6777b-e033-457d-9830-38c7203a79cf\">2)</span> hvorvidt institutionsrevisor under revisionen har modtaget alle de oplysninger, der er anmodet om,</p>\r\n<p class=\"Liste1\">\r\n   <span class=\"Liste1Nr\" id=\"idffab1a01-f14f-41b3-a8bd-18e56c4bb632\">3)</span> hvorvidt revisionen har givet anledning til bemærkninger med hensyn til, om tilskud er anvendt i overensstemmelse med de givne vilkår, og</p>\r\n<p class=\"Liste1\">\r\n   <span class=\"Liste1Nr\" id=\"id87cbe558-f13a-4258-9865-c1277d0abeb3\">4)</span> hvorvidt revisionen har givet anledning til bemærkninger med hensyn til, om tilskudsgrundlag er opgjort i overensstemmelse med gældende regler.</p>\r\n<p class=\"Stk2\">\r\n   <span class=\"StkNr\" id=\"id436ee3df-4c1b-4bdc-ba03-30f77ceeb491\">Stk. 6.</span> Institutionsrevisor skal udfylde en revisortjekliste i forbindelse med revisionen af årsregnskabet, der er udarbejdet af Styrelsen for Undervisning og Kvalitet. Revisortjeklisten findes på hjemmesiden på adressen: www.stukuvm.dk. Tjeklisten er en del af revisionsprotokollatet til årsregnskabet. Revisionsprotokollatets sider skal nummereres fortløbende.</p>\r\n<p class=\"Stk2\">\r\n   <span class=\"StkNr\" id=\"ide31f64e0-ab27-4c08-83dc-9032536bb467\">Stk. 7.</span> Institutionsrevisors bemærkninger i revisionsprotokollatet kan ikke erstattes af andre meddelelser.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Rigsrevisionen</span>\r\n   </span>\r\n</p>\r\n<p class=\"Paragraf\" id=\"idf1e52692-fa6e-4f4e-98b7-af12ec8fb093\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Det påhviler institutionsrevisor at medvirke til en koordinering af Rigsrevisionens og institutionsrevisors samlede revisionsindsats. Rigsrevisionen og institutionsrevisor tilrettelægger deres samarbejde ved møder efter behov. Rigsrevisionen har adgang til institutionsrevisors revisionsplaner, arbejdspapirer, registreringer og IT-systemer mv.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"idaf4c6323-6f62-4a25-8c99-af3c0973f12f\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 10. juli 2017.</p>\r\n<p class=\"Stk2\">\r\n   <span class=\"StkNr\" id=\"id1461656f-d502-4e1f-b2e4-42a417b92a3d\">Stk. 2.</span> Bekendtgørelsen har virkning fra regnskabsåret 2017.</p>\r\n<p class=\"Stk2\">\r\n   <span class=\"StkNr\" id=\"idcee66669-c80c-4198-9924-8d6e2eb0ccc3\">Stk. 3.</span> Bekendtgørelse nr. 1596 af 14. december 2015 om revision og tilskudskontrol m.m. ved institutioner for erhvervsrettet uddannelse, almengymnasiale uddannelser og almen voksenuddannelse m.v. ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 6. juli 2017</p><p class=\"Sign1\" align=\"center\">Susanne S. Clausen<br />Vicedirektør</p><p class=\"Sign2\" align=\"right\">/ Helle Torland</p></div><a id=\"idb90bdc5c-b57e-4888-9e9e-6eeb948b13f4\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Institutioner for erhvervsrettet uddannelse, almengymnasiale uddannelser og almen voksenuddannelse m.v.</p>\r\n<p class=\"KapitelOverskrift2\">\r\n   <span class=\"Italic\">Revisors opgaver</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Indledning</span></p>\r\n<p>\r\n   <span class=\"Bold\">1.1.</span> De nævnte revisionsopgaver i dette bilag er ikke en udtømmende oplistning af revisors opgaver.</p>\r\n<p>\r\n   <span class=\"Bold\">1.2.</span> Revisionen planlægges ud fra en risikovurdering med henblik på at identificere og vurdere risici for væsentlig fejlinformation på både regnskabsniveau og revisionsmålsniveau og i forhold til overholdelse af gældende love og øvrig regulering samt forvaltningen af institutionen.</p>\r\n<p class=\"BilagtekstListe\">\r\n   <span class=\"Bold\">1.3.</span> Institutionsrevisor efterprøver institutionens forretningsgange, dispositioner, registreringer og regnskabsaflæggelse, herunder at institutionen følger de for institutionen gældende regler og retningslinjerne i:</p>\r\n<p class=\"Liste1\">\r\n   <span class=\"Liste1Nr\">1)</span> Lov om institutioner for erhvervsrettet uddannelse og lov om institutioner for almengymnasiale uddannelser og almen voksenuddannelse m.v. med tilhørende bekendtgørelser samt institutionens vedtægter.</p>\r\n<p class=\"Liste1\">\r\n   <span class=\"Liste1Nr\">2)</span> Institutionens regnskabsinstruks.</p>\r\n<p class=\"Liste1\">\r\n   <span class=\"Liste1Nr\">3)</span> Styrelsen for Undervisning og Kvalitets instrukser for tilskud til erhvervsrettet uddannelse, træningsskolens arbejdsmarkedsuddannelser, almengymnasiale uddannelser og almen voksenuddannelse m.v. og kombineret ungdomsuddannelse.</p>\r\n<p class=\"Liste1\">\r\n   <span class=\"Liste1Nr\">4)</span> Undervisningsministeriets tilskudsmeddelelser og eventuelle lånetilsagn med vilkår for tilskuddene/lånene.</p>\r\n<p class=\"Liste1\">\r\n   <span class=\"Liste1Nr\">5)</span> Paradigme for årsrapport og vejledning om udarbejdelse af årsrapport for statsfinansierede selvejenet institutioner på Undervisningsministeriets område.</p>\r\n<p>\r\n   <span class=\"Bold\">2.</span> <span class=\"Bold\">Systemrevision</span></p>\r\n<p>\r\n   <span class=\"Bold\">2.1.</span> Det påhviler den enkelte institutions ledelse at sikre, at der foreligger systemrevisionserklæringer for de i pkt. 2.2-2.5 nævnte systemer og tilhørende databehandling, med mindre de anvendte systemer eller databehandlingen varetages af Statens It eller andre myndigheder, der revideres af Rigsrevisionen.</p>\r\n<p>\r\n   <span class=\"Bold\">2.2.</span> Institutionsrevisor påser, med udgangspunkt i de af ledelsen indhentede systemrevisionserklæringer, at der er gennemført betryggende systemrevision af de systemer, der afvikler transaktioner af økonomiske eller studierelevante oplysninger eller som i øvrigt har væsentlig betydning for institutionsrevisors revisionsarbejde med at påtegne årsrapporten eller indberetninger til Undervisningsministeriet, med mindre de anvendte systemer eller databehandlingen varetages af Statens It eller andre myndigheder, der revideres af Rigsrevisionen. Systemrevisionen af de systemer, der er relevante for institutionsrevisors påtegning af årsrapporten og indberetninger, skal foretages i overensstemmelse med standarden ISAE 3402.</p>\r\n<p>\r\n   <span class=\"Bold\">2.3.</span> For applikationer og infrastruktur, der som led i et administrativt fællesskab, jf. § 33 i lov om institutioner for erhvervsrettet uddannelse og § 2 i lov om institutioner for almengymnasiale uddannelser og almen voksenuddannelse m.v. med dertil hørende bekendtgørelser, stilles til rådighed for andre institutioner, påhviler det den institution, der stiller applikation og infrastruktur til rådighed, at indhente en ISAE 3402 type 2-erklæring. Erklæringen skal foreligge senest den 15. januar og skal dække det forudgående kalenderår.</p>\r\n<p>\r\n   <span class=\"Bold\">2.4.</span> For applikationer og infrastruktur, der er omfattet af bekendtgørelse om krav til studieadministrative it-systemer for almene voksenuddannelser, erhvervsuddannelser, de gymnasiale uddannelser m.fl., skal institutionsrevisor påse, at institutionen alene anvender applikationer og infrastruktur, der er omfattet af systemrevisionserklæring uden forbehold i overensstemmelse med ISAE 3402 type 2 og offentliggjort af Styrelsen for It og Læring på www.stil.dk, jf. § 6, stk. 1, i bekendtgørelse om krav til studieadministrative it-systemer for almene voksenuddannelser, erhvervsuddannelser, gymnasiale uddannelser m.fl. En sådan systemrevisionserklæring kan rekvireres af institutionens ledelse hos leverandøren af it-systemet.</p>\r\n<p>\r\n   <span class=\"Bold\">2.5.</span> For systemerne Navision Stat, IndFak, RejsUd og Statens Lønsystem SLS, som Moderniseringsstyrelsen stiller til rådighed for institutionerne, skal institutionens ledelse til brug for institutionsrevisors revision indhente ledelseserklæringer fra Moderniseringsstyrelsen om styrelsens udviklings-, drifts- og vedligeholdelsesydelser vedrørende systemerne. Ledelseserklæringerne tager udgangspunkt i ISAE 3402 type 2-revisionserklæringer fra Moderniseringsstyrelsens driftsleverandører, styrelsens egne kontroller samt Rigsrevisionens revision af systemerne. Ledelseserklæringerne skal foreligge senest den 15. januar, skal dække det forudgående kalenderår og vil blive distribueret elektronisk til institutionerne af Moderniseringsstyrelsen. Ledelseserklæringer udarbejdet af Moderniseringsstyrelsen sidestilles med tilfælde, hvor der er afgivet ekstern revisionserklæring, og skal indholdsmæssigt i al væsentlighed svare til en erklæring afgivet som ISAE 3402 type 2-revisionserklæring.</p>\r\n<p>\r\n   <span class=\"Bold\">2.6.</span> Det påhviler institutionsrevisor at gennemføre systemrevision af de i pkt. 2.2 nævnte systemer, medmindre systemerne er dækket af anden revision, jf. pkt. 2.3, 2.4 og 2.5. Det påhviler institutionsrevisor at anvende systemrevisionserklæringer nævnt i pkt. 2.3, 2.4 og 2.5 i sit revisionsarbejde.</p>\r\n<p>\r\n   <span class=\"Bold\">3.</span> <span class=\"Bold\">Tilskud, elevopgørelser og revisorerklæringer herom</span></p>\r\n<p>\r\n   <span class=\"Bold\">3.1.</span> Institutionsrevisor kontrollerer, at institutionens dispositioner på tilskudsområdet sker i overensstemmelse med regler, der gælder for institutionens virksomhed.</p>\r\n<p>\r\n   <span class=\"Bold\">3.2.</span> <span class=\"Underline\">Elektroniske indberetninger</span></p>\r\n<p>\r\n   <span class=\"Bold\">3.2.1.</span> Institutionsrevisor kontrollerer, at institutionens oplysninger til brug for tilskudsberegning og -udbetaling er korrekte, herunder at institutionens registrering af antallet af årselever, skolehjemsårselever og kostårselever er rigtig.</p>\r\n<p>\r\n   <span class=\"Bold\">3.2.2.</span> Institutionsrevisor påser i forbindelse med attestation af disse oplysninger, at opgørelsen af institutionens årselevtal på de enkelte uddannelser er korrekt, herunder registrering af forhold vedrørende enkeltelever og deres uddannelse med relevans for tilskuddet.</p>\r\n<p>\r\n   <span class=\"Bold\">3.2.3.</span> Institutionsrevisor attesterer institutionens indberetninger af årselever med udgangspunkt i foretagne indberetninger af årselever, skolehjemsårselever og kostårselever. Kørselsloggen fra indberetningen skal opbevares på institutionen.</p>\r\n<p>\r\n   <span class=\"Bold\">3.2.4.</span> Institutionsrevisors attestation til Styrelsen for Undervisning og Kvalitet afgives på en særlig blanket udarbejdet af Styrelsen for Undervisning og Kvalitet. På denne blanket kan institutionsrevisor endvidere oplyse om eventuelle ændringer og tilføjelser i forhold til tilskudsgrundlaget, dvs. institutionens oprindelige indberetning af årselever, skolehjemsårselever og kostårselever, der har medført supplerende indberetning.</p>\r\n<p>\r\n   <span class=\"Bold\">3.2.5.</span> Institutionsrevisor attesterer først, når tilskudsbrev er modtaget på institutionen, således at den er Undervisningsministeriet i hænde senest 14 dage efter, at tilskudsudbetalingen har fundet sted, og således at institutionsrevisors eventuelle korrektioner, jf. punkt 3.2.4., kan nå at få virkning fra den næstfølgende periodes tilskudsberegning.</p>\r\n<p>\r\n   <span class=\"Bold\">3.3.</span> <span class=\"Underline\">Papirbaserede indberetninger</span></p>\r\n<p>\r\n   <span class=\"Bold\">3.3.1.</span> For så vidt angår indberetninger, der ikke foregår elektronisk, kan de vedrøre både årselevtal og andre forhold til brug for tilskudsudbetaling. Institutionens indberetning sker i disse tilfælde på en særlig blanket, som institutionsrevisor attesterer. Institutionsrevisor påser i forbindelse med attestation af disse oplysninger, at institutionens opgørelse og beregning af relevans for tilskuddet er korrekt, idet punkterne 3.2.1. og 3.2.2. finder tilsvarende anvendelse.</p>\r\n<p>\r\n   <span class=\"Bold\">4.</span> <span class=\"Bold\">Løn- og ansættelsesvilkår</span></p>\r\n<p>\r\n   <span class=\"Bold\">4.1.</span> Institutionsrevisor kontrollerer, at institutionens dispositioner på løn- og ansættelsesområdet sker i overensstemmelse med de love, overenskomster, aftaler m.m., der gælder for institutionens personale, jf. finansministerens fastsatte eller aftalte bestemmelser om løn- og ansættelsesvilkår.</p>\r\n<p class=\"BilagtekstListe\">\r\n   <span class=\"Bold\">4.2.</span> Institutionsrevisor gennemgår institutionens forretningsgange på løn- og ansættelsesområdet, og institutionsrevisor påser ved revision af enkeltsager blandt andet at:</p>\r\n<p class=\"Liste1\">\r\n   <span class=\"Liste1Nr\">1)</span> Der foreligger ansættelsesbreve i overensstemmelse med gældende regler og aftaler.</p>\r\n<p class=\"Liste1\">\r\n   <span class=\"Liste1Nr\">2)</span> Der på personalesagerne er den fornødne dokumentation.</p>\r\n<p class=\"Liste1\">\r\n   <span class=\"Liste1Nr\">3)</span> Resultatlønskontrakter og engangsvederlag for merarbejde og særlig indsats for øverste leder og for øvrige ledere følger de gældende retningslinjer, herunder bemyndigelser.</p>\r\n<p>\r\n   <span class=\"Bold\">5.</span> <span class=\"Bold\">Indtægtsdækket virksomhed mv.</span></p>\r\n<p>Institutionsrevisor påser, at institutionens udbud og gennemførelse af indtægtsdækket virksomhed (IDV) sker i overensstemmelse med gældende love og regler, herunder Styrelsen for Undervisning og Kvalitets vejledning om indtægtsdækket virksomhed, der findes på styrelsens hjemmeside på adressen: www.stukuvm.dk.</p>\r\n<p>\r\n   <span class=\"Bold\">6.</span> <span class=\"Bold\">Særskilt indtægtsdækket virksomhed (regnskab for aktiviteter i udlandet)</span></p>\r\n<p>Institutionsrevisor påser, at institutionens udbud og gennemførelse af ungdomsuddannelser i udlandet, som særskilt indtægtsdækket virksomhed (IDV), sker i overensstemmelse med gældende love og regler, herunder Finansministeriets Budgetvejledning og Styrelsen for Undervisning og Kvalitets vejledning om indtægtsdækket virksomhed, der findes på styrelsens hjemmeside på adressen:</p>\r\n<p>\r\n   <span class=\"Bold\">7.</span> <span class=\"Bold\">Fast ejendom (ejer bygninger eller har indgået lejemål)</span></p>\r\n<p class=\"BilagtekstListe\">Institutionsrevisor påser, at:</p>\r\n<p class=\"Liste1\">\r\n   <span class=\"Liste1Nr\">1)</span> Institutionen ikke har igangsat anlægsinvesteringer, der overskrider de aktstykkegrænser, som fremgår af den gældende budgetvejledning fra Finansministeriet og/eller de særlige bevillingsbestemmelser på Finansloven, med mindre Undervisningsministeriets tilslutning foreligger, jf. Finansministeriets Budgetvejledning.</p>\r\n<p class=\"Liste1\">\r\n   <span class=\"Liste1Nr\">2)</span> Institutionen følger de planer, der ligger til grund for aktstykketiltrådte byggerier.</p>\r\n<p class=\"Liste1\">\r\n   <span class=\"Liste1Nr\">3)</span> Institutionen ikke har indgået lejemål,</p>\r\n<p class=\"Liste1\">\r\n   <span class=\"Liste1Nr\">4)</span> hvor huslejekontrakten i hele uopsigelighedsperioden under ét udgør 60 mio. kr. eller derover.</p>\r\n<p class=\"Liste1\">\r\n   <span class=\"Liste1Nr\">5)</span> med en uopsigelighed på 10 år eller mere, og hvor den samlede forpligtelse i hele uopsigelighedsperioden under ét udgør 30 mio. kr. eller derover.</p>\r\n<p class=\"Liste1\">\r\n   <span class=\"Liste1Nr\">6)</span> hvortil der er knyttet usædvanlige byrdefulde vilkår uden at Undervisningsministeriets godkendelse foreligger, jf. Finansministeriets Budgetvejledning.</p>\r\n<p class=\"Liste1\">\r\n   <span class=\"Liste1Nr\">7)</span> Institutionen, der ved udlejning til andre regulerede institutioner, udlejer til taxametertilskud og ikke på markedsvilkår, jf. tekstanmærkning nr. 201 til § 20 på Finansloven.</p>\r\n<p class=\"Liste1\">\r\n   <span class=\"Liste1Nr\">8)</span> Institutionen ikke har solgt fast ejendom med henblik på at flytte hovedparten af institutionens tilskudsberettigede aktiviteter til lejemål, med mindre det på forhånd er godkendt af Undervisningsministeriet, jf. særlig bevillingsbestemmelse på Finansloven § 20.38.02 og 20.48.02.</p>\r\n<p class=\"Liste1\">\r\n   <span class=\"Liste1Nr\">9)</span> Salg af fast ejendom sker efter offentligt udbud, med mindre institutionen har fået tilladelse af Undervisningsministeriet til at undlade offentligt udbud, jf. Finansministeriets Budgetvejledning.</p>\r\n<p class=\"Liste1\">\r\n   <span class=\"Liste1Nr\">10)</span> Salg af fast ejendom til en statsinstitution eller en anden statsfinansieret selvejende institution er sket til bogført værdi, med mindre institutionen har fået særskilt tilladelse af Undervisningsministeriet til at sælge til anden værdi, jf. Finansministeriets Budgetvejledning.</p>\r\n<p class=\"Liste1\">\r\n   <span class=\"Liste1Nr\">11)</span> Institutionen ikke investerer i fast ejendom eller indgår nye lejemål med henblik på udlejning, jf. § 11, stk. 1, i lov om institutioner for erhvervsrettet uddannelse eller § 21, stk. 1, i lov om institutioner for almengymnasiale uddannelser og almen voksenuddannelse m.v.</p>\r\n<p class=\"Liste1\">\r\n   <span class=\"Liste1Nr\">12)</span> Institutionen har udarbejdet en flerårig vedligeholdelsesplan for bygninger og lejemål som er godkendt af institutionens bestyrelse, jf. § 11, stk. 2, i lov om institutioner for erhvervsrettet uddannelse og § 21, stk. 2, i lov om institutioner for almengymnasiale uddannelser og almen voksenuddannelse m.v.</p>\r\n<p class=\"Liste1\">\r\n   <span class=\"Liste1Nr\">13)</span> Institutioner, der har fået overdraget bygninger eller lejemål af staten, hvorfra der på overdragelsestidspunktet lejes ud til 3. mand, kan opretholde udlejning af det pågældende areal til 3. mand, jf. tekstanmærkning nr. 202 § 20 på Finansloven.</p>\r\n<p>\r\n</p>\r\n<p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2017"
        },
        {
            "displayName": "Accession",
            "displayValue": "B20170095605"
        },
        {
            "displayName": "Entydig dokumentidentifikation",
            "displayValue": "CU000167"
        },
        {
            "displayName": "Dato for førstegangsindlæggelse",
            "displayValue": "08/07/2017"
        },
        {
            "displayName": "Dato for indlæggelse",
            "displayValue": "08/07/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "956"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "06/07/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Undervisningsmin., <br />Styrelsen for Undervisning og Kvalitet, j.nr.17/07003"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}