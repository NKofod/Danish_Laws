{
    "id": 52357,
    "title": "Bestemmelser om personeladministration i det lokale civilforsvar. Afsnit 6, Tjenestebog, Afsnit 7, Mødebefaling, Afsnit 8, Ekstraordinær indkaldelsesordre, Afsnit 9, Almindelig indkaldelsesordre, Afsnit 10, Udrustningskort - Se    \"redaktionelle noter\" ",
    "documentTypeId": "590",
    "isSagsforlobPeriodValid": false,
    "shortName": "BST nr 9655 af 22/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om personeladministration i det  \r\n\r\n lokale civilforsvar. Afsnit 6, Tjenestebog, Afsnit 7, Mødebefaling, Afsnit 8,  \r\n\r\n Ekstraordinær indkaldelsesordre, Afsnit 9, Almindelig indkaldelsesordre,  \r\n\r\n Afsnit 10, Udrustningskort - Se &quot;redaktionelle noter&quot; </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>6.</B> Tjenestebog </P>  \r\n\r\n<P>Tjenestebog udleveres kun til værnepligtigt personel. Den udleveres ved  \r\n\r\n hjemsendelsen fra kaserneuddannelsen. Den værnepligtige har ved mobilisering  \r\n\r\n pligt til at opbevare tjenestebogen på sin person og sørge for, at den ved  \r\n\r\n fremmødet ved mobilisering bliver stemplet. </P>  \r\n\r\n<P>Til K-værnepligtige udleveres en gul tjenestebog (CF-formular 5009),  \r\n\r\n hvoraf et eksemplar findes som bilag 13. Denne tjenestebog, der specielt er  \r\n\r\n beregnet for K-værnepligtige, er forskellig fra den grønne tjenestebog, der  \r\n\r\n udleveres til CF-korpsets værnepligtige, og som KK-værnepligtige er forsynet  \r\n\r\n med ved overførsel til det lokale civilforsvar. KK-værnepligtige skal ikke  \r\n\r\n have ombyttet den grønne tjenestebog. </P>  \r\n\r\n<P>Opmærksomheden henledes på bestemmelsen i den gule tjenestebog, hvorefter  \r\n\r\n den værnepligtige ved ændring af bopæl har pligt til - så længe den pligtige  \r\n\r\n uddannelse endnu ikke er afsluttet - at melde flytning både til  \r\n\r\n folkeregistret og den lokale civilforsvarsmyndighed. Der kan dog ikke rejses  \r\n\r\n straffesag eller i øvrigt anvendes disciplinarmidler over for værnepligtige  \r\n\r\n for udeblivelse i tilfælde, hvor indkaldelsesordre ikke er kommet den  \r\n\r\n værnepligtige i hænde på grund af flytning, når han på behørig måde har  \r\n\r\n anmeldt flytning til folkeregistret. </P>  \r\n\r\n<P>Til værnepligtige, hvis tjenestebog er bortkommet, udleveres en ny  \r\n\r\n tjenestebog, hvori indsættes tjenestebogsblad og mødebefaling samt eventuelt  \r\n\r\n designeringsbevis. </P>  \r\n\r\n<P CLASS=PUNKT> <B>7.</B> Mødebefaling </P>  \r\n\r\n<P>A. værnepligtigt mandskab </P>  \r\n\r\n<P>a. K-værnepligtige </P>  \r\n\r\n<P>Udfærdigelse af mødebefalinger til værnepligtigt personel sker ved  \r\n\r\n anvendelse af en hvid blanket (CF-formular 482-84), hvoraf et eksemplar  \r\n\r\n findes som bilag 14. </P>  \r\n\r\n<P>Mødebefalinger udfærdiges og indsættes i tjenestebogen af CF-kasernen på  \r\n\r\n grundlag af ajourførte oversigter fra de lokale civilforsvarsmyndigheder  \r\n\r\n over, hvilket mødested der skal angives på mødebefalingen. </P>  \r\n\r\n<P>Ved de værnepligtiges flytning til anden stamafdeling er det den ny  \r\n\r\n stamafdelings pligt at udfærdige ny mødebefaling for den pågældende og drage  \r\n\r\n omsorg for, at den indsættes i tjenestebogen. Den hidtidige mødebefaling  \r\n\r\n inddrages og makuleres ved den ny stamafdelings foranstaltning. </P>  \r\n\r\n<P>b. KK-værnepligtige </P>  \r\n\r\n<P>Ved mandskabets overførsel til det lokale civilforsvar påhviler det den  \r\n\r\n lokale civilforsvarsmyndighed at udstede ny (hvid) mødebefaling til  \r\n\r\n udskiftning af den mødebefaling til CF-korpset, der findes i deres  \r\n\r\n tjenestebog. </P>  \r\n\r\n<P>Til værnepligtige i det kommunale civilforsvar anvendes CF-formular  \r\n\r\n 482-84, der er optaget som bilag 14. Til værnepligtige i CF-ordenskorpset  \r\n\r\n anvendes CF-formular 524-77, der er optaget som bilag 14a. </P>  \r\n\r\n<P>Den tidligere mødebefaling skal inddrages og makuleres ved den lokale  \r\n\r\n civilforsvarsmyndigheds foranstaltning. </P>  \r\n\r\n<P>Værnepligtige, der overføres fra CF-korpset til det kommunale civilforsvar  \r\n\r\n umiddelbart efter afslutningen af deres uddannelse i CF-korpset, hjemsendes  \r\n\r\n uden mødebefaling. Den lokale stamafdeling skal ved mandskabets overførsel  \r\n\r\n udfærdige mødebefaling (CF-formular 482-84, bilag 14) til indsætning i  \r\n\r\n vedkommendes tjenestebog. </P>  \r\n\r\n<P>Ved flytning af KK-værnepligtige fra en stamafdeling til en anden  \r\n\r\n forholdes som ovenfor anført vedrørende K-værnepligtige. </P>  \r\n\r\n<P>B. Ikke værnepligtigt personel </P>  \r\n\r\n<P>Udfærdigelse af mødebefalinger til ikke værnepligtigt personel sker ved  \r\n\r\n anvendelsen af en orange blanket (CF-form. 443-83), hvoraf 1 eksemplar findes  \r\n\r\n som bilag 15. Eventuelle tidligere udfærdigede mødebefalinger (CF-form. 443a  \r\n\r\n og 443b) behøver ikke at ombyttes med nye. </P>  \r\n\r\n<P>Mødebefalinger skal udleveres til: </P>  \r\n\r\n<P>- personer, der er omfattet af civilforsvarslovens § 13, jf. dog nedenfor  \r\n\r\n om egenbeskyttelsen, </P>  \r\n\r\n<P>- frivillige i det kommunale civilforsvar, </P>  \r\n\r\n<P>- frivillige i politiets civilforsvarstjeneste, herunder frivillige i  \r\n\r\n varslingstjenesten. </P>  \r\n\r\n<P>Til frivillige i den statslige ambulancetjeneste anvendes en særlig  \r\n\r\n mødebefaling (CF-form. 617), som findes som bilag 15A. </P>  \r\n\r\n<P>For så vidt angår det frivillige mandskab er det dog en forudsætning, at  \r\n\r\n der er indgået sædvanlig kontrakt med det om civilforsvarstjeneste. </P>  \r\n\r\n<P>Mødebefaling udleveres således hverken til deltagere i bedriftsværn eller  \r\n\r\n til frivillige i boligværn og villaværn. </P>  \r\n\r\n<P>Der må ikke udstedes mødebefaling til civilforsvaret til personer, der ved  \r\n\r\n forøget beredskab eller mobilisering har pligt til at give møde ved de  \r\n\r\n militære værn i henhold til derom modtaget mødebefaling (gul eller rød  \r\n\r\n mødebefaling eller hvid mødebefaling med rød kant). Der kan derimod godt  \r\n\r\n udleveres mødebefaling til civilforsvaret til personer, der indgår i  \r\n\r\n forsvarets værnepligtsreserve og således ikke har mødepligt straks ved  \r\n\r\n mobilisering (de har hvid mødebefaling), samt til personer, der er overført  \r\n\r\n til hjemmeværnet. Disse personer vil dog fortsat kunne indkaldes til tjeneste  \r\n\r\n ved forsvaret. I så fald bortfalder mødepligten i civilforsvaret. </P>  \r\n\r\n<P>Ved flytning til anden stamafdeling påhviler det den tilflyttede  \r\n\r\n stamafdeling - efter modtagelsen af den pågældendes papirer fra den  \r\n\r\n fraflyttede stamafdeling - at sørge for udfærdigelse af ny mødebefaling og  \r\n\r\n inddragelse af den tidligere mødebefaling. </P>  \r\n\r\n<P>Mødebefalinger inddrages først, når det frivillige mandskabs  \r\n\r\n kontraktforhold ophører, men ikke når de pågældende bare overgår til andre  \r\n\r\n funktioner i det frivillige arbejde. </P>  \r\n\r\n<P CLASS=PUNKT> <B>8.</B> Ekstraordinær indkaldelsesordre </P>  \r\n\r\n<P>Til brug ved udstedelse af ekstraordinær indkaldelsesordre til  \r\n\r\n værnepligtigt personel i det lokale civilforsvar, herunder værnepligtige  \r\n\r\n overført til CF-ordenskorpset, anvendes standardblanket (CF-form. 504) med  \r\n\r\n tilhørende rudekuvert, hvoraf et eksemplar findes som bilag 16. Blanketten  \r\n\r\n vil tillige efter behov kunne anvendes ved ekstraordinær indkaldelse af  \r\n\r\n frivilligt mandskab. </P>  \r\n\r\n<P>De ekstraordinære indkaldelsesordrer udfærdiges ved modtagelse af nyt  \r\n\r\n personel. De ekstraordinære indkaldelsesordrer lægges i rudekuverter og  \r\n\r\n anbringes i kartotek, ordnet tjenestegrensvis og årgangsvis, således at de  \r\n\r\n ligger klar til hurtig ekspedition i påkommende tilfælde. </P>  \r\n\r\n<P>Ved designering af personel til anden tjeneste tilintetgøres den  \r\n\r\n ekstraordinære indkaldelsesordre. Ny ekstraordinær indkaldelsesordre  \r\n\r\n udfærdiges ved eventuelt senere bortfald af designeringen. </P>  \r\n\r\n<P>Indkaldelse af X-værnepligtige i en beredskabssituation foretages ved  \r\n\r\n ekstraordinære indkaldelsesordrer, der udskrives af datacentralen efter  \r\n\r\n anmodning fra Civilforsvarsstyrelsen. De ekstraordinære indkaldelsesordrer  \r\n\r\n vil derefter hurtigst muligt blive tilsendt de lokale CF-myndigheder med  \r\n\r\n henblik på videresendelse til mandskabet i den takt, hvormed styrken ønskes  \r\n\r\n mønstret eller indkaldt. Med indkaldelsesordrerne følger en samtidig dermed  \r\n\r\n udskrevet navneliste. </P>  \r\n\r\n<P>Hvis mødestedsrubrikken på grund af manglende oplysninger herom ikke er  \r\n\r\n udfyldt, må mødestedet påføres, inden indkaldelsesordrerne videresendes til  \r\n\r\n de værnepligtige. </P>  \r\n\r\n<P CLASS=PUNKT> <B>9.</B> Almindelig indkaldelsesordre </P>  \r\n\r\n<P>Fremgangsmåden ved indkaldelse af værnepligtigt mandskab fremgår af  \r\n\r\n Indenrigsministeriets bekendtgørelse nr. 564 af 15 december 1980, der findes  \r\n\r\n optrykt som bilag 17. Opmærksomheden henledes navnlig på bestemmelsen i  \r\n\r\n bekendtgørelsens § 4, hvorefter indkaldelsesordrer sendes som anbefalet brev.  \r\n\r\n</P>  \r\n\r\n<P>Det bemærkes, at reglen i bekendtgørelsens §5 indebærer, at man kan anmode  \r\n\r\n om politiets bistand ved udlevering af indkaldelsesordre, hvis det ikke på  \r\n\r\n anden måde har været muligt at udlevere denne til den værnepligtige. </P>  \r\n\r\n<P>Til brug ved indkaldelse af værnepligtigt mandskab til fortsat lokal  \r\n\r\n uddannelse fremstiller civilforsvarsmyndigheden selv en indkaldelsesordre.  \r\n\r\n</P>  \r\n\r\n<P>Følgende forhold bør omtales i indkaldelsesordren: </P>  \r\n\r\n<UL CLASS=PLAIN-LIST>  \r\n\r\n<LI>1) Mødested, mødetidspunkt samt ca. tidspunkt for uddannelsens  \r\n\r\n afslutning, </LI>  \r\n\r\n<LI>2) Oplysning om, hvorledes der skal forholdes ved forfald, f.eks. på  \r\n\r\n grund af sygdom. (Oplysning om telefonnummer i og uden for almindelig  \r\n\r\n kontortid m.v.), </LI>  \r\n\r\n<LI>3) Påklædning og oplysning om, hvilke udrustningsgenstande eller øvrige  \r\n\r\n ting, der skal medtages til uddannelsen. </LI>  \r\n\r\n</UL>  \r\n\r\n<P>Man henleder opmærksomheden på, at den pågældendes personnummer ikke må  \r\n\r\n anføres på kuverten eller i den del af adressen, der er synlig gennem en  \r\n\r\n rudekuvert. </P>  \r\n\r\n<P>Indkaldelsesordrer til de værepligtige bør altid udsendes af de respektive  \r\n\r\n stamafdelinger, uanset om uddannelsen måtte foregå ved et uddannelsescenter.  \r\n\r\n</P>  \r\n\r\n<P>I tilfælde, hvor en værnepligtig ulovligt udebliver fra uddannelsen i et  \r\n\r\n uddannelsescenter, skal meddelelse herom bilagt alle relevante oplysninger  \r\n\r\n tilgå den pågældendes stamafdeling, der herefter træffer beslutning om  \r\n\r\n indgivelse af politianmeldelse for ulovlig udeblivelse til vedkommende  \r\n\r\n politimester. </P>  \r\n\r\n<P CLASS=PUNKT> <B>10.</B> Udrustningskort </P>  \r\n\r\n<P>A. Værnepligtigt personel </P>  \r\n\r\n<P>a. K-værnepligtige </P>  \r\n\r\n<P>På CF-kasernen iklædes de K-værnepligtige en standardudrustning. </P>  \r\n\r\n<P>Af bilag 18 fremgår, hvilket udstyr de enkelte standardudrustninger består  \r\n\r\n af. </P>  \r\n\r\n<P>For tiden udleveres standardudrustning M/80. I denne indgår indsatsuniform  \r\n\r\n M/71 - M/81. </P>  \r\n\r\n<P>Med alle standardudrustninger udleveres som forbrugsvare 4 par sokker, 1  \r\n\r\n par vanter og 1 par badetøfler. Der kræves ikke regnskab for disse effekter.  \r\n\r\n Mandskabet er dog erstatningspligtigt herfor, såfremt effekterne bortkommer i  \r\n\r\n uddannelsestiden. </P>  \r\n\r\n<P>For modtagelsen af standardudrustningen afgiver de værnepligtige  \r\n\r\n kvittering på et udrustningskort (CF-form. 3052-70), hvoraf et eksemplar  \r\n\r\n findes som bilag 19, og som udfærdiges af CF-kasernen i overensstemmelse med  \r\n\r\n pkt. III i instruksen, der er optrykt som bilag 8. </P>  \r\n\r\n<P>De værnepligtige hjemsendes til fortsat uddannelse i det lokale  \r\n\r\n civilforsvar med nævnte standardudrustning. </P>  \r\n\r\n<P>Ved denne hjemsendelse udfærdiger kasernen følgeseddel på et antal  \r\n\r\n udrustningskort svarende til antallet af K-værnepligtige, der overføres til  \r\n\r\n den enkelte stamafdeling. Følgeseddel og udrustningskort sendes af kasernen  \r\n\r\n sammen med de øvrige værnepligtspapirer direkte til den ny stamafdeling.  \r\n\r\n Denne kvitterer på følgesedlen og sender eksemplar 1 og 2 til  \r\n\r\n Civilforsvarsstyrelsens centralkartotek. Det påhviler herefter den lokale  \r\n\r\n myndighed at drage omsorg for, at enhver supplerende udlevering af  \r\n\r\n udrustning, herunder også ved ændring af standardmodel, påføres  \r\n\r\n udrustningskortet og sørge for kvittering herpå fra modtageren. Yderligere  \r\n\r\n udrustning ud over standardudrustning bør normalt udleveres som  \r\n\r\n funktionsudrustning, d.v.s. at udleveringen finder sted med en  \r\n\r\n specialuddannelse for øje og inddrages igen samme dag, således at  \r\n\r\n funktionsudrustningen ikke opbevares hos brugerne. </P>  \r\n\r\n<P>Ved senere flytning til anden stamafdeling beholder den værnepligtige den  \r\n\r\n udleverede standardudrustning, og udrustningskortet sendes på følgeseddel til  \r\n\r\n den nye stamafdeling. </P>  \r\n\r\n<P>De K-værnepligtiges udrustning inddrages ved afslutningen af den 2-årige  \r\n\r\n lokale uddannelse, med mindre de pågældende ønsker at fortsætte som  \r\n\r\n frivillige eller ønsker at gennemgå en befalingsmandsuddannelse. </P>  \r\n\r\n<P>Ved de K-værnepligtiges fremmøde til vedligeholdelsesøvelser er det  \r\n\r\n nødvendigt at iklæde mandskabet, men dette kan eventuelt ske med en  \r\n\r\n kedeldragt. </P>  \r\n\r\n<P>b. KK-værnepligtige </P>  \r\n\r\n<P>Iklædning af KK-værnepligtige foretages ikke i fredstid, da disse  \r\n\r\n værnepligtige ikke indkaldes til uddannelse. For så vidt de værnepligtige  \r\n\r\n ønsker at forrette tjeneste på frivillig basis eller melder sig til det  \r\n\r\n fredsmæssige katastrofeberedskab, forholdes der som nedenfor nævnt vedrørende  \r\n\r\n ikke værnepligtigt personel. </P>  \r\n\r\n<P>c. Værnepligtige i CF-ordenskorpset </P>  \r\n\r\n<P>Til værnepligtige i ordenskorpset, som uddannes på frivillig basis, kan  \r\n\r\n der udlånes en standardudrustning M/80, jf. bilag 18 samt følgende  \r\n\r\n specialudrustning: </P>  \r\n\r\n<P>2 refleksarmbind, </P>  \r\n\r\n<P>2 refleksankelbind, </P>  \r\n\r\n<P>1 reflekterende bandoler m/skede. </P>  \r\n\r\n<P>Det praktiske arbejde omkring udlevering og iklædning foreståes af de  \r\n\r\n kommunale CF-myndigheder. </P>  \r\n\r\n<P>Der henvises iøvrigt til &#187;Bestemmelser om tilvejebringelse,  \r\n\r\n uddannelse m.v. af personel til det lokale civilforsvar&#171;, bilag 26. </P>  \r\n\r\n<P>B. Ikke-værnepligtigt personel </P>  \r\n\r\n<P>Med hensyn til de ikke værnepligtige mandskabskategorier kan der i  \r\n\r\n overensstemmelse med det gældende uniformsreglement for personel i  \r\n\r\n civilforsvaret uden for CF-ordenskorpset udleveres uniformseffekter fra  \r\n\r\n Civilforsvarsstyrelsens beholdning til samtlige frivillige i den kommunale  \r\n\r\n hjælpetjeneste og politiets civilforsvarstjeneste, hvorimod der ikke for  \r\n\r\n tiden kan udleveres uniformseffekter til f.eks. egenbeskyttelsens personel.  \r\n\r\n</P>  \r\n\r\n<P>Til frivillige med kontrakt i kommuner uden udvidet hjælpetjeneste kan der  \r\n\r\n udleveres såvel standardudrustning M/80 som udgangsuniform M/64 eller DKB.  \r\n\r\n</P>  \r\n\r\n<P>Det forudsættes, at kommunen selv påtager sig munderingsforvaltningen, der  \r\n\r\n i det væsentlige vil bestå i papirmæssig administration, idet der ikke bliver  \r\n\r\n tale om udlevering af beholdning til opbevaring på depot. </P>  \r\n\r\n<P>Når en frivillig tegner kontrakt, indsender kommunens civilforsvar til  \r\n\r\n Civilforsvarsstyrelsen en hvid rekvisition, hvoraf fremgår størrelsesnormen  \r\n\r\n på uniformen. Et størrelsesskema kan fås ved henvendelse til CF-korpsets  \r\n\r\n Materieltjeneste, Glostrup, munderingsdepotet. </P>  \r\n\r\n<P CLASS=PUNKT> <B>1.</B> gang der indsendes en hvid rekvisition på  \r\n\r\n uniformseffekter, skal kommunens civilforsvar samtidig medsende en erklæring  \r\n\r\n om, at kommunen påtager sig at være munderingsforvaltende. </P>  \r\n\r\n<P>Menigt personel, der i medfør af civilforsvarslovens §13 er pålagt  \r\n\r\n civilforsvarstjeneste, kan på samme måde som de frivillige iklædes de af  \r\n\r\n Civilforsvarsstyrelsen leverede effekter. </P>  \r\n\r\n<P>Man går derimod ud fra, at kommunalt personel, der har  ledende poster i  \r\n\r\n civilforsvaret, udstyres på kommunens regning med eventuelle fornødne  \r\n\r\n uniformseffekter. Ligeledes må f.eks. uniformseffekter til personel i de  \r\n\r\n kommunale bedriftværn betales af vedkommende kommune på samme måde, som  \r\n\r\n private virksomheder selv må betale tilsvarende udgifter til deres  \r\n\r\n bedriftværn. </P>  \r\n\r\n<P>Til frivilligt personel, hvis uddannelse eller aktive tjeneste i  \r\n\r\n væsentligt omfang gennemføres udendørs, kan der udleveres indsatsuniformer.  \r\n\r\n For tiden udleveres indsatsuniform M/71 og indsatsuniform DKB. </P>  \r\n\r\n<P>Stamafdelingen opretter et udrustningskort for hver enkelt person, der  \r\n\r\n iklædes, og opfører herpå hver enkelt uniformsgenstand, der udleveres.  \r\n\r\n Personellet afgiver kvittering på selve udrustningskortet, jfr. pkt. III i  \r\n\r\n instruksen, der er optrykt som bilag 8. </P>  \r\n\r\n<P>Såfremt den frivillige senere flytter til en anden kommune, og fortsat  \r\n\r\n ønsker at gøre tjeneste i civilforsvaret, beholdes udrustningen, og  \r\n\r\n udrustningskortet overføres på følgeseddel på sædvanlig måde til den ny  \r\n\r\n stamafdeling. </P>  \r\n\r\n<P>Det ikke værnepligtige personels udrustning inddrages, når deres kontrakt  \r\n\r\n opsiges eller ophører, eller når pålæg om tjenesten i henhold til  \r\n\r\n civilforsvarslovens §13 tilbagekaldes. </P>  \r\n\r\n<P>De under A og B nævnte følgesedler opbevares i 10 år. </P>  \r\n\r\n<P>C. Samtlige personelkategorier - aflevering af udrustning </P>  \r\n\r\n<P>Personellet er ansvarlig for den udleverede udrustning efter dansk rets  \r\n\r\n almindelige erstatningsregler. </P>  \r\n\r\n<P>Stamafdelingen er ansvarlig for, at udrustningen inddrages, enten når den  \r\n\r\n fortsatte lokale uddannelse afsluttes, jf. pkt. A, eller når kontrakten  \r\n\r\n opsiges eller ophører eller §13- pålægget bortfalder, jf. pkt. B. </P>  \r\n\r\n<P>Udrustningen skal snarest søges inddraget. Tages der ikke skridt til  \r\n\r\n inddragelse (se a.) inden 1/2 år efter uddannelsens afslutning eller  \r\n\r\n kontraktens ophør, bliver stamafdelingen ansvarlig for udrustningens  \r\n\r\n eventuelle bortkomst eller beskadigelse. Når en K-værnepligtig flytter til en  \r\n\r\n ny stamafdeling efter uddannelsens afslutning, påhviler det den hidtidige  \r\n\r\n stamafdeling at inddrage udrustning, der ikke er afleveret ved sidste  \r\n\r\n fremmøde. Den nye stamafdeling kan bistå ved inddragelsen. Eventuelt ansvar  \r\n\r\n for bortkomst eller beskadigelse påhviler den hidtidige stamafdeling. </P>  \r\n\r\n<P>Når udrustningen afleveres, skal der gives den pågældende en kvittering  \r\n\r\n for den afleverede udrustning, se kap. 14. Afleveringen skal endvidere  \r\n\r\n noteres på udrustningskortet med dato for afleveringen og underskrift af den  \r\n\r\n person, der ved afleveringen repræsenterer stamafdelingen. Udrustningskortet  \r\n\r\n opbevares i 5 år, regnet fra det tidspunkt, hvor udrustningen inddrages. </P>  \r\n\r\n<P>Det påhviler stamafdelingen mindst 1-gang årligt at kontrollere den  \r\n\r\n udleverede udrustning. </P>  \r\n\r\n<P>a. Inddragelse af udrustning </P>  \r\n\r\n<P>Når udrustningen ikke er afleveret ved sidste fremmøde, skal  \r\n\r\n stamafdelingen snarest - og inden 1/2 år - skriftligt kontakte den  \r\n\r\n pågældende. Efterfølgende henvendelser bør ske mindst 1 gang ved anbefalet  \r\n\r\n brev, og i øvrigt telefonisk eller ved besøg på den pågældendes bopæl. I  \r\n\r\n henvendelserne præciseres de pågældendes erstatningsansvar for udrustningen,  \r\n\r\n og der oplyses om tid og sted for afleveringen. </P>  \r\n\r\n<P>Resulterer henvendelserne ikke i en aflevering, skal udrustningen søges  \r\n\r\n inddraget med fogedens bistand. For fogedretten fremlægges udrustningskort  \r\n\r\n med den pågældendes kvittering og kopi af brevveksling med den pågældende om  \r\n\r\n afleveringen. For frivillige fremlægges endvidere kopi af kontrakten med den  \r\n\r\n frivillige. Møder den pågældende uden udrustningen, men oplyser at have den,  \r\n\r\n anbefales det at følge med til bopælen for at få den udleveret. </P>  \r\n\r\n<P>Udebliver den pågældende fra fogedretten uden lovligt forfald, begæres den  \r\n\r\n pågældende fremstillet for fogeden af politiet (politifremstilling). </P>  \r\n\r\n<P>Når værdien af de ikke afleverede effekter er under 700 kr. , kan  \r\n\r\n stamafdelingen undlade at søge effekterne inddraget ved fogedens bistand. I  \r\n\r\n bilag 29 er anført andre eksempler på tilfælde, hvor inddragelse kan opgives.  \r\n\r\n</P>  \r\n\r\n<P>Er der en rimelig begrundet formodning om, at den pågældende har  \r\n\r\n disponeret ulovligt over udrustningen, skal der rettes henvendelse til  \r\n\r\n politiet. </P>  \r\n\r\n<P>b. Erstatning for bortkommet eller beskadiget udrustning </P>  \r\n\r\n<P>Ansvar for bortkommet eller beskadiget udrustning kan kun gøres gældende  \r\n\r\n over for den pågældende, hvis bortkomsten eller beskadigelsen skyldes den  \r\n\r\n pågældendes fortsætlige eller groft  uagtsomme adfærd , jf. §19 og §20 i lov  \r\n\r\n om erstatningsansvar, der er optaget som bilag 29a. </P>  \r\n\r\n<P>Ansvar kan ikke gøres gældende, hvis bortkomsten skyldes hændelig  \r\n\r\n undergang eller et simpelt uagtsomt forhold. Ved vurderingen af, om der  \r\n\r\n foreligger grov eller simpel uagtsomhed, kan der lægges vægt på, om  \r\n\r\n uagtsomheden må anses som grov tilsidesættelse af elementære hensyn til  \r\n\r\n andre. I bilag 29 er nævnt eksempler på bortkomst ved tyveri eller brand.  \r\n\r\n</P>  \r\n\r\n<P>Skønner stamafdelingen, at den pågældende er ansvarlig for bortkomsten,  \r\n\r\n skal der rejses krav om erstatning, der normalt fastsættes til de beløb, der  \r\n\r\n er nævnt i den pågældende prisliste over statsligt materiel og personlig  \r\n\r\n udrustning. </P>  \r\n\r\n<P>I de tilfælde, hvor erstatningsbeløbet ikke betales, og hvor det er oplyst  \r\n\r\n f. eks. af kommunens incassoafdeling, at den pågældendes betalingsevne er  \r\n\r\n ringe, kan erstatningskravet opgives. I bilag 29 er nævnt eksempler på  \r\n\r\n tilfælde, hvor erstatningskravet kan opgives. </P>  \r\n\r\n<P>c. Indberetning om bortkommet eller beskadiget udrustning </P>  \r\n\r\n<P>Når det konstateres, at udleverede udrustningseffekter er bortkommet eller  \r\n\r\n beskadiget, indsender stamafdelingen gennem vedkommende CF-region en  \r\n\r\n indberetning til Civilforsvarsstyrelsen, der udsteder tabsattest og tager  \r\n\r\n stilling til eventuel opgivelse af erstatningskravet. Se bilag 29 om  \r\n\r\n indberetningens indhold. På grundlag af tabsattesten afskrives effekterne i  \r\n\r\n centralkartoteket og i stamafdelingens beholdningsregnskab. </P>  \r\n\r\n<P>I de tilfælde, hvor stamafdelingen ikke har søgt udrustningen inddraget  \r\n\r\n inden 1/2-års fristens udløb, og hvor udrustningen ikke er afleveret og  \r\n\r\n erstatning ikke er betalt, vil stamafdelingen normalt blive afkrævet  \r\n\r\n erstatning for den bortkomne udrustning. </P>  \r\n\r\n<P>d. Rengøring af mundering. For at bevare munderingen bedst muligt er der  \r\n\r\n fastsat regler for hvordan den skal rengøres og vedligeholdes. </P>  \r\n\r\n<P>Disse regler er optaget som bilag 18.A og 18.A.1-18.A.4. </P>  \r\n\r\n</DIV>",
    "isHistorical": true,
    "editorialNotes": [
        "'personeladmin* + lokale civilforsvar'",
        "I feltet \"Forskriftens titel\" skrives",
        "Den samlede forskrift findes ved at søge:",
        "\"Forskriften\" Bestemmelser om personeladministration i det lokale civilforsvar er opdelt i flere dokumenter."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900965508"
        },
        {
            "displayName": "Entydig dokumentidentifikation",
            "displayValue": "CM011190"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9655"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/02/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.85-4320-e.2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}