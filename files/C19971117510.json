{
    "id": 85230,
    "title": "Cirkulæreskrivelse til politiet og anklagemyndigheden vedrørende behandlingen af sager om selskabstømning ",
    "documentTypeId": "210",
    "isSagsforlobPeriodValid": false,
    "shortName": "CIS nr 11175 af 07/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til politiet og  \r\n\r\n anklagemyndigheden vedrørende behandlingen af sager om selskabstømning </H1>  \r\n\r\n<P></P>  \r\n\r\n<BR>  \r\n\r\n<P> <B>1.</B> Rigsadvokat Henning Fode har meddelt Justitsministeriet, at han  \r\n\r\n må anses for inhabil i forhold til sager vedrørende selskabstømning. </P>  \r\n\r\n<P>I den anledning har Justitsministeriet besluttet, at Rigsadvokaturen  \r\n\r\n indtil videre ikke skal behandle disse sager. Rigsadvokatens funktioner  \r\n\r\n varetages i stedet af Statsadvokaten for Fyn m.v. og i visse tilfælde af  \r\n\r\n Justitsministeriet, jf. nedenfor pkt. 2. </P>  \r\n\r\n<P>Samtidig ophæves de administrative bestemmelser om forelæggelse af sager  \r\n\r\n for Rigsadvokaten for så vidt angår sager vedrørende selskabstømning, jf.  \r\n\r\n nedenfor pkt. 3. </P>  \r\n\r\n<P> <B>2.</B> De opgaver, som efter retsplejeloven påhviler Rigsadvokaten,  \r\n\r\n varetages i sager vedrørende selskabstømning af Statsadvokaten for Fyn m.v.  \r\n\r\n</P>  \r\n\r\n<P>Det indebærer bl.a., at klager over afgørelser, som er truffet i første  \r\n\r\n instans af en statsadvokat, i disse sager behandles af statsadvokaten for Fyn  \r\n\r\n m.v. </P>  \r\n\r\n<P>Dette gælder dog ikke, hvis klagen vedrører en sag, som Statsadvokaten for  \r\n\r\n Fyn m.v. selv har behandlet. Det gælder heller ikke i tilfælde, hvor  \r\n\r\n Statsadvokaten for Fyn m.v. i øvrigt må anses for inhabil. </P>  \r\n\r\n<P>I sådanne tilfælde varetages Rigsadvokatens funktioner af  \r\n\r\n Justitsministeriet. </P>  \r\n\r\n<P>Det anførte gælder ikke førelse af eventuelle sager om selskabstømning i  \r\n\r\n Højesteret. Justitsministeriet vil i givet fald træffe nærmere bestemmelse om  \r\n\r\n dette spørgsmål. </P>  \r\n\r\n<P> <B>3.</B> De administrativt fastsatte bestemmelser om forelæggelse af  \r\n\r\n sager for Rigsadvokaten ophæves for så vidt angår sager vedrørende  \r\n\r\n selskabstømning. </P>  \r\n\r\n<P>Det gælder således i sager mod advokater, jf. Rigsadvokatens Meddelelse  \r\n\r\n 10.1 fra 1958, i sager mod revisorer, jf. Rigsadvokatens Meddelelse nr.  \r\n\r\n 13/74, samt i sager, hvor der opstår spørgsmål om rettighedsfrakendelse, jf.  \r\n\r\n Rigsadvokatens Meddelelse nr. 7/92, pkt. 2.1.1. </P>  \r\n\r\n<P>I disse tilfælde træffes afgørelsen af vedkommende statsadvokat uden  \r\n\r\n forelæggelse. </P>  \r\n\r\n<P>Endvidere ophæves den forelæggelsespligt for Rigsadvokaten, der er fastsat  \r\n\r\n i Justitsministeriets cirkulæreskrivelse af 16. december 1996 om ansøgninger  \r\n\r\n om advokatbistand og ansøgninger om indkøb af litteratur i forbindelse med  \r\n\r\n selskabstømmersager. Ansøgninger af den omhandlede karakter vil herefter  \r\n\r\n alene skulle forelægges for Statsadvokaten for særlig økonomisk kriminalitet.  \r\n\r\n</P>  \r\n\r\n<P>I andre tilfælde, hvor de regionale statsadvokater ønsker at forelægge  \r\n\r\n tvivlsspørgsmål for Rigsadvokaten, sker forelæggelse for Statsadvokaten for  \r\n\r\n Fyn m.v. eller eventuelt for Justitsministeriet, jf. ovenfor pkt. 2. </P>  \r\n\r\n<P> <B>4.</B> Der foretages ingen ændringer i forhold til Rigsadvokatens  \r\n\r\n skrivelse af 4. februar 1994 om koordination af større skatte- og  \r\n\r\n afgiftssager, hvorefter Statsadvokaten for særlig økonomisk kriminalitet  \r\n\r\n indtager en koordinerende og visiterende rolle ved behandling af disse sager.  \r\n\r\n</P>  \r\n\r\n<P>Frank Jensen </P>  \r\n\r\n<P>/Mogens Hendriksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971117510"
        },
        {
            "displayName": "Entydig dokumentidentifikation",
            "displayValue": "CM044689"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/05/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11175"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "07/04/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "1997-965-0774"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}