{
    "id": 127854,
    "title": "Forslag til folketingsbeslutning om at videreføre finansieringen af huskunstnerordningen og puljen til forsøg med kulturskoler og billedkunstneriske grundkurser m.v.",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 27",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. oktober 2009 af Mogens Jensen (S), Pernille Frahm (SF), Johs. Poulsen (RV) og Per Clausen (EL)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om at videreføre finansieringen af huskunstnerordningen og puljen til forsøg med kulturskoler og billedkunstneriske grundkurser m.v.</p>\r\n      <p class=\"Tekst\">Folketinget pålægger regeringen at videreføre finansieringen af huskunstnerordningen og puljen til forsøg med kulturskoler og billedkunstneriske grundkurser.</p>\r\n      <p class=\"Tekst\">Med regeringens finanslovforslag for 2010 bortfalder disse ordninger under Statens Kunstråd. Den 4-årige finanslovbevilling på 3,1 mio. kr. årligt til forsøg med kulturskoler og billedkunstneriske grundkurser m.v. udløber med udgangen af 2009. Huskunstnerordningen på 9,4 mio. kr. årligt forsvinder med virkning fra skoleåret 2010-11.</p>\r\n      <p class=\"Tekst\">Formålet med beslutningsforslaget er dels at sikre fortsættelsen af de succesfulde ordninger, dels at forhindre, at indsatsen for børns og unges lige adgang til kulturtilbud af høj kvalitet og mulighed for at udvikle kreative kompetencer sættes tilbage, således at den erfaring og praksis, der nu er samlet i Statens Kunstråd, blot går tabt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Socialdemokratiet, Socialistisk Folkeparti, Det Radikale Venstre og Enhedslisten ønsker, at regeringen viderefører finansieringen af huskunstnerordningen og puljen til forsøg med kulturskoler og billedkunstneriske grundkurser m.v., da vi mener, at ordningerne udgør en essentiel del af indsatsen for børne- og ungdomskultur i Danmark, ikke mindst i bestræbelserne på at nå ud til børn og unge fra socialt svage hjem, der i ringe grad benytter kultur- og fritidstilbud uden for skoletiden.</p>\r\n      <p class=\"Tekst9\">Beslutningen om at lade de to ordninger ophøre understreger den problematiske mangel på kontinuitet i den offentlige støtte til børns og unges kulturtilbud. Børnekulturens organisering og økonomiske fundament er som regel baseret på korte bevillingsperioder, hvilket vanskeliggør planlægning og længerevarende samarbejder f.eks. imellem kunstnere og institutioner.</p>\r\n      <p class=\"Tekst9\">I 2008 har Pluss Leadership på foranledning af Kunstrådet udarbejdet en uvildig evaluering»<a class=\"FodnoteHenvisning\" name=\"Henvisning_Not1\" href=\"#Not1\"></a> af såvel huskunstnerordningens første 5 år som puljen til forsøg med kulturskoler og billedkunstneriske grundkurser m.v. Evalueringen var særdeles positiv, og det blev i rapporten anbefalet at videreføre begge initiativer.</p>\r\n      <p class=\"Tekst9\">I evalueringens sammenfattende konklusion stod der således, »… at Huskunstnerordningen er meget velfungerende. Det gælder både i forhold til de opstillede programmål, de frembragte resultater, administration af ordningen og i relation til Kunstrådets overordnede strategi for børn &amp; unge og kunst«, og at »Puljen til forsøg med Kulturskoler, BGK mv. har vist meget positive resultater inden for både den almene kunstundervisning og talentudviklingen – ikke mindst i lyset af de smalle rammer, og at potentialerne i forsøgene er interessante.«»<a class=\"FodnoteHenvisning\" name=\"Henvisning_Not2\" href=\"#Not2\"></a> På baggrund af den særdeles positive evaluering står vi uforstående over for beslutningen om at afvikle ordningerne – sågar uden at tilsvarende tilbud for børnekulturen træder i stedet. Værdifuld erfaring og praksis på området gennem 4-5 år går således tabt, og eventuelle senere initiativer indenfor børnekulturen må starte forfra.</p>\r\n      <p class=\"Tekst9\">Forslagsstillerne mener, at regeringens besparelse får to negative konsekvenser:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Børns og unges lige adgang til kvalitative kulturtilbud og mulighed for at deltage aktivt i de kreative processer svækkes utvivlsomt, da landets folkeskoler og ungdomsuddannelser ikke kan løfte opgaven inden for den nuværende økonomiske ramme.</p>\r\n        <p class=\"Liste1\"><span class=\"Liste1Nr\" id=\"\">–</span> Subsidiært er det en væsentlig problematik, at de mange professionelle kunstnere, som har arbejdet under ordningerne, mister beskæftigelsesmuligheder på et arbejdsmarked, der i forvejen er præget af høj ledighed.</p>\r\n      </p>\r\n      <p class=\"TekstoverskriftVenstreBm\">Huskunstnerordningen</p>\r\n      <p class=\"Tekst9\">Siden 2004 har Kunstrådet via en øremærket bevilling haft mulighed for at støtte skoler, institutioner og professionelle kunstnere, der går sammen om projekter, hvor børn og unge arbejder med bl.a. teater, musik og dans. Med denne ordning har Kunstrådet forbedret mulighederne for, at børn og unge kan møde kunsten i skoler, fritidsordninger og gymnasier uafhængigt af social baggrund og forhåndskundskaber. Over de seneste 5 år er der gennemført 490 projekter, og det skønnes, at 15.000 børn og unge derved har haft positive møder med kunsten landet over.</p>\r\n      <p class=\"TekstoverskriftVenstreBm\">Puljen til forsøg med Kulturskoler, BGK m.v.</p>\r\n      <p class=\"Tekst9\">Formålet med puljen var ifølge evalueringen »at give kunstundervisningstilbuddene til børn og unge et løft ved at tilskynde til mere samarbejde på tværs mellem de forskellige tilbud samt gennem mere ambitiøse kvalitetskrav til tilbuddene.«»<a class=\"FodnoteHenvisning\" name=\"Henvisning_Not3\" href=\"#Not3\"></a> Der kunne søges om støtte til forsøg med kulturskoler, billedkunstneriske grundkurser (BGK) og grundkurser inden for de andre kunstneriske discipliner. Siden puljen blev iværksat i 2006, er der afsat 3 mio. kr. årligt. Puljen har i særlig grad haft en betydning for børn og unge i geografiske yderområder, hvor kreative uddannelsestilbud traditionelt er beskedne. Den geografiske fordeling af de i alt 22 støttede projekter i 2006-07 var: 16 projekter i Jylland, 1 projekt på Fyn/Odense (med 2 tildelinger) og 4 projekter på Sjælland. Alene af denne grund er det negativt, at puljen ophører, da den geografiske spredning af børnekultur dermed forringes.</p>\r\n      <p class=\"Tekst9\">De to ordninger udgør en væsentlig del af Kunstrådets indsats vedrørende børns og unges adgang til kunst. Af Kunstrådets handlingsplan 2007-2011 fremgår det, at Kunstrådet »… gennem Huskunstnerordningen og Forsøg med Kulturskoler, BGK mv. støtter muligheden for, at børn og unge i deres dagligdag både som deltagende og som tilskuere oplever kunstens verden på et højt kvalitativt niveau, får indblik i professionelle kunstneriske processer og indgår i udviklende samspil med professionelle kunstnere.«»<a class=\"FodnoteHenvisning\" name=\"Henvisning_Not4\" href=\"#Not4\"></a> Såfremt vi i Danmark ønsker en kulturpolitik, der prioriterer tilbud af høj kvalitet for alle børn og unge i hele landet, er beslutningen om at lade de ovennævnte ordninger bortfalde særdeles uhensigtsmæssig. I dag er børns adgang til kunst- og kulturtilbud stærkt afhængig af deres sociale og geografiske baggrund. De to ordninger adresserer dette problem på en effektfuld måde, og det vil være et stort tab for danske børn og unge, hvis ordningerne ikke fortsætter.</p>\r\n      <p class=\"TekstoverskriftVenstreBm\">Finansiering</p>\r\n      <p class=\"Tekst9\">Videreførelse af ordningerne vil i alt beløbe sig til 12,5 mio. kr. årligt.</p>\r\n      <p class=\"Tekst9\">Forslaget er finansieret på de forslag til finansloven 2010, som er fremsat af forslagsstillernes partier.»<a class=\"FodnoteHenvisning\" name=\"Henvisning_Not5\" href=\"#Not5\"></a></p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Mogens Jensen </span>(S):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om at videreføre finansieringen af huskunstnerordningen og puljen til forsøg med kulturskoler og billedkunstneriske grundkurser m.v.</p>\r\n      <p class=\"ForslagsNummer\">(Beslutningsforslag nr. B 27).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\"></a> Evaluering af Huskunstnerordningen og Puljen til forsøg med Kulturskoler, Billedkunstneriske Grundkurser mv. Pluss Leadership for Kunstrådet, 2008.</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\"></a> Evaluering af Huskunstnerordningen og Puljen til forsøg med Kulturskoler, Billedkunstneriske Grundkurser mv. Pluss Leadership for Kunstrådet, 2008. Side 2-3.</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\"></a> Evaluering af Huskunstnerordningen og Puljen til forsøg med Kulturskoler, Billedkunstneriske Grundkurser mv. Pluss Leadership for Kunstrådet, 2008. Side 28.</p>\r\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\"></a> Kunstrådets handlingsplan 2007-2011. Kunststyrelsen, 2008. Side 9.</p>\r\n      <p class=\"Fodnote\"><a class=\"FodnoteNr\" name=\"Not5\" href=\"#Henvisning_Not5\"></a> Socialdemokratiets finanslovsforslag 2010 »Vækst og Velfærd – sikkert gennem krisen« Socialistisk Folkepartis finanslovsforslag 2010 »Beskæftigelse og grøn vækst – nu og i fremtiden« Radikale Venstres finanslovsudspil 2010 »Velfærd gennem reformer« Enhedslistens finanslovsforslag 2010 »Økonomisk ansvarlighed fra venstre side«.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 27",
            "stateLabel": "Bortfaldet",
            "references": [
                {
                    "shortName": "2009/1 BSF 27",
                    "title": "Forslag til folketingsbeslutning om at videreføre finansieringen af huskunstnerordningen og puljen til forsøg med kulturskoler og billedkunstneriske grundkurser m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 127854,
                    "eliUri": "/eli/ft/20091BB00027",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b27/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/10/2009"
        },
        {
            "displayName": "Accession",
            "displayValue": "20091BB00027"
        },
        {
            "displayName": "Entydig dokumentidentifikation",
            "displayValue": "AX011553"
        },
        {
            "displayName": "Dato for førstegangsindlæggelse",
            "displayValue": "24/10/2009"
        },
        {
            "displayName": "Dato for indlæggelse",
            "displayValue": "24/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}