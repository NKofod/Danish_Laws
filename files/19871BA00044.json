{
    "id": 105855,
    "title": "1987 BSF 44   FORSLAG TIL FOLKETINGSBESLUTNING OM AKTIESELSKABS-REGISTERET ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 44",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 44 </P>  \r\n\r\n<P></P>  \r\n\r\n<P>Forslag til folketingsbeslutning om Aktieselskabs-Registeret </P>  \r\n\r\n<P></P>  \r\n\r\n<P>Fremsat af Rahbæk Møller (SF) Birthe Hansen (SF) Leif Hermann (SF) Bjørn  \r\n\r\n Poulsen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 19. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer industriministeren til at udvide </P>  \r\n\r\n<P>Aktieselskabs-Registerets beføjelser over for aktie- og </P>  \r\n\r\n<P>anpartsselskaber efter de i bemærkningerne anførte retningslinier. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I betænkning nr. 1066/86 om bekæmpelse af økonomisk kriminalitet (s. </P>  \r\n\r\n<P>143 f.) peges på vigtigheden af at give regler, der øger </P>  \r\n\r\n<P>muligheden for, at ulovlige dispositioner opdages, inden deres </P>  \r\n\r\n<P>uheldige virkninger (fuldt ud) har manifesteret sig. Derved </P>  \r\n\r\n<P>beskyttes samfundet og erhvervslivet bedre mod tab som følge af </P>  \r\n\r\n<P>ulovlige dispositioner, idet tab ofte ikke kan oprettes </P>  \r\n\r\n<P>efterfølgende. Derved spares også ressourcer senere hen ved </P>  \r\n\r\n<P>skifteretter, domstole m.v. </P>  \r\n\r\n<P>Forslagsstillerne peger på eventuelt at indføre et administrativt </P>  \r\n\r\n<P>undersøgelsessystem efter engelsk forbillede, dvs. et organ, der </P>  \r\n\r\n<P>kan forlange oplysninger fra en virksomhed og sætte forholdsregler </P>  \r\n\r\n<P>i værk, hvis det viser sig, at der begås ulovligheder i </P>  \r\n\r\n<P>virksomheden. Et sådant administrativt organ findes allerede i dag </P>  \r\n\r\n<P>i form af Aktieselskabs-Registeret, men registeret er ikke </P>  \r\n\r\n<P>tilsynsmyndighed i snæver forstand over for aktie- og </P>  \r\n\r\n<P>anpartsselskaber. Dog har registeret fået en vis tilsynsfunktion </P>  \r\n\r\n<P>over for anpartsselskaber ved kapitalbeløb, jf. § 85 a i lov om </P>  \r\n\r\n<P>anpartsselskaber. Nærværende beslutningsforslag lægger op til en </P>  \r\n\r\n<P>udbygning af denne tilsynsfunktion ved at indføre en adgang for </P>  \r\n\r\n<P>registeret til at undersøge et selskabs papirer samt at kræve </P>  \r\n\r\n<P>oplysninger af ledelsen og af selskabets revisor, såfremt </P>  \r\n\r\n<P>registeret, enten på baggrund af en henvendelse eller af egen </P>  \r\n\r\n<P>drift, finder anledning hertil. Et undersøgelsesinstitut har den </P>  \r\n\r\n<P>fordel, at der kan sættes hurtigt og diskret ind. </P>  \r\n\r\n<P>En undersøgelse kan f.eks. munde ud i en iværksættelse af en egentlig </P>  \r\n\r\n<P>granskning af selskabets forhold eller af en oversendelse af sagen </P>  \r\n\r\n<P>til anklagemyndigheden. </P>  \r\n\r\n<P>Andre myndigheder, f.eks. told- og skattemyndigheder, skal samtidig </P>  \r\n\r\n<P>pålægges en indberetningspligt til registeret, såfremt de </P>  \r\n\r\n<P>konstaterer overtrædelser af regnskabs- eller selskabslove ved </P>  \r\n\r\n<P>deres besøg i virksomhederne. </P>  \r\n\r\n<P>Et bedre samspil mellem registeret og revisorerne må også betragtes </P>  \r\n\r\n<P>som et vigtigt led i bekæmpelsen af økonomisk kriminalitet. Det er </P>  \r\n\r\n<P>derfor i et samtidig fremsat lovforslag (L 98) foreslået, at </P>  \r\n\r\n<P>pålægge revisor at indberette om årsagen til en fratræden i utide </P>  \r\n\r\n<P>til tilsynsmyndigheden. Herved henledes myndighedens opmærksomhed </P>  \r\n\r\n<P>på, at der kan være noget galt i virksomheden, som eventuelt kunne </P>  \r\n\r\n<P>resultere i en nærmere undersøgelse, såfremt et sådant institut </P>  \r\n\r\n<P>indføres. </P>  \r\n\r\n<P>Som en hjælp for nystartede virksomheder og som yderligere præventivt </P>  \r\n\r\n<P>værn i øvrigt foreslås det hermed, at der indføres en pligt for </P>  \r\n\r\n<P>revisorer til inden for en nærmere præciseret frist, efter at </P>  \r\n\r\n<P>virksomheden er startet, at besøge virksomheden og påse, at </P>  \r\n\r\n<P>bogførings- og regnskabssystemet fungerer tilfredsstillende. En </P>  \r\n\r\n<P>rapport over virksomhedsbesøget skal derefter tilsendes </P>  \r\n\r\n<P>tilsynsmyndigheden. </P>  \r\n\r\n<P>Aktieselskabs-Registeret er via delegation fra fondsmyndighederne </P>  \r\n\r\n<P>blevet egentlig tilsynsmyndighed over for de erhvervsdrivende </P>  \r\n\r\n<P>fonde, idet registeret kan stille krav og afkræve fondene og deres </P>  \r\n\r\n<P>revisorer oplysninger om alle forhold. Begrundelsen herfor er, at </P>  \r\n\r\n<P>fondene er selvejende og derfor ikke har nogen ejergrupper, der </P>  \r\n\r\n<P>kan udøve kontrolbeføjelser med fondenes forhold. I mange </P>  \r\n\r\n<P>selskaber er ledelsen og ejerne imidlertid identiske, og ledelsens </P>  \r\n\r\n<P>dispositioner vil derfor ikke være undergivet kontrol. Kreditorer, </P>  \r\n\r\n<P>der lider tab på grund af ledelsens skadelige dispositioner, kan </P>  \r\n\r\n<P>naturligvis anlægge erstatningssag, men dette vil, jf. de </P>  \r\n\r\n<P>indledende bemærkninger, ofte ikke være et tilstrækkeligt </P>  \r\n\r\n<P>præventivt værn. </P>  \r\n\r\n<P>Det bør derfor ydermere undersøges, om de gældende tilsynsregler i </P>  \r\n\r\n<P>lov om erhvervsdrivende fonde burde sættes i kraft også for aktie- </P>  \r\n\r\n<P>og anpartsselskaber. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00044"
        },
        {
            "displayName": "Entydig dokumentidentifikation",
            "displayValue": "CL004422"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}