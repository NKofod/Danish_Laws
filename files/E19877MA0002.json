{
    "id": 119532,
    "title": "MOMSVEJL., AFGØRELSER 1987   0961A DFT. AFREGNINGSBILAG ",
    "documentTypeId": "1490",
    "isSagsforlobPeriodValid": true,
    "shortName": "STV nr 20028 af 01/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0961A DfT. Afregningsbilag </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Ved toldvæsenets kontrol i virksomheder inden for visse brancher, der  \r\n\r\n handler med brugte varer, er det konstateret, at de afregningsbilag, som  \r\n\r\n køberen udsteder til sælgeren, i en del tilfælde ikke opfylder momslovens  \r\n\r\n betingelser for at kunne bruges som dokumentation for købsmomsen. <BR>  \r\n\r\n</P>  \r\n\r\n<P>De udstedte afregningsbilag mangler således i nogle tilfælde oplysning om  \r\n\r\n sælgerens navn og adresse. I andre tilfælde er afregningsbilag udstedt til  \r\n\r\n sælgere, der ikke kan identificeres eller slet ikke eksisterer. <BR>  \r\n\r\n</P>  \r\n\r\n<P>På denne baggrund har direktoratet fundet det rigtigst at orientere om  \r\n\r\n reglerne for den momsmæssige behandling af afregningsbilag. <BR>  \r\n\r\n</P>  \r\n\r\n<P>I momsloven er det fastsat, at en momsregistreret sælger ved enhver  \r\n\r\n momspligtig leverance skal udstede en faktura til modtageren (§ 17, stk. 1).  \r\n\r\n Det gælder dog ikke ved salg til private brugere </P>  \r\n\r\n<P>(§ 17, stk. 8). <BR>  \r\n\r\n</P>  \r\n\r\n<P>I stedet for, at den momsregistrerede sælger udsteder faktura, kan køberen  \r\n\r\n udfærdige afregningsbilag, som skal indeholde de samme oplysninger som en  \r\n\r\n faktura (§ 17, stk. 3). Køberen må kun udstede afregningsbilag med moms, hvis  \r\n\r\n sælgeren er momsregistreret. <BR>  \r\n\r\n</P>  \r\n\r\n<P>For at en momsregistreret køber kan få fradrag for købsmomsen på grundlag  \r\n\r\n af et afregningsbilag, skal afregningsbilaget indeholde nogle nærmere anførte  \r\n\r\n oplysninger (§ 18, stk. 4). Disse oplysninger er: <BR>  \r\n\r\n</P>  \r\n\r\n<P>- dato for udstedelsen </P>  \r\n\r\n<P>- sælgerens navn og adresse </P>  \r\n\r\n<P>- køberens navn og adresse </P>  \r\n\r\n<P>- varens eller ydelsens art, mængde (omfang) og pris </P>  \r\n\r\n<P>- momsbeløbets størrelse. <BR>  \r\n\r\n</P>  \r\n\r\n<P>Afregningsbilaget skal udstedes i 2 eksemplarer og være fortløbende  \r\n\r\n nummereret. <BR>  \r\n\r\n</P>  \r\n\r\n<P>Det fremgår endvidere af momsloven (§ 15, stk. 3), at købsmomsen er momsen  \r\n\r\n på virksomhedens indkøb mv. af varer og momspligtige ydelser til brug for  \r\n\r\n virksomheden. <BR>  \r\n\r\n</P>  \r\n\r\n<P>Fradrag er således betinget af, at sælgeren er en momsregistreret  \r\n\r\n virksomhed, og at der er deklareret moms i fakturaen/afregningsbilaget. <BR>  \r\n\r\n</P>  \r\n\r\n<P>Kun afregningsbilag, der indeholder de oplysninger, der kræves i momsloven  \r\n\r\n kan godkendes som dokumentation for købsmomsen. <BR>  \r\n\r\n</P>  \r\n\r\n<P>Ved udbetaling af moms bør den momsregistrerede køber så vidt muligt sikre  \r\n\r\n sig, at sælgeren er momsregistreret og afkræve den pågældende kvittering for  \r\n\r\n beløbets modtagelse. <BR>  \r\n\r\n</P>  \r\n\r\n<P>Hvis køber ikke kender sælger og ikke har kendskab til, om vedkommende er  \r\n\r\n momsregistreret, har køberen pligt til at få forholdene nærmere undersøgt,  \r\n\r\n inden afregningsbilag med moms udstedes (§ 17, stk. 3, jf. stk. 1) <BR>  \r\n\r\n</P>  \r\n\r\n<P>Såfremt køber ikke undersøger forholdene om sælgerens identitet og  \r\n\r\n momsregistreringsforhold og ukritisk udsteder afregningsbilag med moms, vil  \r\n\r\n fradrag for fremtiden efter en konkret vurdering i hvert enkelt tilfælde  \r\n\r\n blive nægtet, hvis sælger ikke kan identificeres (§ 17, stk. 1 og 3 samt §  \r\n\r\n 15, stk. 3). <BR>  \r\n\r\n</P>  \r\n\r\n<P>Fradrag vil ligeledes blive nægtet, hvis de udstedte afregningsbilag ikke  \r\n\r\n indeholder de oplysninger, der kræves i momsloven. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19877MA0002"
        },
        {
            "displayName": "Entydig dokumentidentifikation",
            "displayValue": "AN008490"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1987"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}