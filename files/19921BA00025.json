{
    "id": 106764,
    "title": "1992 BSF 25   FORSLAG TIL FOLKETINGSBESLUTNING OM TILDELING AF STATENS UDDANNELSESSTØTTE   TIL ENKELTFAGSKURSISTER ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 25 </P>  \r\n\r\n<P></P>  \r\n\r\n<P>Forslag til folketingsbeslutning om tildeling af statens uddannelsesstøtte  \r\n\r\n til enkeltfagskursister </P>  \r\n\r\n<P></P>  \r\n\r\n<P>den 20. november 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer undervisnings- og forskningsministeren til at </P>  \r\n\r\n<P>ændre bekendtgørelsen om uddannelsesstøtte, bekendtgørelse nr. 554 </P>  \r\n\r\n<P>af 22. juni 1992, således at der til § 5 føjes et nyt stk. 4, der </P>  \r\n\r\n<P>affattes således: </P>  \r\n\r\n<P> <I>&#187;Stk. 4.</I> Styrelsen kan godkende enkeltfagsundervisning som  \r\n\r\n støtteberettigende uddannelse med mindre end 28 timer, dog ikke mindre end 20  \r\n\r\n timer, hvis den uddannelsessøgende er over 23 år eller over for  \r\n\r\n uddannelsesinstitutionen dokumenterer at have forsørgelsesforpligtelser, der  \r\n\r\n i væsentlig grad må antages at have indflydelse på den uddannelsessøgendes  \r\n\r\n muligheder for at fuldføre et kursusforløb med 28 timer pr. uge.&#171; </P>  \r\n\r\n<P>Ændringen af bekendtgørelsen bør have virkning umiddelbart efter  \r\n\r\n Folketingets vedtagelse af beslutningsforslaget. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Ved undervisnings- og forskningsministerens seneste bekendtgørelse om  \r\n\r\n uddannelsesstøtte, bekendtgørelse nr. 554 af 22. juni 1992, blev der  \r\n\r\n gennemført en mærkbar stramning af mulighederne for tildeling af  \r\n\r\n uddannelsesstøtte (SU) til enkeltfagskursister. </P>  \r\n\r\n<P>En tidligere mulighed for SU i ca. 3 år er nu indsnævret til 23 måneder,  \r\n\r\n jf. bekendtgørelsens § 5, stk. 2. Desuden er det ugentlige timetal hævet fra  \r\n\r\n 20 til 28 timer, jf. § 5, stk. 3. </P>  \r\n\r\n<P>Denne stramning, frygter forslagsstillerne, vil føre til en udstødning af  \r\n\r\n de uddannelsesfremmede voksne. </P>  \r\n\r\n<P>Ændringen af bekendtgørelsen er kommet, efter at det nu er muligt at  \r\n\r\n gennemføre den 2-årige hf på enkeltfagskurserne. Det er rimeligt nok, at man  \r\n\r\n ikke skal bruge længere tid på sin hf-eksamen end nødvendigt. Det er derfor  \r\n\r\n ikke en generel undtagelsesbestemmelse for VUC-kursister, der anbefales, men  \r\n\r\n en mulighed for at tage hensyn til voksne uddannelsessøgende (23-årige og  \r\n\r\n derover) eller uddannelsessøgende med forsørgerforpligtelser. </P>  \r\n\r\n<P>Denne mindre gruppe uddannelsessøgende på VUC-kurserne har ofte nogle  \r\n\r\n faglige forudsætninger, der opfylder kravene til optagelse, men de har tit  \r\n\r\n brug for lidt længere tid til gennemførelsen af kursuset. De skal ofte bruge  \r\n\r\n mere tid på forberedelse end de unge, der kommer lige fra skolen. Det kan til  \r\n\r\n nød klares, hvis de har 20 eller 22 timer om ugen, men hvis kravet bliver 28  \r\n\r\n timer plus en tilsvarende forberedelsestid derhjemme, så er det simpelt hen  \r\n\r\n ikke overkommeligt. </P>  \r\n\r\n<P>Forslaget om at sikre tildelingen af uddannelsesstøtte til de voksne  \r\n\r\n uddannelsessøgende og dem med forsørgerforpligtelser, selv om de ikke  \r\n\r\n opfylder 28-timers-kravet, vil ikke medføre øgede offentlige udgifter -  \r\n\r\n tværtimod. Alternativet til SU vil for langt hovedparten af de berørte være  \r\n\r\n andre former for overførselsindkomster, der ligger på et højere niveau end  \r\n\r\n uddannelsesstøtten. Problemet er, at de kortuddannede voksne ved denne  \r\n\r\n udstødning aldrig får gjort deres uddannelse færdig. Det er ydermere dårlig  \r\n\r\n anvendelse af de økonomiske ressourcer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/1993"
        },
        {
            "displayName": "Accession",
            "displayValue": "19921BA00025"
        },
        {
            "displayName": "Entydig dokumentidentifikation",
            "displayValue": "CL001775"
        },
        {
            "displayName": "Dato for førstegangsindlæggelse",
            "displayValue": "26/02/1993"
        },
        {
            "displayName": "Dato for indlæggelse",
            "displayValue": "26/02/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}