{
    "id": 50770,
    "title": "Cirkulære om kampagner mod færdselsforseelser. (Til rigspolichefen, politidirektøren og politimestrene).(* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6 af 23/01/1958",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om kampagner mod færdselsforseelser.  \r\n\r\n (Til rigspolichefen, politidirektøren og politimestrene).(* 1) </H1>  \r\n\r\n<P></P>  \r\n\r\n<BR>  \r\n\r\n<P>Som led i bestræbelserne for at nedbringe antallet af færdselsulykker vil  \r\n\r\n der i nær fremtid blive indledt et mere intimt samarbejde mellem politiet og  \r\n\r\n Rådet for større færdselssikkerhed særlig med henblik på iværksættelse af  \r\n\r\n kampagner mod færdselsforseelser. </P>  \r\n\r\n<P>Hver kampagne vil koncentrere sig om et enkelt sæt af de færdselsregler,  \r\n\r\n der hyppigst overtrædes af de vejfarende, eller hvis tilsidesættelse  \r\n\r\n erfaringsmæssigt medfører de alvorligste ulykker. En kampagne vil blive  \r\n\r\n indledt med, at politiet af justitsministeriet underrettes om, hvad kampagnen  \r\n\r\n skal gå ud på, hvorefter Rådet for større færdselssikkerhed gennem brochurer,  \r\n\r\n avisartikler, plakater samt eventuelt radio- og fjernsynsudsendelser gør  \r\n\r\n opmærksom på faren ved de pågældende forseelser og orienterer publikum om den  \r\n\r\n rette måde at færdes på i den pågældende situation. Det vil samtidig af rådet  \r\n\r\n blive meddelt offentligheden, at man er bekendt med, at politiet i løbet af  \r\n\r\n kort tid vil gøre en særlig indsats for at konstatere, om den pågældende  \r\n\r\n regel nu overholdes, og at der herunder vil blive rejst påtale med krav om  \r\n\r\n straf over for dem, der trods den iværksatte propaganda fortsat overtræder  \r\n\r\n reglen. </P>  \r\n\r\n<P>Politiets medvirken bør ske efter følgende retningslinjer: </P>  \r\n\r\n<P>Fra kampagnens begyndelse bør politiet være opmærksom på overtrædelser af  \r\n\r\n de særlige bestemmelser, som kampagnen vedrører. I den første tid bør der i  \r\n\r\n størst mulig udstrækning gives vejledning til trafikanterne, og påtale i form  \r\n\r\n af rapportindgivelse bør kun ske i det hidtidige omfang. </P>  \r\n\r\n<P>Når der er forløbet en i hvert enkelt tilfælde fastsat frist, koncentrerer  \r\n\r\n politiet gennem en passende periode i særlig grad opmærksomheden på, om den  \r\n\r\n pågældende bestemmelse nu overholdes. Såfremt der ved denne efterfølgende  \r\n\r\n aktion konstateres overtrædelser, bør der som regel optages rapport, og  \r\n\r\n sagerne bør derefter af hensyn til præventionen med størst mulig hurtighed  \r\n\r\n fremmes til bødevedtagelse eller dom. </P>  \r\n\r\n<P>Det vil være af værdi, at den lokale presse i videst muligt omfang får  \r\n\r\n underretning om politiets indsats og om udgangen af sådanne færdselssager.  \r\n\r\n</P>  \r\n\r\n<P>Justitsministeriet lægger den største vægt på, at hele ordenspolitistyrken  \r\n\r\n deltager i disse kampagner. Forud for hver kampagne bør lederne give  \r\n\r\n personalet instruktion om de omhandlede bestemmelser og deres rette  \r\n\r\n forståelse og pålægge alle at påtale overtrædelser af de omhandlede  \r\n\r\n færdselsregler. </P>  \r\n\r\n<P>Den første kampagne, der vil blive påbegyndt om kort tid vil vedrøre  \r\n\r\n overtrædelser af færdselslovens §§ 33 og 34 om den rette placering i  \r\n\r\n trafikken. </P>  \r\n\r\n<P>Dags- og fagpressen vil den 7. februar meddele offentligheden, at  \r\n\r\n kampagnen er begyndt, og at trafikanterne efter den 21. februar må regne med,  \r\n\r\n at politiet påtaler alle overtrædelser af nævnte paragraffer ved  \r\n\r\n rapportindgivelse. </P>  \r\n\r\n<P>Nogle dage inden kampagnens begyndelse vil Rådet for større  \r\n\r\n færdselssikkerhed tilsende samtlige politimestre et antal eksemplarer af  \r\n\r\n kampagnens brochure &#187;Kend Deres plads i trafikken&#171;, som dels vil  \r\n\r\n blive fremlagt på politistationerne og dels udleveret til de patruljerende  \r\n\r\n politibetjente, så disse kan medbringe dem under patruljeringen i tiden  \r\n\r\n mellem den 7.-21. februar for at udlevere dem til de trafikanter, som  \r\n\r\n forsynder sig mod placeringsbestemmelserne. </P>  \r\n\r\n<P>Brochuren vil endvidere blive udsendt som indlæg i de fleste motorblade,  \r\n\r\n og eksemplarer kan rekvireres på rådets kontor, Edv. Falcksgade 3, København  \r\n\r\n V. - Central 1448, lokal 373. </P>  \r\n\r\n<P>Desuden udsendes en plakat med teksten &#187;Kend Deres plads i trafikken  \r\n\r\n - hent den vejledende brochure på politistationen&#171;. Plakaten ophænges  \r\n\r\n overalt i landet og sendes bl.a. til samtlige politikontorer. </P>  \r\n\r\n<P>Både i fjernsynet og radioens &#187;Aktuelt kvarter&#171; vil  \r\n\r\n trafikanterne blive orienteret om kampagnens forskellige faser, og pressen  \r\n\r\n vil under hele kampagnen blive underrettet om kampagnens forløb. </P>  \r\n\r\n<P>Der vedlægges til fordeling blandt samtlige polititjenestemænd i  \r\n\r\n ordenspolitiet en af Rådet for større færdselssikkerhed udarbejdet brochure  \r\n\r\n om rådets virksomhed i forbindelse med kampagnerne. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 23. januar 1958.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans Hækkerup. </P>  \r\n\r\n<P CLASS=MINISTER ALIGN=RIGHT>/Mogens Grau. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Optaget i Juristforbundets færdselslovsamling. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/02/1958"
        },
        {
            "displayName": "Accession",
            "displayValue": "C19580000609"
        },
        {
            "displayName": "Entydig dokumentidentifikation",
            "displayValue": "CM009594"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1958"
        },
        {
            "displayName": "Dato for underskrift",
            "displayValue": "23/01/1958"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}