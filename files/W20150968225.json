{
    "id": 168445,
    "title": "Ligebehandlingsnævnets afgørelse om køn - afskedigelse under graviditet - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9682 af 08/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - afskedigelse under graviditet - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6810-19858</span></p>\r\n   <p class=\"TekstGenerel\">Det var i strid med ligebehandlingsloven, at en serviceassistent blev afskediget, mens hun var gravid. Indklagede havde ikke godtgjort, at klagers afskedigelse ikke hang sammen med hendes graviditet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold og en godtgørelse på 85.000 kr., svarende til seks måneders løn.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med afskedigelsen af en gravid serviceassistent i et rengøringsfirma.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at klager blev afskediget fra stillingen som serviceassistent hos indklagede.</p>\r\n<p>\r\n</p>\r\n<p>Indklagede skal inden 14 dage betale godtgørelse til klager på 85.000 kr. med procesrente fra den 19. marts 2014, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager blev pr. 1. august 2013 ansat som serviceassistent i det indklagede rengøringsfirma. Der foreligger to ansættelsesbeviser.</p>\r\n<p>\r\n</p>\r\n<p>Ifølge det ene ansættelsesbevis var klagers arbejdssted S-skolen med 12,5 timer ugentligt/2,5 timer dagligt. Dette ansættelsesforhold blev påbegyndt den 12. august 2013.</p>\r\n<p>\r\n</p>\r\n<p>Ifølge det andet ansættelsesbevis var klagers arbejdssted S-skolen SFO med 10 timer ugentligt/2 timer dagligt. Dette ansættelsesforhold blev påbegyndt den 1. august 2013.</p>\r\n<p>\r\n</p>\r\n<p>Ved brev af 13. februar 2014 blev klager opsagt fra sin stilling hos indklagede, angiveligt på grund af omstruktureringer. Den sidste arbejdsdag var den 14. april 2014.</p>\r\n<p>\r\n</p>\r\n<p>Klager var på opsigelsestidspunktet gravid med termin til den 25. august 2014.</p>\r\n<p>\r\n</p>\r\n<p>Klager blev den 4. marts 2014 sygemeldt i to uger på grund af graviditetsbetinget sygdom.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>henviser til, at hun var gravid, da hun blev afskediget.</p>\r\n<p>\r\n</p>\r\n<p>Klager ønsker at få jobbet tilbage eller at få en godtgørelse.</p>\r\n<p>\r\n</p>\r\n<p>Klagers mand arbejder også hos indklagede under den samme inspektør som klager. Klager bad sin mand om at fortælle inspektøren, at hun var gravid i begyndelsen af januar 2014, da inspektøren ville ændre klagers arbejdstid fra aften til morgen, hvilket ikke var godt for hendes tilstand på dette tidspunkt.</p>\r\n<p>\r\n</p>\r\n<p>Klagers mand bekræfter, at han fortalte inspektøren om klagers graviditet i januar 2014.</p>\r\n<p>\r\n</p>\r\n<p>Klager fik en lægeattest om sygemelding, som hun gav til inspektøren den 4. marts 2014.</p>\r\n<p>\r\n</p>\r\n<p>\r\n   <span class=\"Bold\">Indklagede </span>oplyser, at inspektøren, som var klagers nærmeste chef, opsagde klager i forbindelse med omstrukturering på nogle af virksomhedens pladser. Indklagede var ikke i forbindelse med opsigelsen gjort bekendt med, at klager var gravid, da hun ikke havde oplyst sin chef om dette.</p>\r\n<p>\r\n</p>\r\n<p>Klager meldte sig syg den 3. marts 2014. Indklagede fik afslag på refusion af barselsdagpenge fra Udbetaling Danmark, da der ifølge lægeattesten ikke var risiko for moderen eller fosteret ved at arbejde.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligebehandlingsloven, at en arbejdsgiver ikke må afskedige en lønmodtager på grund af graviditet og barsel. Hvis en afskedigelse finder sted under graviditet, påhviler det arbejdsgiveren at godtgøre, at afskedigelsen ikke er begrundet i dette forhold.</p>\r\n<p>\r\n</p>\r\n<p>Klager var gravid, da hun blev afskediget. Det påhviler derfor indklagede at godtgøre, at afskedigelsen ikke var begrundet i graviditeten.</p>\r\n<p>\r\n</p>\r\n<p>Indklagede har ikke godtgjort, at klagers graviditet ikke har været helt eller delvist årsag til, at hun blev afskediget.</p>\r\n<p>\r\n</p>\r\n<p>Indklagede har derfor ikke løftet bevisbyrden for, at afskedigelsen af klager ikke var i strid med ligebehandlingsloven.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 85.000 kr., svarende til omkring seks måneders løn.</p>\r\n<p>\r\n</p>\r\n<p>Ligebehandlingsnævnet har ved fastsættelsen af godtgørelsens størrelse lagt vægt på ansættelsesperiodens længde, lønnens størrelse og det i øvrigt oplyste i sagen.</p>\r\n<p>\r\n</p>\r\n<p>Indklagede skal herefter betale 85.000 kr. til klager med procesrente fra den 19. marts 2014, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Italic\">&lt;2014-6810-19858&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150968225"
        },
        {
            "displayName": "Entydig dokumentidentifikation",
            "displayValue": "CF001193"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9682"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "08/10/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6810-19858"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}