{
    "id": 127991,
    "title": "Medlemskab, dimittend, tilbagevirkende kraft, optaget online som lønmodtager, hjemmesidevejledning",
    "documentTypeId": "240",
    "isSagsforlobPeriodValid": true,
    "shortName": "KEN nr 9832 af 27/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Medlemskab, dimittend, tilbagevirkende kraft, optaget online som lønmodtager, hjemmesidevejledning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem afsluttede sin uddannelse den 16. januar 2007.</div>\r\n        </p>\r\n        <p class=\"Tekst2\">\r\n          <div>Den 26. januar 2007 modtog a-kassen medlemmets online ansøgning om optagelse i a-kassen med forsikringsstatus som lønmodtager.</div>\r\n        </p>\r\n        <p class=\"Tekst2\">\r\n          <div>Det fremgik af ansøgningen, at medlemmet siden den 22. januar 2007 havde været ansat som lønmodtager.</div>\r\n        </p>\r\n        <p class=\"Tekst2\">\r\n          <div>Ved brev af 20. februar 2007 meddelte a-kassen til medlemmet, at han var optaget i a-kassen som lønmodtager. Medlemmet blev samtidig vejledt om, at for at få dagpenge var det bl.a. en betingelse, at han havde haft arbejde uden offentlig støtte i 52 uger (1924 timer som fuldtidsforsikret).</div>\r\n        </p>\r\n        <p class=\"Tekst2\">\r\n          <div>Den 7. januar 2008 ansøgte medlemmet om dagpenge. A-kassen gav afslag på dagpenge under henvisning til, at han ikke opfyldte beskæftigelseskravet.</div>\r\n        </p>\r\n        <p class=\"Tekst2\">\r\n          <div>Medlemmet oplyste efterfølgende til a-kassen, at han fejlagtigt i ansøgningen om optagelse valgte at blive optaget som lønmodtager i stedet for at blive optaget som nyuddannet.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet skulle stilles som om han var blevet optaget i a-kassen med rettigheder som dimittend.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at a-kassens hjemmesidevejledning om optagelse i a-kassen var fyldestgørende.</div>\r\n        </p>\r\n        <p class=\"Tekst2\">\r\n          <div>Der blev lagt vægt på, at der ikke var tilstrækkelig vejledning til personer, der var nyuddannet, men som på indmeldelsestidspunktet var lønmodtager, da medlemmet efter endt uddannelse havde fået arbejde som lønmodtager.</div>\r\n        </p>\r\n        <p class=\"Tekst2\">\r\n          <div>Efter nævnets opfattelse burde hjemmesidens vejledning have indeholdt enten en henvisning til i denne situation at rette henvendelse til a-kassen for nærmere vejledning om konsekvenserne af at vælge den ene eller den anden kategori, eller også burde hjemmesiden have indeholdt vejledning herom.</div>\r\n        </p>\r\n        <p class=\"Tekst2\">\r\n          <div>Ankenævnet fandt på denne baggrund ikke, at medlemmet skulle bære risikoen for, at han valgte kategorien ”lønmodtager” i stedet for ”nyuddannet”.</div>\r\n        </p>\r\n        <p class=\"Tekst2\">\r\n          <div>Medlemmet skulle derfor stilles som om han var blevet behørigt vejledt om konsekvenserne, og som om han som en følge heraf havde valgt optagelse som nyuddannet.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse.</div>\r\n        </p>\r\n      </div>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Ankenævnet finder, at De skal stilles som om, De er optaget i a-kassen med rettigheder som dimittend.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 19. maj 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De afsluttede Deres uddannelse den 16. januar 2007,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 26. januar 2007 modtog Deres online ansøgning om optagelse i a-kassen,</p>\r\n        <p class=\"Liste1\"><span class=\"Liste1Nr\" id=\"\">–</span> det af ansøgningen fremgik, at De siden den 22. januar 2007 havde været ansat som lønmodtager,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ved brev af 20. februar 2007 meddelte, at De var optaget i a-kassen med forsikringsstatus som lønmodtager,</p>\r\n        <p class=\"Liste1\"><span class=\"Liste1Nr\" id=\"\">–</span> De med a-kassens brev blev vejledt om, at for at få dagpenge var det bl.a. en betingelse, at De efter indmeldelsen havde haft arbejde uden offentlig støtte i mindst 52 uger (1924 timer som fuldtidsforsikret),</p>\r\n        <p class=\"Liste1\"><span class=\"Liste1Nr\" id=\"\">–</span> De i mail af 15. februar 2008 oplyste til a-kassen, at De fejlagtigt i ansøgningen om optagelse valgte at blive optaget som lønmodtager og ikke som nyuddannet, og</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen ikke har noteret sig, at De i forbindelse med ansøgning om optagelse har rettet henvendelse til a-kassen med henblik på vejledning om optagelse i a-kassen som nyuddannet.</p>\r\n      </p>\r\n      <p class=\"TekstV\">Arbejdsdirektoratet traf den 19. maj 2008 afgørelse om, at De ikke kan optages som dimittend med tilbagevirkende kraft.</p>\r\n      <p class=\"TekstV\">Efter reglerne kan personer, der har gennemført en uddannelse af mindst 18 måneders varighed blive optaget i a-kassen, når kassen har modtaget en skriftlig ansøgning om optagelse senest 2 uger efter, at uddannelsen er gennemført.</p>\r\n      <p class=\"TekstV\">A-kassens hjemmeside giver mulighed for vejledning om, hvorledes der skal forholdes i forskellige situationer, herunder vejledes om optagelse i a-kassen, ligesom a-kassen tilbyder muligheden, der består i online-tilmelding.</p>\r\n      <p class=\"TekstV\">Ankenævnet finder ikke, at a-kassens hjemmesidevejledning for så vidt angår optagelse er fyldestgørende.</p>\r\n      <p class=\"TekstV\">Ankenævnet har i denne forbindelse lagt vægt på, at der ikke gives tilstrækkelig vejledning til personer, der er nyuddannet, men samtidig på indmeldelsestidspunktet er lønmodtager, idet den pågældende efter endt uddannelse har fået arbejde som lønmodtager.</p>\r\n      <p class=\"TekstV\">I ovennævnte situation kan med rette vælges såvel kategorien ”nyuddannet” som kategorien ”lønmodtager”.</p>\r\n      <p class=\"TekstV\">Efter ankenævnets opfattelse burde den i øvrigt fyldige vejledning om f.eks. medlemskab/indmeldelse have indeholdt enten en henvisning til i denne situation at rette henvendelse til a-kassen for nærmere vejledning om konsekvenserne af at vælge den ene og den anden kategori, eller også burde hjemmesiden have indeholdt en vejledning herom.</p>\r\n      <p class=\"TekstV\">De afsluttede Deres uddannelse den 16. januar 2007, og a-kassen modtog Deres online ansøgning om optagelse i a-kassen den 26. januar 2007.</p>\r\n      <p class=\"TekstV\">De søgte online om optagelse i a-kassen mindre end 2 uger efter, at De havde afsluttet Deres uddannelse.</p>\r\n      <p class=\"TekstV\">De har i Deres klage anført, at der var tale om en fejl, da De valgte optagelse som ”lønmodtager” og ikke som ”nyuddannet”. De henviser i denne forbindelse til, at fejlen skyldes mangelfuld vejledning på a-kassens hjemmeside. De søgte netop om optagelse inden for 2 ugers fristen for afslutningen af Deres uddannelse, fordi De ønskede optagelse som nyuddannet.</p>\r\n      <p class=\"TekstV\">Ankenævnet finder på ovennævnte baggrund ikke, at De skal bære risikoen for, at De valgte kategorien ”lønmodtager” i stedet for ”nyuddannet”.</p>\r\n      <p class=\"TekstV\">De skal således stilles, som om De var behørigt vejledt om konsekvenserne, og som om De som en følge heraf havde valgt optagelse som nyuddannet.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 41, stk. 1, nr. 3 b, og stk. 8 i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og</p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1 i Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K,</p>\r\n      <p class=\"TekstV\">K J.nr.I</p>\r\n      <p class=\"TekstV\">Arbejdsløshedskassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"TekstV\" style=\"text-align: Center;\">Kapitel 8</p>\r\n      <p class=\"TekstV\" style=\"text-align: Center;\"><span class=\"Italic\">Medlemskab af anerkendte arbejdsløshedskasser</span></p>\r\n      <p class=\"TekstV\"><span class=\"Bold\">§ 41.</span> Ret til optagelse som medlem har personer,</p>\r\n      <p class=\"TekstV\">…</p>\r\n      <p>\r\n        <p class=\"Liste1\"><span class=\"Liste1Nr\" id=\"\">3)</span> som enten</p>\r\n      </p>\r\n      <p class=\"TekstV\">…</p>\r\n      <p>\r\n        <p class=\"Liste1\"><span class=\"Liste1Nr\" id=\"\">b)</span> har gennemført en erhvervsmæssig uddannelse af mindst 18 måneders varighed eller en erhvervsuddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1469 af 21. december 2005 om optagelse som lønmodtager m. fl., selvstændig erhvervsdrivende og nyuddannet i en a-kasse:</span></p>\r\n      <p class=\"TekstV\" style=\"text-align: Center;\"><span class=\"Italic\">Optagelse på baggrund af uddannelse</span></p>\r\n      <p class=\"TekstV\"><span class=\"Bold\">§ 2.</span> Personer, der har gennemført en uddannelse af mindst 18 måneders eller 3 halvårlige semestres varighed kan bliv optaget, hvis a-kassen har modtaget en ansøgning om optagelse senest 2 uger efter, at uddannelsen er gennemført, jf. stk. 3.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/11/2009"
        },
        {
            "displayName": "Accession",
            "displayValue": "W20090983225"
        },
        {
            "displayName": "Entydig dokumentidentifikation",
            "displayValue": "BE003738"
        },
        {
            "displayName": "Dato for indlæggelse",
            "displayValue": "06/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9832"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/03/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100260-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}