{
    "id": 18261,
    "title": "Lejlighed uden bopælspligt erhvervet som sommerbolig",
    "documentTypeId": "230",
    "isSagsforlobPeriodValid": true,
    "shortName": "AFG nr 9672 af 22/05/2007",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n<SPAN style='font-family:Arial'> Lejlighed uden bopælspligt erhvervet som  \r\n\r\n sommerbolig  \r\n\r\n</SPAN>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Spørgsmål  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Kan spørger  \r\n\r\n sælge ejerlejlighed L skattefrit, jf. ejendomsavancebeskatningslovens § 8,  \r\n\r\n stk.  \r\n\r\n 2?  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n<B>  \r\n\r\n Svar  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Se SKATs  \r\n\r\n indstilling og begrundelse.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Beskrivelse af de faktiske forhold  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n I april 1998  \r\n\r\n købte spørger ejerlejlighed L. Det er en ejerlejlighed til erhvervsmæssig  \r\n\r\n benyttelse beliggende i et baghus til ejendommen E. Lejligheden er på  \r\n\r\n 52 m2  \r\n\r\n fordelt på to plan. Der er ikke bopælspligt  \r\n\r\n på ejendommen.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Lejligheden er  \r\n\r\n erhvervet som fritidsbolig, og har siden erhvervelsen været anvendt som  \r\n\r\n fritidsbolig.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørger og  \r\n\r\n ægtefælle er begge pensionister, og ingen af dem driver eller har drevet  \r\n\r\n erhvervsvirksomhed, siden lejligheden blev erhvervet.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Lejligheden har  \r\n\r\n på intet tidspunkt i spørgers ejertid været anvendt til erhverv, ligesom  \r\n\r\n lejligheden  \r\n\r\n heller ikke har været udlejet.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Ejendommen er  \r\n\r\n vurderet som &quot;ejerlejlighed med forretning&quot;, hvilket også var  \r\n\r\n tilfældet på erhvervelsestidspunktet. Spørger har siden erhvervelsen betalt  \r\n\r\n ejendomsværdiskat af hele ejendommen.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Spørgers eventuelle opfattelse ifølge anmodning og bemærkninger til  \r\n\r\n sagsfremstilling  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det fremgår ikke  \r\n\r\n af skødet, at spørger købte ejendommen til fritidsbrug. Dette skyldtes, at  \r\n\r\n spørger og dennes advokat ikke var bekendt med vigtigheden af denne  \r\n\r\n oplysning.  \r\n\r\n En række andre forhold viser imidlertid, at ejendommen blev købt som  \r\n\r\n sommerbolig og ikke som erhvervsejendom.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørger har i  \r\n\r\n flere år betalt ejendomsværdiskat. Som det fremgår af  \r\n\r\n ejendomsværdiskattelovens  \r\n\r\n §§ 1 og 3, skal der kun betales ejendomsværdiskat af beboelsesejendomme, da  \r\n\r\n det  \r\n\r\n er boligværdien af egen ejendom, som ønskes beskattet.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Der er vedlagt  \r\n\r\n et brev fra SKAT, hvoraf det fremgår at betalingen af ejendomsværdiskatten  \r\n\r\n sker  \r\n\r\n som en årlig ændring af skatteansættelsen. Sådan er betalingen foregået i  \r\n\r\n alle  \r\n\r\n årene. I relation til ejendomsværdiskat har SKAT således indtil nu betragtet  \r\n\r\n ejendommen som et sommerhus.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n I forbindelse  \r\n\r\n med købet af ejendommen blev der endvidere lavet et huseftersyn  \r\n\r\n (tilstandsrapport). Lovgivningen vedrørende tilstandsrapporter fastslår, at  \r\n\r\n det  \r\n\r\n kun er lovpligtigt at udarbejde tilstandsrapporter for boliger, der anvendes  \r\n\r\n til beboelse. Det er højst usædvanligt, at der udarbejdes tilstandsrapporter  \r\n\r\n for erhvervsejendomme. Dette er efter vores opfattelse en kraftig indikation  \r\n\r\n af, at ejendommen ikke blev købt til erhverv, men til sommerbolig.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Repræsentanten  \r\n\r\n har oplyst, at han ikke er enig i SKATs udkast til sagsfremstilling.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det er  \r\n\r\n repræsentantens opfattelse, at det stillede spørgsmål på grundlag af de  \r\n\r\n foreliggende oplysninger allerede nu kan besvares med et ja.  \r\n\r\n Repræsentanten  \r\n\r\n mener, at da det fremgår af skatteforvaltningsloven, at det bindende svar  \r\n\r\n bortfalder, hvis de forhold der ligger til grund for svaret ændres, er det  \r\n\r\n ikke  \r\n\r\n nødvendigt at afvente afståelsen af ejendommen for at kunne besvare  \r\n\r\n spørgsmålet.&nbsp;&nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n SKATs indstilling og begrundelse  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Ejendomsværdiskat  \r\n\r\n påhviler personer, der ejer fast ejendom i Danmark. Dette fremgår af  \r\n\r\n ejendomsværdiskattelovens  \r\n\r\n (EVSL) § 2. Det følger af EVSL § 4, at der betales ejendomsværdiskat af  \r\n\r\n ejerlejligheder, en- og tofamiliehuse, landbrugsejendomme m.fl. og der  \r\n\r\n betales  \r\n\r\n ejendomsværdiskat af den del af ejendomsværdien, der vedrører ejerens bolig.  \r\n\r\n Skatten beregnes ud fra ejendommens værdi, der er fastsat ved den offentlige  \r\n\r\n ejendomsvurdering.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hvad angår  \r\n\r\n sommerboliger, betales der ejendomsværdiskat, når ejeren har sommerboligen  \r\n\r\n til  \r\n\r\n disposition, selv om der ikke gøres brug af boligretten og selv om  \r\n\r\n sommerboligen ikke anvendes hele året. Der regnes således med en 12 måneders  \r\n\r\n benyttelse af sommerboligen, uanset manglende mulighed for at anvende  \r\n\r\n sommerboligen hele året. Ved manglende mulighed for anvendelse af boligen som  \r\n\r\n følge af forbud eller lignende, tages der hensyn hertil ved  \r\n\r\n ejendomsvurderingen.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Der betales  \r\n\r\n således ejendomsværdiskat af helårsbolig og sommerbolig efter samme regler.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n I nærværende sag  \r\n\r\n har skattemyndighederne beregnet ejendomsværdiskat af hele ejendommen. Det  \r\n\r\n vil  \r\n\r\n sige, at skattemyndighederne har vurderet, at hele ejendommen anvendes til  \r\n\r\n beboelse  \r\n\r\n og ikke som forretning.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Fortjeneste ved  \r\n\r\n afståelse af fast ejendom skal som udgangspunkt medregnes ved  \r\n\r\n indkomstopgørelsen,  \r\n\r\n jf. ejendomsavancebeskatningslovens (EBL) § 1.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Efter EBL § 8,  \r\n\r\n stk. 1, skal fortjeneste ved afståelse af en- og tofamilieshuse og  \r\n\r\n ejerlejligheder dog ikke medregnes, hvis huset eller lejligheden har tjent  \r\n\r\n til  \r\n\r\n bolig for ejeren eller dennes husstand i en del af eller hele den periode,  \r\n\r\n hvori denne har ejet ejendommen, og hvor ejendommen har opfyldt betingelserne  \r\n\r\n for at kunne afstås skattefrit. Det er dog efter stk. 1, nr. 1, en betingelse  \r\n\r\n for skattefriheden, at ejendommens samlede grundareal er mindre end  \r\n\r\n 1.400 m2, eller at der som nævnt i stk. 1, nr.  \r\n\r\n 2, ifølge offentlig myndigheds bestemmelse ikke fra ejendommen kan udstykkes  \r\n\r\n grund til selvstændig bebyggelse.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Efter EBL § 8,  \r\n\r\n stk. 2, gælder disse regler også for sommerhusejendomme og lignende, som  \r\n\r\n ejeren  \r\n\r\n eller dennes husstand har benyttet til privat formål i en del af eller hele  \r\n\r\n den  \r\n\r\n periode, hvori denne har ejet ejendommen, og hvor ejendommen har opfyldt  \r\n\r\n betingelserne for at kunne afstås skattefrit.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n For at reglerne  \r\n\r\n i EBL § 8, stk. 2, kan anvendes ved afståelse af en ejendom, kræves det, at  \r\n\r\n der  \r\n\r\n er tale om afståelse af sommerhusejendomme eller lignende.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Parcelhusreglen  \r\n\r\n i EBL § 8, stk. 1 og 2, fandtes tidligere i lov om særlig indkomstskat mv. §  \r\n\r\n 2 A, stk. 1 og 2.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hverken  \r\n\r\n forarbejderne til ejendomsavancebeskatningsloven eller til lov om særlig  \r\n\r\n indkomstskat mv. indeholder en afgrænsning af, hvilke typer ejendomme, der er  \r\n\r\n omfattet af henholdsvis stk. 1 og 2.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Told- og  \r\n\r\n Skattestyrelsen har i en kommentar, jf. TfS1998,122, til en  \r\n\r\n Ligningsrådsafgørelse (TfS1998,118) udtalt, at det er Styrelsens opfattelse,  \r\n\r\n at  \r\n\r\n helårshuse kun kan omfattes af EBL § 8, stk. 2, hvis huset er købt som og  \r\n\r\n rent  \r\n\r\n faktisk anvendt som sommerbolig. Det er ejeren, der må sandsynliggøre, at  \r\n\r\n helårshuset  \r\n\r\n er erhvervet til brug for sommerbolig.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Denne opfattelse  \r\n\r\n har Højesteret bekræftet i  \r\n\r\n<A href=\"http://info.ccta.dk/SKAT.aspx?oId=\"1620422\"\" title=\"Linket dirigerer  \r\n\r\n dig til:Ejendomsavance - parcelhusreglen - salg helårsbolig - anvendt som  \r\n\r\n fritidsbolig\">  \r\n\r\n<B>  \r\n\r\n SKM2007.209.HR  \r\n\r\n</B>  \r\n\r\n</A>  \r\n\r\n (tidligere instans  \r\n\r\n<A href=\"http://info.ccta.dk/SKAT.aspx?oId=\"391099\"\" title=\"Linket dirigerer  \r\n\r\n dig til:Ejendomsavance - parcelhusreglen - salg helårsbolig - anvendt som  \r\n\r\n fritidsbolig\">  \r\n\r\n<B>  \r\n\r\n SKM2006.144.ØLR  \r\n\r\n</B>  \r\n\r\n</A>  \r\n\r\n ).  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det følger  \r\n\r\n således af praksis, at der kan opnås skattefrihed efter EBL § 8, stk. 2, ved  \r\n\r\n afhændelse af en ejendom, når ejendommen er erhvervet med henblik på  \r\n\r\n anvendelse  \r\n\r\n som fritidsbolig og herefter er anvendt således.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det fremgår  \r\n\r\n endvidere af praksis, at der lægges vægt på det faktiske formål med  \r\n\r\n erhvervelsen af ejendommen, og ikke på ejendommens vurderingsmæssige  \r\n\r\n registrering.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hvorvidt  \r\n\r\n ejerlejligheden vil kunne omfattes af EBL § 8, stk. 2, afhænger af, jf.  \r\n\r\n ovenstående, om lejligheden er købt med henblik på anvendelse som  \r\n\r\n sommerbolig,  \r\n\r\n og om lejligheden rent faktisk også er anvendt som sommerbolig.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det fremgår af  \r\n\r\n det oplyste, at spørger har erhvervet lejligheden med henblik på anvendelse  \r\n\r\n til  \r\n\r\n fritidsbolig. Spørger ejer ikke andre ejendomme og har fortsat  \r\n\r\n folkeregisteradresse på en ejendom i Kommune K, der er ejet af ægtefællen.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n På baggrund af  \r\n\r\n de foreliggende oplysninger er det SKATs opfattelse, at lejligheden kan anses  \r\n\r\n for erhvervet som fritidsbolig for spørger og dennes husstand.&nbsp;  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hvorvidt  \r\n\r\n lejligheden udelukkende har været anvendt som sommerbolig i ejertiden, og om  \r\n\r\n en  \r\n\r\n eventuel fortjeneste derfor er skattefri efter bestemmelserne i EBL § 8, stk.  \r\n\r\n 2, tager SKAT ikke stilling til på nuværende tidspunkt. Først på det  \r\n\r\n tidspunkt,  \r\n\r\n hvor den skattemæssig disposition (salg af ejendommen) skal selvangives, har  \r\n\r\n SKAT mulighed for at tage stilling til, om betingelsen om faktisk anvendelse  \r\n\r\n som sommerbolig i ejertiden er opfyldt. Alternativt kan der anmodes om et nyt  \r\n\r\n bindende svar, allerede på det tidspunkt, hvor den pågældende betingelse  \r\n\r\n anses  \r\n\r\n for opfyldt.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Skatterådets afgørelse og begrundelse  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Skatterådet  \r\n\r\n tiltræder SKATs indstilling og begrundelse.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Svaret er bindende for skattemyndighederne i følgende periode  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Svaret er  \r\n\r\n bindende for skattemyndighederne i 5 år fra afgørelsens dato.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/2007"
        },
        {
            "displayName": "Accession",
            "displayValue": "X20070967201"
        },
        {
            "displayName": "Entydig dokumentidentifikation",
            "displayValue": "AN006306"
        },
        {
            "displayName": "Dato for indlæggelse",
            "displayValue": "20/07/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9672"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/05/2007"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 07-097188"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}