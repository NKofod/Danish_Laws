{
    "id": 120573,
    "title": "Cirkulære om gruppelivsordning for tjenestemænd m.fl. og visse overenskomstansatte i staten og folkekirken mv.",
    "documentTypeId": "150",
    "isSagsforlobPeriodValid": true,
    "shortName": "CIR nr 9289 af 27/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Cirkulære om gruppelivsordning for tjenestemænd m.fl. og visse overenskomstansatte i staten og folkekirken mv.</p>\r\n      <p class=\"ParagrafGruppeOverskrift\">1. Generelle bemærkninger</p>\r\n      <p class=\"Paragraf\"><span class=\"ParagrafNr\"></span> Som led i overenskomstforliget med Centralorganisationernes Fællesudvalg (CFU) er der aftalt en forhøjelse af forsikringssummen ved død og en forlænget gruppelivsdækning for den personkreds, der er omfattet af gruppelivsordningen for tjenestemænd m.fl. og visse overenskomstansatte i staten og folkekirken mv.</p>\r\n      <p class=\"Tekst2\">\r\n        <div>Forsikringssummen ved død forhøjes fra 275.000 kr. til 300.000 kr. med virkning for dødsfald, der indtræffer 1. april 2008 eller senere.</div>\r\n      </p>\r\n      <p class=\"Tekst2\">\r\n        <div>Bestemmelsen om, at gruppelivsdækningen ophører med udgangen af den måne, hvori den pågældende fylder 67 år ændres med virkning fra 1. april 2008 til, at gruppelivsdækningen ophører ved udgangen af den måned, hvori den pågældende fylder 70 år.</div>\r\n      </p>\r\n      <p class=\"Tekst2\">\r\n        <div>Ovennævnte ændringer sker uden præmieforhøjelse, da ændringerne finansieres af bonusmidler.</div>\r\n      </p>\r\n      <p class=\"Tekst2\">\r\n        <div>FG har tilmeldt sig pensionsinfo, således at den enkelte forsikrede også kan se sin forsikringsdækning i FG på www.pensionsinfo.dk.</div>\r\n      </p>\r\n      <p class=\"Tekst2\">\r\n        <div>Med virkning fra 1. januar 2008 er reglerne ændret for, hvem der skal forstås som nærmeste pårørende, og som dermed er berettiget til at få forsikringssummen udbetalt ved død, jf. forsikringsaftalelovens § 105 a.</div>\r\n      </p>\r\n      <p class=\"Tekst2\">\r\n        <div>De ændrede regler indebærer, at en samlever, når visse betingelser er opfyldt, og der ingen ægtefælle er, anses som nærmeste pårørende.</div>\r\n      </p>\r\n      <p class=\"Tekst2\">\r\n        <div>Ifølge forsikringsaftaleloven finder de hidtidige regler i forsikringsaftaleloven fortsat anvendelse for ansatte før 1. januar 2008, hvilket betyder, at hvis der ingen ægtefælle er, anses børn som nærmeste pårørende.</div>\r\n      </p>\r\n      <p class=\"Tekst2\">\r\n        <div>For at undgå, at der fremover gælder to forskellige regler, er det med hjemmel i § 3 i FG’s forsikringsbetingelser aftalt mellem Finansministeriet, Forenede Gruppeliv og CFU, at de nye regler for nærmeste pårørende ligeledes finder anvendelse for ansatte før 1. januar 2008, dog først med virkning fra 1. august 2008.</div>\r\n      </p>\r\n      <p class=\"Tekst2\">\r\n        <div>Det er vigtigt, at ansættelsesmyndigheden orienterer de ansatte om de nye regler for nærmeste pårørende, herunder muligheden for at de ansatte ved en begunstigelseserklæring kan indsætte andre som særlig begunstigede.</div>\r\n      </p>\r\n      <p class=\"Tekst2\">\r\n        <div>En nærmere beskrivelse af de nye regler for nærmeste pårørende samt begunstigelseserklæringen kan findes på Internettet på FG’ s hjemmeside på adressen</div>\r\n      </p>\r\n      <p class=\"Tekst2\">\r\n        <div>www.fg.dk</div>\r\n      </p>\r\n      <p class=\"Tekst2\">\r\n        <div>..</div>\r\n      </p>\r\n      <p class=\"ParagrafGruppeOverskrift\">2. Ansættelsesmyndighedens opgaver</p>\r\n      <p class=\"Paragraf\"><span class=\"ParagrafNr\"></span> Ansættelsesmyndigheden skal for de ansatte, som er nævnt under pkt. 3:</p>\r\n      <p class=\"Tekst2\">\r\n        <div>a) Sørge for, at de månedlige præmier indbetales til FG.</div>\r\n      </p>\r\n      <p class=\"Tekst2\">\r\n        <div>b) Sørge for, at FG får oplysning om navn og CPR-nr. på dem, der er forsikrede.</div>\r\n      </p>\r\n      <p class=\"Tekst2\">\r\n        <div>c) Sørge for at tilbyde tjenestemænd, der afskediges med rådighedsløn/ven-tepenge fortsat medlemskab af gruppelivsordningen.</div>\r\n      </p>\r\n      <p class=\"Tekst2\">\r\n        <div>d) Anmelde dødsfald til FG vedlagt dokumentation for seneste lønudbetaling.</div>\r\n      </p>\r\n      <p class=\"Tekst2\">\r\n        <div>e) Anmelde kritisk sygdom til FG vedlagt dokumentation for seneste lønudbetaling samt oplysning om ansættelsesdato.</div>\r\n      </p>\r\n      <p class=\"Tekst2\">\r\n        <div>f) Orientere de ansatte om, at hvis forsikringssummen ikke skal tilfalde de nærmeste pårørende, har den ansatte ret til at indsætte andre som særlig begunstigede.</div>\r\n      </p>\r\n      <p class=\"Tekst2\">\r\n        <div>g) Sørge for at rette henvendelse til FG om præmiefritagelse, når en ansat fratræder på grund af 2/3 erhvervsudygtighed som følge af sygdom eller ulykkestilfælde.</div>\r\n      </p>\r\n      <p class=\"Tekst2\">\r\n        <div>h) Orientere de ansatte om, at den til enhver tid gældende forsikringsoversigt fra FG for gruppelivsordning nummer: 85034 ligger på FG’s hjemmeside.</div>\r\n      </p>\r\n      <p class=\"Tekst2\">\r\n        <div>Ved samtlige henvendelser til FG skal ansættelsesmyndigheden angive gruppelivsordningens nummer: 85034.</div>\r\n      </p>\r\n      <p class=\"Tekst2\">\r\n        <div>Forsikringsoversigt og relevante skemaer til underretning af FG kan hentes på Internettet på adressen</div>\r\n      </p>\r\n      <p class=\"Tekst2\">\r\n        <div>www.fg.dk</div>\r\n      </p>\r\n      <p class=\"Tekst2\">\r\n        <div>eller rekvireres ved henvendelse til FG, Krumtappen 4, 1. sal tlf. nr. 39167800.</div>\r\n      </p>\r\n      <p class=\"Tekst2\">\r\n        <div>Af ferieloven fremgår, at feriegodtgørelse skal beregnes af den skattepligtige løn, det vil sige inkl. præmien til gruppeliv.</div>\r\n      </p>\r\n      <p class=\"ParagrafGruppeOverskrift\">3. Personkreds</p>\r\n      <p class=\"Paragraf\"><span class=\"ParagrafNr\"></span> Følgende grupper af ansatte, der er fyldt 18 år og timelønnede med mindst 15 timers gennemsnitlig ugentlig beskæftigelse, er omfattet af gruppelivsordningen:</p>\r\n      <p class=\"Tekst2\">\r\n        <div>a) Tjenestemænd i staten og folkekirken.</div>\r\n      </p>\r\n      <p class=\"Tekst2\">\r\n        <div>b) Statens tjenestemænd i Grønland.</div>\r\n      </p>\r\n      <p class=\"Tekst2\">\r\n        <div>c) Tjenestemandslignende ansatte i staten og statstilskudsberettigede institutioner med tjenestemandspensionsrettigheder, herunder tjenestemandslignende ansatte civilarbejdere i forsvaret samt visse håndværkere i DSB.</div>\r\n      </p>\r\n      <p class=\"Tekst2\">\r\n        <div>d) Overenskomstansatte med adgang til pension efter civilarbejderloven.</div>\r\n      </p>\r\n      <p class=\"Tekst2\">\r\n        <div>e) Ansatte omfattet af fællesoverenskomsten mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation (CO II/LC/OC – fællesoverenskomsten).</div>\r\n      </p>\r\n      <p class=\"Tekst2\">\r\n        <div>f) Ansatte omfattet af fællesoverenskomst mellem Finansministeriet og Offentligt Ansattes Organisationer (Det Statslige Område) (OAO-S) der ikke er omfattet af en pensionsordning (typisk ansatte, der på grund af karenskrav eller lav alder ikke har kunnet optages i en pensionsordning) eller ikke er omfattet af en pensionsordning med gruppelivsforsikring.</div>\r\n      </p>\r\n      <p class=\"Tekst2\">\r\n        <div>g) Øvrige ansatte inden for CFU’s forhandlingsområde der ikke er omfattet af en pensionsordning med gruppelivsforsikring, eller for hvem det konkret er aftalt, at de er omfattet af såvel gruppelivsforsikringen i pensionsordningen som denne ordning.</div>\r\n      </p>\r\n      <p class=\"Tekst2\">\r\n        <div>De personalegrupper, for hvem der skal betales en gruppelivspræmie uanset, at der indbetales bidrag til en pensionsordning, er anført i bilag 1.</div>\r\n      </p>\r\n      <p class=\"Tekst2\">\r\n        <div>Uanset om den pågældende personalekategori er nævnt i bilag 1, skal der betales gruppelivspræmie for ansatte inden for CFU’s forhandlingsområde, der ikke er omfattet af en pensionsordning med gruppelivsforsikring.</div>\r\n      </p>\r\n      <p class=\"Tekst2\">\r\n        <div>Gruppelivsordningen bortfalder ved det fyldte 70. år.</div>\r\n      </p>\r\n      <p class=\"ParagrafGruppeOverskrift\">4. Præmiebetaling</p>\r\n      <p class=\"Paragraf\"><span class=\"ParagrafNr\"></span> Ansættelsesmyndigheden indbetaler samtidig med lønanvisningen for den pågældende måned en præmie på 108,35 kr. til FG for hvert medlem.</p>\r\n      <p class=\"Tekst2\">\r\n        <div>Præmien henhører under skattekode 5 - Livsforsikring uden fradragsret.</div>\r\n      </p>\r\n      <p class=\"ParagrafGruppeOverskrift\">5. Forsikringsydelsen</p>\r\n      <p class=\"Paragraf\"><span class=\"ParagrafNr\"></span> Forsikringsydelsen består af en forsikringssum ved død samt tillæg for eventuelle børn under 21 år.</p>\r\n      <p class=\"Tekst2\">\r\n        <div>Forsikringssummen udbetales ved gruppemedlemmets død, hvis dødsfaldet indtræffer inden udgangen af den måned, hvori pågældende fylder 70 år. Summen udbetales til pågældendes nærmeste pårørende, medmindre andet er aftalt.</div>\r\n      </p>\r\n      <p class=\"Tekst2\">\r\n        <div>Den aftalte forsikringssum udgør 300.000 kr.</div>\r\n      </p>\r\n      <p class=\"Tekst2\">\r\n        <div>Den aftalte forsikringssum til børn under 21 år udgør 15.000 kr. pr. barn.</div>\r\n      </p>\r\n      <p class=\"Tekst2\">\r\n        <div>Børnesummer for umyndige fællesbørn, som har ophold i afdødes hjem hos dennes ægtefælle, udbetales til ægtefællen. I andre tilfælde udbetales summen til det pågældende barn.</div>\r\n      </p>\r\n      <p class=\"Tekst2\">\r\n        <div>Forsikringsbetingelser og forsikringsoversigt kan ses på Internettet på FG's hjemmeside på adressen:</div>\r\n      </p>\r\n      <p class=\"Tekst2\">\r\n        <div>www.fg.dk</div>\r\n      </p>\r\n      <p class=\"Tekst2\">\r\n        <div>.</div>\r\n      </p>\r\n      <p class=\"ParagrafGruppeOverskrift\">6. Dækning ved kritisk sygdom</p>\r\n      <p class=\"Paragraf\"><span class=\"ParagrafNr\"></span> Til et medlem af gruppelivsordningen, der pådrager sig en kritisk sygdom, som omhandlet i FG’s forsikringsbetingelser, udbetales en forsikringssum.</p>\r\n      <p class=\"Tekst2\">\r\n        <div>Den aftalte forsikringssum udgør kr. 100.000 kr.</div>\r\n      </p>\r\n      <p class=\"Tekst2\">\r\n        <div>Det er en forudsætning for forsikringsdækning, at diagnosen er stillet i forsikringstiden.</div>\r\n      </p>\r\n      <p class=\"Tekst2\">\r\n        <div>Efter udbetaling af forsikringssum ved kritisk sygdom, vil en dækning af de øvrige diagnoser med visse begrænsninger kunne opnås efter 6 måneder.</div>\r\n      </p>\r\n      <p class=\"Tekst2\">\r\n        <div>Hvis forsikrede dør inden 3 måneder efter, at diagnosen er stillet, modregnes den udbetalte sum ved kritisk sygdom i dødsfaldssummen.</div>\r\n      </p>\r\n      <p class=\"Tekst2\">\r\n        <div>De sygdomme, som udløser en forsikringssum, samt de betingelser, der gælder for visse sygdomme, fremgår af de af FG til enhver tid fastsatte forsikringsbetingelser, som kan ses på Internettet på adressen</div>\r\n      </p>\r\n      <p class=\"Tekst2\">\r\n        <div>www.fg.dk</div>\r\n      </p>\r\n      <p class=\"Tekst2\">\r\n        <div>.</div>\r\n      </p>\r\n      <p class=\"ParagrafGruppeOverskrift\">7. Gruppelivsdækning</p>\r\n      <p class=\"Paragraf\"><span class=\"ParagrafNr\"></span> Gruppelivsdækningen er virksom fra ansættelsen.</p>\r\n      <p class=\"Tekst2\">\r\n        <div>Under fravær på grund af tjenestefrihed gælder dækningen efter gruppelivs-ordningen uden præmieindbetaling de første 6 måneder af tjenestefrihedsperioden. Endvidere gælder dækningen af gruppelivsordningen uden præmieindbetaling ved fravær på grund af tjenestefrihed til militærtjeneste. I begge tilfælde har det dog kun gyldighed, hvis pågældende ikke i perioden omfattes af anden gruppelivsordning etableret af Finansministeriet eller (amts)kommunerne.</div>\r\n      </p>\r\n      <p class=\"Tekst2\">\r\n        <div>Gruppelivsdækningen gælder uden præmieindbetaling i de situationer og i hele den periode, hvor ansatte er fraværende i henhold til § 42 i lov om social service (pasning af alvorligt handicappede børn under 18 år) eller er på barsels- eller adoptionsorlov uden løn.</div>\r\n      </p>\r\n      <p class=\"Tekst2\">\r\n        <div>Gruppelivsdækningen og indbetaling til gruppeliv ophører ved udgangen af den måned, hvori pågældende fratræder sin ansættelse, eller senest ved udgangen af den måned, hvori pågældende fylder 70 år, eller hvor et gruppemedlem f.eks. på grund af udstået karenstid omfattes af en pensionsordning med gruppelivsordning.</div>\r\n      </p>\r\n      <p class=\"Tekst2\">\r\n        <div>Gruppelivsdækningen og indbetaling til gruppeliv ophører ved overgang til rådighedsløn/ventepenge medmindre den pågældende har valgt at fortsætte som medlem af gruppelivsordningen.</div>\r\n      </p>\r\n      <p class=\"Tekst2\">\r\n        <div>Ved fratræden på grund af 2/3 erhversudygtighed som følge af sygdom eller ulykkestilfælde, kan der ydes præmiefri dækning i indtil 3 år, dog kun så længe erhvervsudygtigheden varer og ikke ud over det 70. år.</div>\r\n      </p>\r\n      <p class=\"ParagrafGruppeOverskrift\">8. Frivillig fortsættelsesforsikring</p>\r\n      <p class=\"Paragraf\"><span class=\"ParagrafNr\"></span> Ved fratræden af stillingen inden forsikringens ophør uden indtræden i en anden gruppelivsforsikring vil der være mulighed for fortsættelsesforsikring. Henvendelse herom rettes til FG inden 2 måneder efter fratrædelsen.</p>\r\n      <p class=\"ParagrafGruppeOverskrift\">9. Ikrafttræden og opsigelse</p>\r\n      <p class=\"Paragraf\"><span class=\"ParagrafNr\"></span> Cirkulæret træder i kraft den 1. april 2008.</p>\r\n      <p class=\"Tekst2\">\r\n        <div>Personalestyrelsens cirkulære af 29. juni 2006 om gruppelivsordning for tjenestemænd m.fl. og visse overenskomstansatte i staten og folkekirken mv. (Perst. nr.: 036-06) ophæves hermed.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Personalestyrelsen, den 27. juni 2008</I></P><P CLASS=SIGN1 ALIGN=\"CENTER\">P.M.V., E.B., Pia Staniok</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2008"
        },
        {
            "displayName": "Accession",
            "displayValue": "C20080928909"
        },
        {
            "displayName": "Entydig dokumentidentifikation",
            "displayValue": "AE001324"
        },
        {
            "displayName": "Dato for førstegangsindlæggelse",
            "displayValue": "01/07/2008"
        },
        {
            "displayName": "Dato for indlæggelse",
            "displayValue": "01/07/2008"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9289"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 08-866-15"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}