{
    "id": 37618,
    "title": "Ophavsret til navnet på figur i børnebøger i forbindelse med varemærkeansøgning. ",
    "documentTypeId": "230",
    "isSagsforlobPeriodValid": false,
    "shortName": "AFG nr 51469 af 03/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forfatteren Benny Andersen nedlagde indsigelse mod registrering af  \r\n\r\n varemærket SNØVSEN for varer i kl. 29, kød, fisk, mejeriprodukter m.v. under  \r\n\r\n henvisning til, at SNØVSEN er navnet på hovedpersonen i en række børnebøger.  \r\n\r\n Indsigelsen ikke taget til følge, idet forfatterens ophavsret til  \r\n\r\n børnebogsfiguren ikke kunne antages at blive krænket ved registrering for  \r\n\r\n spisevarer henset til, at snøvsen er et eksisterende ord i det danske sprog.  \r\n\r\n Udtalt at indsigelsen formentlig ville være blevet taget tilfølge, hvis det  \r\n\r\n havde drejet sig om en ansøgning om registrering af mærket for bøger og andet  \r\n\r\n i kl. 16. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ophavsret til navnet på figur i børnebøger i  \r\n\r\n forbindelse med varemærkeansøgning. </H1>  \r\n\r\n<P></P>  \r\n\r\n<P> Vedr.: Indsigelse mod ansøgning af varemærke SNØVSEN </P>  \r\n\r\n<P>I medfør af bestemmelsen i § 20 i Varemærkeloven nedlagde Borgens Forlag  \r\n\r\n A/S, København i skrivelse hertil af 3 jul 1987 på vegne forfatteren Benny  \r\n\r\n Andersen indsigelse mod ovennævnte varemærkes registrering. Ansøgningen er  \r\n\r\n indgivet af øst JYSKE slagteier a.m.b.a., Bjerringbro, og omfatter alle varer  \r\n\r\n i klasse 29. </P>  \r\n\r\n<P>Til støtte for indsigelsen blev det gjort gældende, at Benny Andersen har  \r\n\r\n formuleret SNØVSEN som et begreb og derfor har ophavsretten til dette. </P>  \r\n\r\n<P>I skrivelse hertil af 7 dec 1987 har ansøgerne anført, at det er  \r\n\r\n uforståeligt, at Benny Andersen skal have ophavsret til ordet SNØVSEN. Man er  \r\n\r\n ikke bekendt med, at der eksisterer en sammenhæng mellem forfatteren og  \r\n\r\n brugen af ordet SNØVSEN. Det er heller ikke angivet hvornår og i hvilken form  \r\n\r\n ordet SNØVSEN er blevet anvendt. Med skrivelsen var vedlagt en kopi af  \r\n\r\n Politikens Nu-dansk Ordbog, hvor ordet &#187;snøvsen&#171; og &#187;at gå fra  \r\n\r\n snøvsen&#171; er forklaret. Det menes derfor ikke, at Benny Andersen kan have  \r\n\r\n ophavsret hertil, da ordet har eksisteret i umindelige år i det danske sprog.  \r\n\r\n</P>  \r\n\r\n<P>De har i skrivelse hertil af 24 nov 1987 uddybet indsigelsen og oplyst, at  \r\n\r\n Benny Andersen er ophavsmand til børnebogsfiguren SNØVSEN, der er  \r\n\r\n hovedpersonen i adskilige af Benny Andersens værker, såsom &#187;SNØVSEN på  \r\n\r\n sommerferie&#171;. Disse børnebøger er meget kendte, og det af forfatteren  \r\n\r\n skabte fantasinavn for børnebøgernes hovedperson er gennem udgivelsen af  \r\n\r\n bøgerne kendt af stort set alle børn og også voksne, der har kontakt med  \r\n\r\n børn. Fantasinavnet SNØVSEN er originalt, og ophavsmandens skabelse af navnet  \r\n\r\n er en anerkendelses- og beskyttelsesværdig indsats. Indsigelsen mod  \r\n\r\n registrering støttes på flere bestemmelser i Varemærkeloven, men navnlig på §  \r\n\r\n 14, stk. 1, nr. 5. Efter denne bestemmelse må et varemærke ikke registreres,  \r\n\r\n når det indeholder noget, der er egnet til at opfattes som særegen titel på  \r\n\r\n en andens beskyttede litterære eller kunstneriske værk, eller når det krænker  \r\n\r\n en andens ophavsret til et sådant værk. Der skal efter denne bestemmelse blot  \r\n\r\n være tale om, at mærket af forbrugeren opleves eller forstås som Benny  \r\n\r\n Andersens hovedperson i SNØVSEN-bøgerne. Hertil kommer, at ordet  \r\n\r\n &#187;snøvs&#171; er anvendt i den bestemte form &#187;snøvsen&#171;, der er  \r\n\r\n identisk emd hovedpersonen i SNØVSEN-bøgerne. Ansøgeren kan derfor misbruge  \r\n\r\n den good-will og reklamemæssige værdi, der er oparbejdet af Benny Andersen.  \r\n\r\n</P>  \r\n\r\n<P>De har desuden bemærket, at navne, der ikke opfattes som egentlige  \r\n\r\n personnavne normalt kan registreres, men det er en forudsætning for en sådan  \r\n\r\n registrering, at ansøgeren selv har skabt navnet. I det foreliggende tilfælde  \r\n\r\n er det Benny Andersen, der har skabt fantasinavnet, og der foreligger ikke  \r\n\r\n den fornødne hjemmel for ansøgeren til at anvende det ansøgte mærke. § 14,  \r\n\r\n nr. 4 er derfor også til hinder for mærkets registrering. Det er tilføjet, at  \r\n\r\n der ikke er tale om, at Benny Andersen skulle have opnået eneret til ordet  \r\n\r\n &#187;snøvsen&#171; i den bestemte form, men alene at man på grund af  \r\n\r\n skabelsen af navnet SNØVSEN, ophavsretten til bøgerne og det udbredte  \r\n\r\n kendskab til hovedpersonen efter Varemærkeloven vil kunne modsætte sig en  \r\n\r\n kommerciel anvendelse af ordet SNØVSEN som varemærke. </P>  \r\n\r\n<P>I skrivelse hertil af 13 apr 1988 har ansøgeren gjort gældende, at det af  \r\n\r\n indsigerne anførte om, at navnet SNØVSEN skulle være noget originalt, må  \r\n\r\n afvises. Ordet snøvs og snøvsen har været kendt før Benny Andersens tid, og  \r\n\r\n det er derfor klart, at han ikke kan nyde nogen generel eneret. Skal der ydes  \r\n\r\n beskyttelse, kan det højst strække sig til brug af navnet i lignende  \r\n\r\n børnelitteratur. Ansøgningen angår et mærke til brug i forbindelse med varer  \r\n\r\n i klasse 29, der omfatter visse spisevarer, og det ses ikke, at der ved  \r\n\r\n anvendelse af det ansøgte varemærke kan opstå risiko for forveksling, eller  \r\n\r\n at der kan være tale om udnyttelse af et litterært værk. </P>  \r\n\r\n<P>Sagen er herefter optaget til afgørelse. </P>  \r\n\r\n<P>I medfør af bestemmelsen i § 14, nr. 4 i Varemærkeloven må et varemærke  \r\n\r\n ikke registreres, når det indeholder noget, der er egnet til at opfattes som  \r\n\r\n anden mands navn. Det har stedse været antaget, at der med navn alene sigtes  \r\n\r\n til slægtsnavn og ikke til fornavn. Fornavne anses ikke for omfattet af  \r\n\r\n bestemmelsen og registreres, når de øvrige registreringsbetingelser er  \r\n\r\n opfyldt. Begrundelsen herfor er, at der med fornavne ikke sigtes til en  \r\n\r\n enkelt person eller familie. Direktoratet nægter således ikke registrering af  \r\n\r\n fornavne som OTTO og MARTIN, uanset at disse også eksisterer som  \r\n\r\n slægtssnavne, idet de alene opfattes som fornavne. SNØVSEN er ikke et  \r\n\r\n slægtsnavn, og dette mærke er derfor ikke uegnet til registrering i medfør af  \r\n\r\n ovennævnte bestemmelse. Indsigelsen nedlagt under henvisning til denne  \r\n\r\n bestemmelse kan derfor ikke tages tilfølge. </P>  \r\n\r\n<P>I medfør af bestemmelsen i § 14, nr. 5 må et mærke ikke registreres, når  \r\n\r\n det indeholder noget, der er egnet til at opfattes som særegen titel på en  \r\n\r\n andens beskyttede litterære eller kunstneriske værk, eller når det krænker en  \r\n\r\n andens ophavsret til sådant værk. </P>  \r\n\r\n<P>Da SNØVSEN må anses for at udgøre den væsentligste del af de i Deres  \r\n\r\n indsigelsesskrivelse nævnte titler på bøger af Benny Andersen, er  \r\n\r\n Direktoratet enig i, at SNØVSEN kan opfattes som en titel på et beskyttet  \r\n\r\n literært værk. Ordene snøvsen og snøvs er imidlertid almindelige ord i det  \r\n\r\n danske sprog, der har været kendt i umindelige tider i betydningen snude  \r\n\r\n eller næse. Ordet &#187;snøvsen&#171; kendes specielt fra udtrykket &#187;gå  \r\n\r\n fra snøvsen&#171;. Som følge deraf må det anses for tvivlsomt om ordet  \r\n\r\n anvendt for spisevarer af det købende publikum vil blive opfattet som en  \r\n\r\n særegen titel på et kunstnerisk værk. Der foreligger i øvrigt ingen  \r\n\r\n oplysninger om, at ophavsret til ordet SNØVSEN er fastslået af domstolene. På  \r\n\r\n det foreliggende grundlag finder Direktoratet derfor ikke, at det kan  \r\n\r\n fastslås, at indsigernes ophavsret krænkes ved brugen af ordet SNØVSEN for  \r\n\r\n spisevarer i klasse 29. </P>  \r\n\r\n<P>Indsigelsen nedlagt i medfør af bestemmelsen i § 14, nr. 5 kan derfor  \r\n\r\n heller ikke tages til følge. </P>  \r\n\r\n<P>Det skal tilføjes, at havde det drejet sig om varer i klasse 16, hvortil  \r\n\r\n bl.a. bøger, blade og tidsskrifter henføres, ville Direktoratet formentlig  \r\n\r\n havde taget indsigelsen til følge, idet ordet SNØVSEN i relation til disse  \r\n\r\n varearter ville blive opfattet som en særegen titel på en andens beskyttede  \r\n\r\n litterære værk. En registrering af ordet SNØVSEN for bl.a. bøger ville også  \r\n\r\n være vildledende, idet køberen i disse tilfælde ville forledes til at tro, at  \r\n\r\n disse handler om barnet SNØVSEN fra Benny Andersens bøger. </P>  \r\n\r\n<P>Den trufne afgørelse kan i medfør af bestemmelse i § 44 i Varemærkeloven  \r\n\r\n indbringes for Patentankenævnet, Helgeshøj Alle 81, 2630 Taastrup inden to  \r\n\r\n måneder fra dato. Det foreskrevne klagegebyr af 2.000,00 kr. må indsendes  \r\n\r\n samtidig med ankeskrivelsen. </P>  \r\n\r\n<P>Med venlig hilsen </P>  \r\n\r\n<P>Inge Sander </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19885146901"
        },
        {
            "displayName": "Entydig dokumentidentifikation",
            "displayValue": "CA005553"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51469"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "03/08/1988"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "VR 3598 1988"
        },
        {
            "displayName": "Stikord",
            "displayValue": "FORNAVNE, GOOD-WILL, ROMANFIGURER, TITELBESKYTTELSE., VAREMÆRKER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}