{
    "id": 76591,
    "title": "Vejledning om fastsættelse af tiden for konfirmationsforberedelsen (Til alle amtsråd, kommunalbestyrelser, skolebestyrelser og skoleledere) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 7 af 11/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om fastsættelse af tiden for  \r\n\r\n konfirmationsforberedelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolebestyrelser og </P>  \r\n\r\n<P CLASS=TITEL-KOMMENTAR ALIGN=CENTER>skoleledere) </P>  \r\n\r\n<BR>  \r\n\r\n<P>Lov nr. 348 af 24. maj 1989 om ændring af folkeskoleloven </P>  \r\n\r\n<P>(Forenkling af styrelsesregler m.v.) har medført ændringer af </P>  \r\n\r\n<P>bestemmelserne i folkeskolelovens § 45, stk. 1, om fastsættelse af </P>  \r\n\r\n<P>tiden for konfirmationsforberedelse, jf. lovbekendtgørelse nr. 438 </P>  \r\n\r\n<P>af 20. juni 1989. </P>  \r\n\r\n<P>I denne anledning skal man efter forhandling med Kirkeministeriet meddele  \r\n\r\n følgende vejledning, der indholder de nødvendige ajourføringer i forhold til  \r\n\r\n den hidtidige vejledning af 7. december 1977 om fastsættelse af tiden for  \r\n\r\n konfirmationsforberedelsen. </P>  \r\n\r\n<P CLASS=PUNKT> <B>1.</B> Det følger af folkeskolelovens § 45, at  \r\n\r\n konfirmationsforberedelsen ikke imod præsternes ønske kan henlægges til tiden  \r\n\r\n efter normal skoletids ophør eller til andre ugedage end dem, hvor der finder  \r\n\r\n almindelig undervisning sted. </P>  \r\n\r\n<P>Skolernes undervisningstid fastsættes af de kommunale skolemyndigheder.  \r\n\r\n Det kan dog oplyses, at undervisningstiden på 7. klassetrin med maksimalt 7  \r\n\r\n lektioner dagligt som regel vil strække sig fra kl. 8.00 til omkring kl.  \r\n\r\n 14.40. På 8. klassetrin kan undervisningen omfatte op til 8 daglige  \r\n\r\n lektioner, og det vil ikke sjældent forekomme, at undervisningen på nogle af  \r\n\r\n ugens dage først afsluttes omkring kl. 15.30. </P>  \r\n\r\n<P CLASS=PUNKT> <B>2.</B> Ifølge folkeskolelovens § 45, stk. 2, skal der  \r\n\r\n sikres konfirmationsforberedelsen den nødvendige tid inden for de rammer, der  \r\n\r\n i lovens § 14, stk. 3, er fastsat for elevernes daglige undervisningstid. De  \r\n\r\n timer, hvor eleverne går til konfirmationsforberedelse, indgår således i  \r\n\r\n timetallet, og elevernes samlede undervisningstid de pågældende dage incl.  \r\n\r\n konfirmationsforberedelsen må derfor ikke overstige 7 timer på 7. klassetrin  \r\n\r\n og 8 timer på 8. klassetrin. Dette gælder dog ikke for elever, der går til  \r\n\r\n konfirmationsforberedelse på andre klassetrin end efter den normale ordning  \r\n\r\n ved skolen, og det kan heller ikke antages at gælde i tilfælde, hvor  \r\n\r\n konfirmationsforberedelsen efter præstens ønske henlægges til tiden efter kl.  \r\n\r\n 15.30 på 7. klassetrin og kl. 16.00 på 8. klassetrin. I sidstnævnte tilfælde  \r\n\r\n skal man dog henstille, at undervisningen i skolen og  \r\n\r\n konfirmationsforberedelsen tilrettelægges på en sådan måde, at elevernes  \r\n\r\n samlede undervisningstid de pågældende dage ikke kommer til at overstige 8  \r\n\r\n timer. </P>  \r\n\r\n<P CLASS=PUNKT> <B>3.</B> Det er overladt til præsterne at træffe bestemmelse  \r\n\r\n om, på hvilket klassetrin forberedelsen normalt skal foregå, samt om  \r\n\r\n forberedelsens fordeling inden for skoleåret. Det påhviler præsterne at sende  \r\n\r\n meddelelse herom til kommunalbestyrelsen senest den 1. februar i det  \r\n\r\n forudgående skoleår, såfremt den hidtil gældende ordning ønskes ændret. </P>  \r\n\r\n<P CLASS=PUNKT> <B>4.</B> Efter folkeskolelovens § 45, stk. 1, 1. pkt.  \r\n\r\n fastsættes tiden for konfirmationsforberedelsen ved forhandling mellem  \r\n\r\n kommunalbestyrelsen og præsterne i kommunen. Kommunalbestyrelsen vil kunne  \r\n\r\n overlade forhandlingerne til en repræsentant for skoleforvaltningen. </P>  \r\n\r\n<P>Forhandlingen om fastsættelse af tiden for konfirmationsforberedelsen  \r\n\r\n tager alene sigte på at fastlægge, på hvilke tidspunkter i forhold til det  \r\n\r\n ugentlige skema for skoleundervisningen konfirmationsforberedelsen skal  \r\n\r\n foregå, herunder om undervisningen skal gives i 2 sammenhængede lektioner een  \r\n\r\n gang ugentlig eller i 1 lektion to gange ugentlig. Der bør under  \r\n\r\n forhandlingerne tages hensyn til de vanskeligheder for præsternes medvirken  \r\n\r\n ved kirkelige handlinger, som en placering af konfirmationsforberedelsen om  \r\n\r\n eftermiddagen kan medføre. Det må endvidere tages i betragtning, at eleverne  \r\n\r\n på det pågældende klassetrin skal have mulighed for at deltage i  \r\n\r\n konfirmationsforberedelsen efter den fastlagte ordning uden at forsømme  \r\n\r\n skolens undervisning. </P>  \r\n\r\n<P CLASS=PUNKT> <B>5.</B> Hvis der ved forhandlingen om tidspunkterne ikke  \r\n\r\n kan opnås enighed mellem præsterne og kommunalbestyrelsen, træffes  \r\n\r\n afgørelsen, som det fremgår af folkeskolelovens § 45, stk. 1, 2. pkt., af  \r\n\r\n kommunalbestyrelsen efter forhandling med meninghedsrådene for de sogne  \r\n\r\n (kirkedistrikter), hvis præster berøres af ordningen. </P>  \r\n\r\n<P>Forhandlingen mellem kommunalbestyrelsen og menighedsrådene kan foregå  \r\n\r\n mundtligt eller skriftligt. Under hensyn til formålet med den nævnte  \r\n\r\n lovbestemmelse skal man henstille, at sagen behandles af den samlede  \r\n\r\n kommunalbestyrelse, og at kommunalbestyrelsens medlemmer under alle  \r\n\r\n omstændigheder gøres bekendt med de af menighedsrådene fremførte synspunkter.  \r\n\r\n Kommunalbestyrelsens afgørelse kan ikke indbringes for højere administrativ  \r\n\r\n myndighed. </P>  \r\n\r\n<P CLASS=PUNKT> <B>6.</B> I de tilfælde, hvor et konfirmationshold omfatter  \r\n\r\n elever fra een skole, har kommunalbestyrelsen mulighed for helt eller delvis  \r\n\r\n at delegere sine beføjelser i henhold til folkeskolelovens § 45, stk. 1, til  \r\n\r\n skolebestyrelsen, jf. folkeskolelovens § 39 a, stk. 4. </P>  \r\n\r\n<P>Kommunalbestyrelsen kan således delegere beføjelsen til at forhandle med  \r\n\r\n præsterne, jf.§ 45, stk. 1, 1. pkt., til skolebestyrelsen. Forhandlingerne  \r\n\r\n foregår i så fald mellem den eller de stedlige præster og skolebestyrelsen.  \r\n\r\n Skolebestyrelsen kan overlade forhandlingerne til skolelederen. Det ovenfor  \r\n\r\n under pkt. 4, 2. afsnit, anførte gælder også for disse forhandlinger. Kan der  \r\n\r\n ikke opnås enighed mellem parterne, træffes afgørelsen i henhold til  \r\n\r\n folkeskolelovens § 45, stk. 1, 2. pkt., af kommunalbestyrelsen efter  \r\n\r\n forhandling med vedkommende menighedsråd. Forhandlingerne foregår på grundlag  \r\n\r\n af et referat af de tidligere forhandlinger mellem den eller de stedlige  \r\n\r\n præster og skolebestyrelserne. </P>  \r\n\r\n<P>Kommunalbestyrelsen har tillige mulighed for eventuelt at delegere sin  \r\n\r\n beføjelse til, efter forhandling med vedkommende menighedsråd, at træffe  \r\n\r\n afgørelse om tiden for konfirmationsforberedelsen, jf. folkeskolelovens § 45,  \r\n\r\n stk. 1, 2. pkt., til skolebestyrelsen. I så tilfælde kan klage over  \r\n\r\n skolebestyrelsens afgørelse i henhold til lovens § 43 a, stk. 1, inden 4 uger  \r\n\r\n fra afgørelsens meddelelse indbringes for kommunalbestyrelsen. </P>  \r\n\r\n<P CLASS=PUNKT> <B>7.</B> Af hensyn til den planmæssige gennemførelse af  \r\n\r\n konfirmationsforberedelsen bør skolerne for de klassers vedkommende, hvis  \r\n\r\n elever går til konfirmationsforberedelse, undlade at henlægge ekskursioner,  \r\n\r\n virksomhedsbesøg, idrætsarrangementer og lignende til de dage, på hvilke  \r\n\r\n konfirmationsforberedelsen foregår. Hvor dette ganske undtagelsesvis ikke kan  \r\n\r\n undgås, bør skolen give meddelelse herom til den pågældende præst. </P>  \r\n\r\n<P CLASS=PUNKT> <B>8.</B> Ifølge folkeskolelovens § 4, stk. 1, nr. 2,  \r\n\r\n omfatter undervisningen i den 9-årige grundskole kristendomskundskab på alle  \r\n\r\n klassetrin undtagen 7. eller 8. klassetrin. Afgørelsen af, om undervisningen  \r\n\r\n i kristendomskundskab placeres på enten 7. eller 8. klassetrin træffes af  \r\n\r\n kommunalbestyrelsen i forbindelse med fastsættelse af rammerne for  \r\n\r\n undervisningens ordning, jf. folkeskolelovens § 39 a, stk. 2, nr. 4.  \r\n\r\n Afgørelsen kan dog være overladt til skolebestyrelsen, der fastsætter  \r\n\r\n principper for undervisningens ordning inden for de af kommunalbestyrelsen  \r\n\r\n fastlagte rammer, jf. bestemmelsen i folkeskolelovens § 39 e, stk. 2, nr. 1.  \r\n\r\n Det bør tilsigtes, at der ikke placeres undervisning i kristendomskundskab på  \r\n\r\n det klassetrin, hvor eleverne ved den pågældende skole normalt forberedes til  \r\n\r\n konfirmation, jf. pkt. 3. Det er dog ikke efter loven udelukket at placere  \r\n\r\n kristendomsundervisningen på samme klassetrin. </P>  \r\n\r\n<P CLASS=PUNKT> <B>9.</B> Uddrag af anordning nr. 744 af 2. december 1989 om  \r\n\r\n konfirmation (§ 6-10) medfølger som bilag til denne vejledning. </P>  \r\n\r\n<P CLASS=PUNKT> <B>10.</B> Vejledning nr. 252 af 7. december 1977 om  \r\n\r\n fastsættelse af tiden for konfirmationsforberedelsen bortfalder. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisnings- og Forskningsministeriet,  \r\n\r\n den 11. januar 1990 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Holger Knudsen </P>  \r\n\r\n<P CLASS=MINISTER ALIGN=RIGHT>/ Stig Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Vejledning nr. 7 af 11. januar 1990 om fastsættelse af tiden for konfirmationforberedelsen (Til alle amtsråd, kommunalbestyrelser, skolebestyrelser og skoleledere) er bortfaldet i forbindelse med den timestyringsmodel, der blev indført ved lov nr. 300 af 30. april 2003 om ændring af lov om folkeskolen. "
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/01/1990"
        },
        {
            "displayName": "Accession",
            "displayValue": "C19900000760"
        },
        {
            "displayName": "Entydig dokumentidentifikation",
            "displayValue": "CM035797"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "25/11/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "11/01/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisnings- og Forskningsmin. j.nr. F. 89-27/095-02"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}