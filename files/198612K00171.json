{
    "id": 113028,
    "title": "1986 LSF 171   FORSLAG TIL LOV OM ÆNDRING AF LOV OM FORSIKRINGSAFTALER ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om ændring af lov om forsikringsaftaler </P>  \r\n\r\n<P></P>  \r\n\r\n<P>Fremsat af Lenger (SF) Agerschou (SF) Birthe Hansen (SF) Leif Hermann (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 15. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om forsikringsaftaler, jf. lovbekendtgørelse nr. 726 af 24. </P>  \r\n\r\n<P>oktober 1986, foretages følgende ændring: </P>  \r\n\r\n<P>I § 3 indsættes efter stk. 1 som nyt stykke: </P>  \r\n\r\n<P>&#187;Stk. 2. Ved indgåelse af aftaler efter denne lov kan der ikke af  \r\n\r\n</P>  \r\n\r\n<P>selskabet fordres, registreres eller gøres brug af oplysninger om </P>  \r\n\r\n<P>race, religion og hudfarve, om politiske, seksuelle og strafbare </P>  \r\n\r\n<P>forhold og om misbrug af nydelsesmidler eller lignende. </P>  \r\n\r\n<P>Oplysninger om helbredsforhold kan kun fordres, registreres eller </P>  \r\n\r\n<P>lægges til grund for så vidt angår faktisk konstaterede og </P>  \r\n\r\n<P>diagnosticerede sygdomme.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET ALMINDELIGE BEMÆRKNINGER </P>  \r\n\r\n<P>Anledningen til lovforslagets fremsættelse er, at enkelte </P>  \r\n\r\n<P>forsikringsselskaber har anlagt eller har bebudet at ville anlægge </P>  \r\n\r\n<P>en praksis, der strider mod grundlæggende etiske holdninger, </P>  \r\n\r\n<P>solidaritetsprincippet i forsikringssystemet samt vitale </P>  \r\n\r\n<P>samfundsinteresser i bestræbelserne på at bekæmpe spredningen af </P>  \r\n\r\n<P>den uhelbredelige sygdom AIDS. </P>  \r\n\r\n<P>Gennem nogen tid har det ikke været muligt for personer med sygdommen </P>  \r\n\r\n<P>i udbrud at tegne livsforsikringer; men branchens hidtil største </P>  \r\n\r\n<P>selskab har nu bebudet at ville udvide denne praksis til også at </P>  \r\n\r\n<P>omfatte personer, som er SMITTET med sygdommen, selv om de på </P>  \r\n\r\n<P>ingen måde er syge, og selv om ingen ved, om de nogen sinde </P>  \r\n\r\n<P>bliver det. </P>  \r\n\r\n<P>Forslagsstillerne ønsker at skride ind over for denne praksis, fordi </P>  \r\n\r\n<P>det må frygtes, at andre selskaber vil blive tvunget til at følge </P>  \r\n\r\n<P>samme praksis af hensyn til konkurrencen på forsikringsmarkedet. </P>  \r\n\r\n<P>Argumentet for den nye praksis er, at risikoen for, at </P>  \r\n\r\n<P>antistofpositive personer får den egentlige sygdom, nu skønnes at </P>  \r\n\r\n<P>være højere, end man skønnede tidligere. Man antog for bare et års </P>  \r\n\r\n<P>tid siden, at risikoen var 5-10 pct., hvorimod man nu antager, at </P>  \r\n\r\n<P>risikoen er 20-30 pct. eller endnu højere. Ræsonnementet er </P>  \r\n\r\n<P>imidlertid forkert, fordi de nye tal bygger på en længere </P>  \r\n\r\n<P>observationstid, og netop observationstiden tog forskerne </P>  \r\n\r\n<P>forbehold over for i de tidligere skøn. Dertil kommer, at de </P>  \r\n\r\n<P>forskere, som har udtalt frygt for, at alle smittede får </P>  \r\n\r\n<P>sygdommen, klogeligt har undladt at sætte tidsgrænser på, men har </P>  \r\n\r\n<P>talt om, at alle smittede måske får sygdommen På ET ELLER ANDET </P>  \r\n\r\n<P>TIDSPUNKT. Der er derfor intet som helst nyt under solen i </P>  \r\n\r\n<P>forsikringsræsonnementet, for alle livsforsikringer bygger jo på </P>  \r\n\r\n<P>den forudsætning, at dødsrisikoen stiger, jo længere tid der går, </P>  \r\n\r\n<P>og venter man længe nok, ender den med at blive på 100 pct. </P>  \r\n\r\n<P>ETISKE OVERVEJELSER </P>  \r\n\r\n<P>Den praksis, som forsikringsselskabet Baltica nu har bebudet, strider </P>  \r\n\r\n<P>mod grundlæggende etiske holdninger, fordi den tvinger eller </P>  \r\n\r\n<P>opfordrer forsikringstageren til at afgive urigtige oplysninger, </P>  \r\n\r\n<P>og fordi den indebærer, at selskabet indhenter og registrerer så </P>  \r\n\r\n<P>følsomme oplysninger, at man efter forslagsstillernes mening </P>  \r\n\r\n<P>bevæger sig ud over grænserne for, hvad der kan tillades under </P>  \r\n\r\n<P>hensyn til individets personlige integritet. Forslagsstillerne </P>  \r\n\r\n<P>ønsker derfor at sætte grænser for, hvor stort et tab af personlig </P>  \r\n\r\n<P>integritet og selvrespekt den enkelte må acceptere at bære som </P>  \r\n\r\n<P>pris for at få en livsforsikring. </P>  \r\n\r\n<P>I takt med de øgede teknologiske muligheder vil vi få stadig bedre </P>  \r\n\r\n<P>muligheder for at ansætte værdien af et liv målt i restlevetid og </P>  \r\n\r\n<P>omregnet til kroner og øre. Men forslagsstillerne finder det </P>  \r\n\r\n<P>uetisk at anvende disse muligheder i et forsøg på at fingere en </P>  \r\n\r\n<P>millimeter'retfærdighed' i form af så præcise målinger og </P>  \r\n\r\n<P>værdiansættelser som muligt. Derfor må der sættes grænser, og det </P>  \r\n\r\n<P>må præciseres, at andre hensyn vejer tungere. </P>  \r\n\r\n<P>Det foreslås derfor, at der sættes grænser for, hvilke typer af </P>  \r\n\r\n<P>oplysninger selskabet må indhente, registrere eller lægge til </P>  \r\n\r\n<P>grund for dermed at opnå denne præcisering. Eventuelt forhøjede </P>  \r\n\r\n<P>præmier som følge af, at flere af selskabernes fortsikringstagere </P>  \r\n\r\n<P>dør af sygdommen AIDS, må herefter bygge på kriterier, der ligger </P>  \r\n\r\n<P>ud over, hvad der foreslås i lovforslaget. Det vil formentlig i </P>  \r\n\r\n<P>praksis sige, at den eventuelt øgede risiko for, at en bestemt </P>  \r\n\r\n<P>forsikringsbegivenhed fører til en udgift for selskabet, må bæres </P>  \r\n\r\n<P>af selskabet og eventuelt gennem generelt højere præmier. </P>  \r\n\r\n<P>SOLIDARITETSPRINCIPPET </P>  \r\n\r\n<P>En forsikringsaftale antages sædvanligvis at være en aftale, hvorved </P>  \r\n\r\n<P>forsikringsselskabet overtager risikoen for en uvis begivenheds </P>  \r\n\r\n<P>indtræden mod et vederlag (en præmie), der kan beregnes </P>  \r\n\r\n<P>statistisk. Men en forsikringsaftale bygger også på et </P>  \r\n\r\n<P>solidaritetsprincip, idet hver enkelt forsikringstager gennem </P>  \r\n\r\n<P>størrelsen af sin præmie bidrager til at skabe grundlag for </P>  \r\n\r\n<P>selskabets samlede forpligtelser. </P>  \r\n\r\n<P>Solidaritetsprincippet i forsikringsaftalerne er derfor helt på linje </P>  \r\n\r\n<P>med store dele af dansk lovgivning, og forsikringssystemet ville </P>  \r\n\r\n<P>bryde sammen, såfremt hver enkelt forsikringstager kun skulle </P>  \r\n\r\n<P>betale for sin egen belastning af systemet. I så fald ville der </P>  \r\n\r\n<P>jo ikke være nogen grund til at tegne nogen forsikring. </P>  \r\n\r\n<P>Undtagelsen fra dette princip er forsikringsselskabernes brug af </P>  \r\n\r\n<P>højere præmier i bestemte situationer og forbehold over for </P>  \r\n\r\n<P>forsikringsbegivenheder, der indtræffer på en nærmere angivet </P>  \r\n\r\n<P>måde; men trods denne undtagelse er solidaritetsprincippet dog </P>  \r\n\r\n<P>bevaret. </P>  \r\n\r\n<P>Forsikringsselskabet Baltica har imidlertid direkte BEGRUNDET sin </P>  \r\n\r\n<P>nye praksis med, at det ville være urimeligt, om andre </P>  \r\n\r\n<P>forsikringstagere skulle bidrage til at dække risikoen for de </P>  \r\n\r\n<P>gruppers vedkommende, som selskaberne mener har en højere risiko </P>  \r\n\r\n<P>for at dø. Baltica er derfor på direkte kollisionskurs med selve </P>  \r\n\r\n<P>princippet i det danske forsikringssystem. Konsekvensen vil være, </P>  \r\n\r\n<P>at vi vil få stadig mere specificerede forsikringsbetingelser og </P>  \r\n\r\n<P>præmier, og at stadig flere grupper vil være i fare for at falde </P>  \r\n\r\n<P>uden for forsikringstagernes kreds. </P>  \r\n\r\n<P>Tidligere har der været problemer for mennesker, som har været på </P>  \r\n\r\n<P>antabus, eller som har gennemgået LSD-&#187;behandling&#171; i begyndelsen  \r\n\r\n</P>  \r\n\r\n<P>af 1960erne. Store grupper af fysisk handicappede har ikke kunnet </P>  \r\n\r\n<P>bruge forsikringssystemet. De næste grupper kunne være </P>  \r\n\r\n<P>asbestarbejdere, bestemte trafikanter, personer med stressede job </P>  \r\n\r\n<P>(f.eks. journalister, skuespillere og politikere), arbejdsløse med </P>  \r\n\r\n<P>psykiske problemer, storforbrugere af kaffe, tobaksrygere, </P>  \r\n\r\n<P>tidligere KZ-fanger, overvægtige personer m.fl. </P>  \r\n\r\n<P>Det virker ganske vist umiddelbart beroligende, at kun et enkelt </P>  \r\n\r\n<P>selskab foreløbig har bevæget sig ind på denne tvivlsomme vej; men </P>  \r\n\r\n<P>i praksis vil de øvrige selskaber ikke i længden have noget andet </P>  \r\n\r\n<P>valg end at følge med, i særdeleshed ikke fordi det er landets </P>  \r\n\r\n<P>hidtil største selskab, der er gået i spidsen. Hvis de øvrige </P>  \r\n\r\n<P>selskaber ikke på et eller andet tidspunkt følger med, vil der </P>  \r\n\r\n<P>nemlig opstå en konkurrenceforvridning: Baltica vil kunne nedsætte </P>  \r\n\r\n<P>sin præmie, fordi selskabet kun forsikrer de gode liv, mens de </P>  \r\n\r\n<P>mindre gode liv udgør en stigende andel af forsikringstagerne hos </P>  \r\n\r\n<P>andre selskaber med øgede præmier og mindre konkurrencedygtighed </P>  \r\n\r\n<P>som konsekvens. </P>  \r\n\r\n<P>Dermed vil ikke kun et enkelt selskab, men hele branchen bryde med </P>  \r\n\r\n<P>solidaritetsprincippet. </P>  \r\n\r\n<P>Lovforslaget regulerer, inden for hvilke grænser og med hvilke midler </P>  \r\n\r\n<P>denne konkurrence må finde sted, og lovforslaget adskiller sig </P>  \r\n\r\n<P>derfor på ingen måde fra tilsvarende reguleringer i megen anden </P>  \r\n\r\n<P>dansk lovgivning. </P>  \r\n\r\n<P>SUNDHEDSPOLITISKE OVERVEJELSER </P>  \r\n\r\n<P>De danske sundhedsmyndigheder har balanceret på listefødder i deres </P>  \r\n\r\n<P>overvejelser om, hvordan sygdommen AIDS bedst muligt begrænses. </P>  \r\n\r\n<P>I modsætning til Sverige og snart Norge har vi i Danmark undgået </P>  \r\n\r\n<P>ethvert element af tvang, fordi vi har ment, at smitten bedst </P>  \r\n\r\n<P>bekæmpes ved frivillighed, oplysning og motivation. Vi har derfor </P>  \r\n\r\n<P>indført muligheden for en anonym antistoftest for det store </P>  \r\n\r\n<P>flertal af befolkningen. Sundhedspersonale opfordrer personer, som </P>  \r\n\r\n<P>henvender sig, til at overveje, om de er indstillet på at modtage </P>  \r\n\r\n<P>besked om et eventuelt positivt prøveresultat, og opfordrer dem </P>  \r\n\r\n<P>til at overveje sagen på ny, hvis de er i tvivl om deres egne </P>  \r\n\r\n<P>reaktioner. Formålet med den danske AIDS-strategi er at motivere </P>  \r\n\r\n<P>flest muligt til at optræde ansvarligt. Elementer af tvang ville </P>  \r\n\r\n<P>have som konsekvens, at man måske fik kontakt med enkelte, man </P>  \r\n\r\n<P>ellers ikke ville få kontakt med, men tabet ville være langt </P>  \r\n\r\n<P>større i form af personer, som ville undlade den frivillige </P>  \r\n\r\n<P>henvendelse. </P>  \r\n\r\n<P>Hvis et positivt fund får juridiske konsekvenser, f.eks. i form af </P>  \r\n\r\n<P>senere forsikringsugyldighed eller manglende mulighed for at tegne </P>  \r\n\r\n<P>en livsforsikring, vil det modvirke tilbøjeligheden til at </P>  \r\n\r\n<P>underkaste sig en frivillig test. Et krav om tvungen test, hvad </P>  \r\n\r\n<P>enten det kommer fra offentlige myndigheder eller fra et </P>  \r\n\r\n<P>forsikringsselskab, vil modvirke den officielle danske </P>  \r\n\r\n<P>AIDS-strategi og de gode sundhedsmæssige resultater, vi har </P>  \r\n\r\n<P>opnået. </P>  \r\n\r\n<P>Med Balticas bebudede praksis vil der være personer, som af den ene </P>  \r\n\r\n<P>eller den anden grund vil blive tvunget til at lade foretage en </P>  \r\n\r\n<P>AIDS-test, de ellers ikke ville have foretaget, og de modtager </P>  \r\n\r\n<P>derfor en viden, som de ikke har ønsket at modtage, og som kan </P>  \r\n\r\n<P>påføre dem alvorlige psykiske problemer. </P>  \r\n\r\n<P>Den nye praksis i forsikringsverdenen strider derfor fundamentalt med </P>  \r\n\r\n<P>de danske sundhedsmyndigheders bestræbelser på at bekæmpe </P>  \r\n\r\n<P>sygdommen AIDS. Den vil i stedet forøge det irrationelle element i </P>  \r\n\r\n<P>den enkeltes adfærd og dermed øge risikoen for spredning. </P>  \r\n\r\n<P>Allerede af denne grund bør der sættes grænser for </P>  \r\n\r\n<P>forsikringsselskabernes adfærd. Selskaberne kan frigøre sig for </P>  \r\n\r\n<P>deres forpligtelser eller undlade at påtage sig forpligtelser, der </P>  \r\n\r\n<P>involverer dem i mindre gode liv; men hverken Folketinget eller </P>  \r\n\r\n<P>sundhedsmyndighederne kan nøjes med at koncentrere sig om de gode </P>  \r\n\r\n<P>liv. Vitale samfundsmæssige interesser taler derfor for et indgreb </P>  \r\n\r\n<P>over for forsikringsselskaberne. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P>Lovforslaget opregner en række forhold, som forsikringsselskaberne </P>  \r\n\r\n<P>hverken må kræve at få oplysninger om, registrere eller medtage i </P>  \r\n\r\n<P>bedømmelsen af forsikringstageren. Det drejer sig om race, </P>  \r\n\r\n<P>religion, hudfarve, politiske forhold, seksuelle forhold, </P>  \r\n\r\n<P>strafbare forhold samt om misbrug af nydelsesmidler eller </P>  \r\n\r\n<P>lignende. Desuden må helbredsmæssige forhold kun inddrages, når </P>  \r\n\r\n<P>der er tale om faktisk konstaterede og diagnosticerede sygdomme. </P>  \r\n\r\n<P>Afgrænsningen af lovforslaget er derfor analog med de afgrænsninger, </P>  \r\n\r\n<P>som sædvanligvis gælder i dansk lovgivning, f.eks. i lov om </P>  \r\n\r\n<P>private registre. Der er dog i udformningen taget hensyn til, at </P>  \r\n\r\n<P>forsikringsselskaberne kan have brug for nogle oplysninger om </P>  \r\n\r\n<P>helbredsforhold, f.eks. om faktisk konstaterede sygdomme. </P>  \r\n\r\n<P>Derimod indebærer forslaget, at selskabet hverken må kræve, </P>  \r\n\r\n<P>registrere eller tage hensyn til helbredsoplysninger, der bygger </P>  \r\n\r\n<P>på rent teoretiske spekulationer. En person, som bærer en arvelig </P>  \r\n\r\n<P>sygdom, skal ikke hos sit forsikringsselskab udsættes for </P>  \r\n\r\n<P>matematiske beregninger om chancen for at opleve sin næste runde </P>  \r\n\r\n<P>fødselsdag. En person, der har været på antabus, og som på ny er </P>  \r\n\r\n<P>velfungerende, skal ikke risikere at blive udsat for en nominel </P>  \r\n\r\n<P>beregning af sin egen dødsrisiko. En person, der er </P>  \r\n\r\n<P>antistofpositiv, og som altså er sund og rask, skal hverken </P>  \r\n\r\n<P>risikere afvisning eller vurdering i kroner, øre og restlevetid. </P>  \r\n\r\n<P>En bløder, der i forvejen er i selskabernes søgelys, skal ikke </P>  \r\n\r\n<P>udsættes for at blive vejet og fundet for let, fordi </P>  \r\n\r\n<P>blødersygdommen nu også får AIDS-klokken til at ringe. En bløders </P>  \r\n\r\n<P>samlever skal ikke risikere at skulle stå til regnskab for sit </P>  \r\n\r\n<P>privatliv og sin (mikroskopiske) risiko for at være smittet, hvis </P>  \r\n\r\n<P>hun vil tegne en forsikring. En bøsse skal ikke risikere </P>  \r\n\r\n<P>automatisk at blive udpeget som muligt AIDS-offer, i bedste fald </P>  \r\n\r\n<P>med forhøjet præmie, i værste fald som sat uden for det gode </P>  \r\n\r\n<P>selskab, de gode liv. </P>  \r\n\r\n<P>Lovforslaget forbyder selskaberne såvel at spørge om som at </P>  \r\n\r\n<P>registrere eller tage hensyn til, om forsikringstageren har få </P>  \r\n\r\n<P>eller mange seksuelle kontakter, om forsikringstageren udøver sit </P>  \r\n\r\n<P>seksualliv på den ene eller den anden måde, og om vedkommende </P>  \r\n\r\n<P>tilhører en religiøs sekt, der forbyder vedkommende at modtage </P>  \r\n\r\n<P>donorblod. </P>  \r\n\r\n<P>Lovforslaget afgrænser selskabernes mulighed for at inddrage </P>  \r\n\r\n<P>helbredsoplysninger på den måde, at de kun må kræve, registrere </P>  \r\n\r\n<P>og tage hensyn til faktisk konstaterede sygdomme, hvorimod det </P>  \r\n\r\n<P>forbydes at inddrage helbredsforhold, som bygger på rene </P>  \r\n\r\n<P>spekulationer og formodninger. </P>  \r\n\r\n<P>Forslagsstillerne har overvejet at foretage den yderligere </P>  \r\n\r\n<P>afgrænsning, at selskaberne heller ikke må tage hensyn til </P>  \r\n\r\n<P>sygdomme, som forsikringstageren har haft, men som han eller hun </P>  \r\n\r\n<P>er erklæret helbredt for. Dette er i første omgang undladt, men </P>  \r\n\r\n<P>såfremt der måtte være politisk stemning herfor, er </P>  \r\n\r\n<P>forslagsstillerne villige til at medtage dette forhold. Argumentet </P>  \r\n\r\n<P>herfor ville i givet fald være, at når man er erklæret rask, bør </P>  \r\n\r\n<P>man ikke risikere at blive behandlet som et dårligt liv på grund </P>  \r\n\r\n<P>af sin tidligere sygdom. Man må i så fald være kvalificeret til at </P>  \r\n\r\n<P>indgå i den kollektive risiko igen, uanset om sygdommen var af en </P>  \r\n\r\n<P>sådan karakter, at den ud fra gængse spekulationer og formodninger </P>  \r\n\r\n<P>nedsætter forsikringstagerens restlevetid. Denne del af forslaget </P>  \r\n\r\n<P>fremlægges i stedet til Folketingets overvejelse. </P>  \r\n\r\n<P>AFSLUTTENDE BEMÆRKNINGER </P>  \r\n\r\n<P>Forslagsstillerne ønsker med forslaget at forebygge de alvorlige </P>  \r\n\r\n<P>sundhedsmæssige og etiske konsekvenser af de seneste tendenser på </P>  \r\n\r\n<P>forsikringsmarkedet og dermed også at hindre den </P>  \r\n\r\n<P>konkurrenceforvridning og det brud på solidaritetsprincippet, som </P>  \r\n\r\n<P>der er lagt op til. </P>  \r\n\r\n<P>Forslagsstillerne ønsker imidlertid allerede på nuværende tidspunkt </P>  \r\n\r\n<P>at understrege, at såfremt der med det indgreb, som foreslås her, </P>  \r\n\r\n<P>ikke opnås de ønskede virkninger, vil man overveje et mere direkte </P>  \r\n\r\n<P>indgreb, som lægger en afgift på alle livsforsikringer, således at </P>  \r\n\r\n<P>provenuet anvendes til at nedbringe udgiften til at sikre </P>  \r\n\r\n<P>forsikringsmuligheder for dem, der traditionelt opfattes som </P>  \r\n\r\n<P>mindre gode liv. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00171"
        },
        {
            "displayName": "Entydig dokumentidentifikation",
            "displayValue": "CL005517"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}