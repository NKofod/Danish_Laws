{
    "id": 36921,
    "title": "Olieboringspersonale - fradrag. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18361 af 18/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Bestemmelsen i ligningslovens § 33 B, stk. 1, 2. pkt., kunne ikke  \r\n\r\n finde anvendelse for arbejde på olieboringsanlæg på land. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Olieboringspersonale - fradrag. (* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder for indkomståret 1985  \r\n\r\n havde anset ham for uberettiget til fradrag efter ligningslovens § 33 B i  \r\n\r\n forbindelse med arbejde ved olieboring i ægyptisk ørkenområde, 16.817 kr. Af  \r\n\r\n sagens oplysninger fremgik bl.a., at klageren var ansat som offshoretekniker  \r\n\r\n i selskabet B, København, og at han i perioden fra den 1. januar til den 4.  \r\n\r\n maj 1985 havde arbejdet på en boreplatform ud for en af de arabiske stater,  \r\n\r\n hvorefter han af sin arbejdsgiver var forflyttet til et olieboringsområde i  \r\n\r\n Ægypten, hvor han var beskæftiget resten af året. Klageren var i 1985 fuldt  \r\n\r\n skattepligtig til den danske stat. Ved ansættelsen havde de stedlige  \r\n\r\n skattemyndigheder henvist til, at klageren, for så vidt angik arbejdet i  \r\n\r\n Ægypten, ikke var omfattet af bestemmelsen i ligningslovens § 33 B, stk. 1,  \r\n\r\n 2. pkt., idet denne bestemmelse - jf. Skattedepartementets cirkulære nr. 167  \r\n\r\n af 21. oktober 1983, punkt 49 - alene omfatter ansatte inden for  \r\n\r\n efterforskning og udnyttelse af kulbrinteforekomster uden for dansk  \r\n\r\n søterritorium og kontinentalsokkelområde, der arbejder på bevægelige  \r\n\r\n platforme (havanlæg) og som er beskæftiget med offshorevirksomhed i udlandet.  \r\n\r\n Klageren påstod sig berettiget til det omhandlede fradrag, idet han bl.a.  \r\n\r\n gjorde gældende, at der, udover den ændrede geografiske placering fra en  \r\n\r\n enhed på havbunden til en enhed på landjorden, ingen ændringer var i hans  \r\n\r\n kontrakt- eller arbejdsforhold, hvorfor han fandt den skatteretlige sondring  \r\n\r\n urigtig. Efter det oplyste fandt Landsskatteretten imidlertid at måtte give  \r\n\r\n de stedlige skattemyndigheder medhold i, at bestemmelsen i ligningslovens §  \r\n\r\n 33 B ikke finder anvendelse ved arbejde på boringsanlæg i land. Klageren var  \r\n\r\n derfor ikke berettiget til det omhandlede fradrag. </P>  \r\n\r\n<P>LV 1987, D 2.3.29. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 8, side 472"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881836125"
        },
        {
            "displayName": "Entydig dokumentidentifikation",
            "displayValue": "CA004856"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18361"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/04/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-4-150"
        },
        {
            "displayName": "Stikord",
            "displayValue": "FRADRAG., OLIEPERSONALE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}