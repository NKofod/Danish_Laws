{
    "id": 136396,
    "title": "Pressenævnets kendelse i sag nr. 11-70/30",
    "documentTypeId": "240",
    "isSagsforlobPeriodValid": true,
    "shortName": "KEN nr 9067 af 22/03/2011",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 11-70/30</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – en person – klagede over rettelsen ”Mand på scooter var ikke fuld” i Dagbladet Ringkøbing-Skjern.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Der er enighed om, at klager ikke var beruset, da han væltede under kørsel på sin scooter.</span> <span class=\"Bold\">Der var således ikke dækning for avisens overskrift ”Fuld mand væltede på scooter” i artiklen den 11. oktober 2010.</span> <span class=\"Bold\">Nævnet lægger til grund, at formodningen om, at klager havde været spirituspåvirket, stammede fra politiet.</span> <span class=\"Bold\">Da dette fremgår af artiklen, og da klagers navn ikke er nævnt, finder nævnet ikke tilstrækkeligt grundlag for at udtale kritik af avisen i anledning af overskriftens formulering, men finder anledning til at beklage, at avisen har anvendt en formulering af overskriften, som artiklens indhold ikke giver dækning for.</span></p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår.</span> <span class=\"Bold\">Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder det beklageligt, at der i rettelsen 13. december 2010 fejlagtigt blev udeladt ordet ”ikke”.</span> <span class=\"Bold\">Da budskabet imidlertid – navnlig på baggrund af overskriften ”Mand var ikke fuld” og udsagnet ”Blodprøven viste imidlertid 0,0” – er klart for læseren, finder nævnet ikke grundlag for at udtale kritik af Dagbladet Ringkøbing-Skjern for ikke at foretage yderligere berigtigelse.</span></p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over en artikel i Dagbladet Ringkøbing-Skjern den 13. december 2010, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Dagbladet Ringkøbing-Skjern bragte den <span class=\"Underline\">11. oktober 2010</span> (på side 5) artiklen <span class=\"Italic\">”Fuld mand væltede på scooter”, </span>hvoraf følgende fremgik.</p>\r\n<p class=\"Tekst\" style=\"text-align: left;\">”HOVER: En [tal]-årig mand væltede fredag aften på sin scooter, da han kørte ad Sønderland nær Hover.</p>\r\n<p class=\"Tekst\" style=\"text-align: left;\">Han mistede tilsyneladende herredømmet over scooteren og kørte af vejen, hvorefter han endte inde på en mark, hvor han blev fundet af en ung kvinde, der tilkaldte politi og ambulance. Politiet formoder, at manden var påvirket af spiritus.Han blev kørt til tjek på sygehuset i Herning, men han slap med få skrammer. På sygehuset blev der dog samtidig udtaget en blodprøve på manden.”</p>\r\n<p class=\"Tekst\" style=\"text-align: left;\">Midt- og Vestjyllands Politi oplyste ved brev af <span class=\"Underline\">8. november 2010</span> til [Klager], at den udtagne blodprøve viste 0 promille og dermed ikke tegn på indtagelse af alkohol.</p>\r\n<p class=\"Tekst\" style=\"text-align: left;\">Dagbladet Ringkøbing-Skjern bragte den <span class=\"Underline\">13. december 2010</span> (på side 8) i rubrikken ”KORT NYT” følgende under overskriften <span class=\"Italic\">”Mand på scooter var ikke fuld”:</span></p>\r\n<p class=\"Tekst\" style=\"text-align: left;\">”RETTELSE: Den 9. oktober kørte en [tal]-årig mand galt på sin scooter på Sønderland ved Hover.</p>\r\n<p class=\"Tekst\" style=\"text-align: left;\">Manden kørte ad vejen og endte på en mark, hvor han blev fundet af en ung kvinde, der tilkaldte både politi og ambulance. Manden slap med få skrammer.</p>\r\n<p class=\"Tekst\" style=\"text-align: left;\">Dagbladet skrev den 11. oktober, at politiet formodede, at manden var påvirket af alkohol, og at han derfor fik taget en blodprøve på sygehuset.</p>\r\n<p class=\"Tekst\" style=\"text-align: left;\">Blodprøven viste imidlertid 0,0, og manden havde drukket den mindste dråbe alkohol, da han kørte galt.”</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at avisen ikke vil påtage sig ansvaret for fejl i avisen. Særligt af hensyn til klagers to teenagedøtre og naboerne ønsker han oprejsning.</p>\r\n<p class=\"Tekst\" style=\"text-align: left;\">Klager blev ramt af en hjerneblødning og har ufrivilligt tilbragt to måneder væk fra hjemmet. Efter hjemkomsten ringede klager til politiet, der fik avisen til at bringe udsagnet ”mand var ikke fuld”. Et skænderi med avisens chefredaktør er angiveligt årsagen til omtalen i avisen.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Dagbladet Ringkøbing-Skjerns synspunkter</span>\r\n</p>\r\n<p class=\"Tekst\" style=\"text-align: left;\">Dagbladet Ringkøbing-Skjern har anført, at avisen på baggrund af politiets døgnrapport og udtalelser fra politiet i oktober 2010 bragte historien om den [tal]-årige mand, der beruset var væltet på sin scooter. Mandens identitet blev ikke offentliggjort. Politiet meddelte, at manden ikke havde været beruset. Mandag den 13. december 2010 bragte avisen en rettelse. Igen uden at offentliggøre mandens identitet. Ved en fejl var et ”ikke” smuttet ud af den sidste sætning i rettelsen, men meningen er imidlertid ikke til at tage fejl af: Manden var ikke beruset.</p>\r\n<p class=\"Tekst\" style=\"text-align: left;\">Klager kontaktede avisen den 5. januar 2011 med en beskyldning om, at avisen bringer ”løgnehistorier”. Avisen lovede at undersøge sagen. To dage senere klagede [Klager] til Pressenævnet.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Thomas Rørdam, Hans Peter Blicher, Lene Sarup og Marianne Druedahl.</p>\r\n<p class=\"Tekst\" style=\"text-align: left;\">Der er enighed om, at klager ikke var beruset, da han væltede under kørsel på sin scooter. Der var således ikke dækning for avisens overskrift ”Fuld mand væltede på scooter” i artiklen den 11. oktober 2010. Nævnet lægger til grund, at formodningen om, at klager havde været spirituspåvirket, stammede fra politiet. Da dette fremgår af artiklen, og da klagers navn ikke er nævnt, finder nævnet ikke tilstrækkeligt grundlag for at udtale kritik af avisen i anledning af overskriftens formulering, men finder anledning til at beklage, at avisen har anvendt en formulering af overskriften, som artiklens indhold ikke giver dækning for.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår. Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</p>\r\n<p class=\"Tekst\" style=\"text-align: left;\">Pressenævnet finder det beklageligt, at der i rettelsen 13. december 2010 fejlagtigt blev udeladt ordet ”ikke”. Da budskabet imidlertid – navnlig på baggrund af overskriften ”Mand var ikke fuld” og udsagnet ”Blodprøven viste imidlertid 0,0” – er klart for læseren, finder nævnet ikke grundlag for at udtale kritik af Dagbladet Ringkøbing-Skjern for ikke at foretage yderligere berigtigelse.</p>\r\n<p class=\"Tekst\" style=\"text-align: left;\">Afgjort den 22. marts 2011</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2011"
        },
        {
            "displayName": "Accession",
            "displayValue": "W20110906725"
        },
        {
            "displayName": "Entydig dokumentidentifikation",
            "displayValue": "AA005986"
        },
        {
            "displayName": "Dato for indlæggelse",
            "displayValue": "24/03/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9067"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "22/03/2011"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11-70/30"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}