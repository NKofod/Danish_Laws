{
    "id": 81809,
    "title": "Bekendtgørelse af lov om elforsyning",
    "documentTypeId": "30",
    "isSagsforlobPeriodValid": false,
    "shortName": "LBK nr 632 af 01/07/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om elforsyning </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 54 af 25. februar 1976 om  \r\n\r\n elforsyning med de ændringer, som følger af § 8 i lov nr. 818 af 19. december  \r\n\r\n 1989, § 2 i lov nr. 327 af 14. maj 1992, § 2 i lov nr. 328 af 14. maj 1992, §  \r\n\r\n 1 i lov nr. 329 af 14. maj 1992, § 1, nr. 1, 6 og 7, i lov nr. 445 af 30.  \r\n\r\n juni 1993, § 1 i lov nr. 95 af 9. februar 1994, § 1 i lov nr. 35 af 18.  \r\n\r\n januar 1995, § 1 i lov nr. 409 af 14. juni 1995 og § 1 i lov nr. 1088 af 20.  \r\n\r\n december 1995. Miljø- og Energiministeriets bekendtgørelse nr. 632 af 1. juli  \r\n\r\n 1996 </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven har til formål at sikre, at elforsyningen  \r\n\r\n tilrettelægges og gennemføres med sigte på den mest hensigtsmæssige  \r\n\r\n indpasning i landets samlede energiforsyning. Tilrettelæggelsen skal ske i  \r\n\r\n overensstemmelse med miljømæssige og samfundsøkonomiske hensyn. </P>  \r\n\r\n<P CLASS=STK> <I>Stk. 2. </I> Loven tilsigter i overensstemmelse med de i  \r\n\r\n stk. 1 nævnte formål særligt at fremme en miljøvenlig energianvendelse,  \r\n\r\n herunder ved besparelser i elektricitetsforbruget, samproduktion af  \r\n\r\n elektricitet og varme samt anvendelse af vedvarende energikilder og  \r\n\r\n miljøvenlige brændsler. </P>  \r\n\r\n<P CLASS=STK> <I>Stk. 3. </I> Ved elforsyning forstås i denne lov produktion,  \r\n\r\n transmission og distribution af elektricitet fra stationære anlæg samt ind-  \r\n\r\n og udførsel af elektricitet. </P>  \r\n\r\n<P CLASS=STK> <I>Stk. 4. </I> Kommuner kan varetage elforsyningsvirksomhed og  \r\n\r\n deltage i elforsyningsvirksomheder, som er omfattet af denne lov. </P>  \r\n\r\n<P CLASS=STK> <I>Stk. 5. </I> Miljø- og energiministeren kan bestemme, at  \r\n\r\n visse former for elforsyning helt eller delvis ikke skal være omfattet af  \r\n\r\n loven. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Miljø- og energiministeren holder Folketingets  \r\n\r\n Energipolitiske Udvalg orienteret om alle væsentlige forhold vedrørende  \r\n\r\n landets elforsyning. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Elforsyningsvirksomhed fra produktionsanlæg med  \r\n\r\n kapacitet over 25 megawatt eller transmissions- eller distributionsanlæg  \r\n\r\n beregnet for spændinger over 100 kV må kun udøves efter bevilling givet af  \r\n\r\n miljø- og energiministeren. Bevilling kan ikke gives for et kortere tidsrum  \r\n\r\n end 20 år. </P>  \r\n\r\n<P CLASS=STK> <I>Stk. 2. </I> Elforsyningsvirksomheder, som alene  \r\n\r\n distribuerer elektricitet, omfattes ikke af bevillingssystemet efter stk. 1,  \r\n\r\n jf. §§ 5-8, uanset om virksomheden udøves fra distributionsanlæg beregnet for  \r\n\r\n spændinger over 100 kV. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Elproduktion med kernebrændsel som energikilde  \r\n\r\n må kun finde sted efter eneretsbevilling givet af miljø- og energiministeren  \r\n\r\n med tilslutning af det i § 2 nævnte udvalg. </P>  \r\n\r\n<P CLASS=STK> <I>Stk. 2. </I> Eneretsbevilling kan kun gives til en enkelt  \r\n\r\n bevillingshaver, som uanset kernekraftværkernes antal og beliggenhed skal  \r\n\r\n være ansvarlig for planlægning, projektering, opførelse og drift af værkerne.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Bevilling og eneretsbevilling er betinget af:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) at bevillingshavernes vedtægter og eventuelle vedtægtsændringer  \r\n\r\n godkendes af miljø- og energiministeren, </LI>  \r\n\r\n<LI>2) at bevillingshaveren påtager sig forsyningspligt i det af miljø- og  \r\n\r\n energiministeren fastsatte omfang, </LI>  \r\n\r\n<LI>3) at bevillingshaveren efter anmodning giver miljø- og energiministeren  \r\n\r\n alle oplysninger vedrørende den virksomhed, der udøves i henhold til  \r\n\r\n bevillingen, </LI>  \r\n\r\n<LI>4) at bevillingshaveren udfører en planlægning efter bestemmelserne i §  \r\n\r\n 13 a, </LI>  \r\n\r\n<LI>5) at bevillingshaverens beslutning om iværksættelse af anlægsarbejder i  \r\n\r\n form af væsentlig ændring af bestående eller opførelse af nye produktions-,  \r\n\r\n transmissions- eller distributionsanlæg af den i § 3 nævnte størrelse eller  \r\n\r\n derover godkendes af miljø- og energiministeren, </LI>  \r\n\r\n<LI>6) at bevillingshaveren i sin virksomhed underkaster sig det tilsyn med  \r\n\r\n overholdelsen af bevillingsvilkårene, som miljø- og energiministeren  \r\n\r\n foreskriver, samt </LI>  \r\n\r\n<LI>7) at bevillingshaveren betaler de med tilsynet forbundne udgifter. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I bevilling eller eneretsbevilling kan ud over  \r\n\r\n de i stk. 1 nævnte betingelser fastsættes sådanne vilkår, som er begrundet i  \r\n\r\n den pågældende elforsyningsvirksomheds særlige forhold, eller som har til  \r\n\r\n formål på specielle områder at supplere de efter stk. 1 fastsatte  \r\n\r\n betingelser. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bevilling og eneretsbevilling er undtaget fra  \r\n\r\n retsforfølgning og kan hverken direkte eller indirekte overdrages til andre,  \r\n\r\n medmindre miljø- og energiministeren tillader overdragelsen og godkender  \r\n\r\n vilkårene herfor. </P>  \r\n\r\n<P CLASS=STK> <I>Stk. 2. </I> Overdragelse af eneretsbevilling kan kun finde  \r\n\r\n sted med tilslutning af det i § 2 nævnte udvalg. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bevilling og eneretsbevilling fortabes, såfremt  \r\n\r\n bevillingshaver træder i likvidation eller kommer under konkurs. </P>  \r\n\r\n<P CLASS=STK> <I>Stk. 2. </I> Såfremt de i § 5, stk. 1, nævnte betingelser  \r\n\r\n eller vilkår fastsat efter § 5, stk. 2, ikke overholdes, eller såfremt  \r\n\r\n overdragelse finder sted i strid med § 6, kan miljø- og energiministeren med  \r\n\r\n det i § 2 nævnte udvalgs tilslutning inddrage bevillingen eller  \r\n\r\n eneretsbevillingen. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I bevilling og eneretsbevilling fastsættes  \r\n\r\n bestemmelser om, hvorledes der ved ophør eller fortabelse af denne skal  \r\n\r\n forholdes med de af bevillingen omfattede produktions-, transmissions- og  \r\n\r\n distributionsanlæg. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved levering af elektricitet kan i prisen  \r\n\r\n indregnes nødvendige udgifter til brændsel, lønninger og andre  \r\n\r\n driftsomkostninger, administration og salg, driftsmæssige afskrivninger,  \r\n\r\n forrentning af fremmedkapital samt de i § 9 b nævnte aktiviteter. Herudover  \r\n\r\n kan der for de af § 3 omfattede elforsyningsvirksomheder med det i § 10  \r\n\r\n nævnte Elprisudvalgs tiltræden indregnes henlæggelser til nyinvesteringer og  \r\n\r\n forrentning af indskudskapital. For øvrige elforsyningsvirksomheder omfattet  \r\n\r\n af loven er regler fastsat efter stk. 2 vejledende. </P>  \r\n\r\n<P CLASS=STK> <I>Stk. 2. </I> Derudover kan der i elprisen med  \r\n\r\n Elprisudvalgets godkendelse indregnes overskud ved produktion, transmission,  \r\n\r\n distribution eller salg af elektricitet. Miljø- og energiministeren kan  \r\n\r\n fastsætte nærmere regler herom. </P>  \r\n\r\n<P CLASS=STK> <I>Stk. 3. </I> Miljø- og energiministeren fastsætter generelle  \r\n\r\n regler for beregning af driftsmæssige afskrivninger og for udvalgets  \r\n\r\n tilslutning til, at der i prisen indregnes henlæggelser til nyinvesteringer  \r\n\r\n og forrentning af indskudskapital, jf. stk. 1, 2. pkt. Miljø- og  \r\n\r\n energiministeren fastsætter endvidere efter samråd med Danske Elværkers  \r\n\r\n Forening regler for regnskabsføring og budgettering. </P>  \r\n\r\n<P CLASS=STK> <I>Stk. 4. </I> For elforsyningsvirksomheder, som i kombineret  \r\n\r\n produktion leverer varme og elektricitet, skal omkostningerne fordeles på de  \r\n\r\n pågældende produkter efter rimelige, driftsøkonomiske principper. </P>  \r\n\r\n<P CLASS=STK> <I>Stk. 5. </I> Bestemmelserne i stk. 1-3 gælder ikke for  \r\n\r\n elforsyningsvirksomheder, som alene leverer elektricitet ved spænding under  \r\n\r\n 500 volt og ikke for ikke elværksejede vindkraftanlæg. </P>  \r\n\r\n<P CLASS=STK> <I>Stk. 6. </I> Med miljø- og energiministerens forudgående  \r\n\r\n godkendelse kan der i prisen for elektricitet indregnes realiseret tab på  \r\n\r\n investeringer i sideordnede aktiviteter. Godkendelsen er betinget af, at den  \r\n\r\n tabsgivende aktivitet er ophørt senest den 1. oktober 1994. Opgørelsen af det  \r\n\r\n indregningsberettigede tab og dettes indregning i prisen for elektricitet  \r\n\r\n skal godkendes af Elprisudvalget, som tillige fastsætter betingelser herfor.  \r\n\r\n</P>  \r\n\r\n</DIV>  \r\n\r\n<A NAME=\"\"P9A\"\"></A>\r\n\r\n<DIV CLASS=PARAGRAPH ID=\"P9A\">  \r\n\r\n<P CLASS=PARAB> <B>§ 9 a. </B> Elforsyningsvirksomheder, der transporterer  \r\n\r\n elektricitet, skal aftage elektricitet, der fremstilles af decentrale  \r\n\r\n kraftvarmeværker eller af elproduktionsanlæg, der anvender biogas, affald  \r\n\r\n eller andre fornyelige brændsler eller vedvarende energi. Betalingen for den  \r\n\r\n leverede elektricitet skal fastsættes således, at betalingen svarer til  \r\n\r\n elforsyningens omkostninger ved at producere og transportere elektricitet,  \r\n\r\n herunder brændsels- og driftsomkostninger m.v. og langsigtede  \r\n\r\n anlægsomkostninger. Ved fastsættelsen af de langsigtede anlægsomkostninger  \r\n\r\n skal der tages hensyn til de i lovens § 1, stk. 1 og 2, nævnte formål. </P>  \r\n\r\n<P CLASS=STK> <I>Stk. 2. </I> Miljø- og energiministeren kan fastsætte  \r\n\r\n nærmere regler om pligten til at aftage elektricitet og om, hvilke anlæg der  \r\n\r\n omfattes af bestemmelserne i stk. 1. Miljø- og energiministeren kan endvidere  \r\n\r\n fastsætte nærmere regler om afregningsprisernes beregning. </P>  \r\n\r\n<P CLASS=STK> <I>Stk. 3. </I> Ved tilslutning af et af de i stk. 1 nævnte  \r\n\r\n anlæg til elforsyningsnettet skal anlægget afholde den udgift, der er  \r\n\r\n forbundet med at lade sig tilslutte 10-20 kV-nettet. Øvrige omkostninger,  \r\n\r\n herunder til netforstærkning og netudbygning, afholdes af  \r\n\r\n elforsyningsvirksomheden. </P>  \r\n\r\n<P CLASS=STK> <I>Stk. 4. </I> Anlæg som nævnt i stk. 1, der ønsker at levere  \r\n\r\n elektricitet på et højere spændingsniveau end 10-20 kV-nettet, skal afholde  \r\n\r\n den udgift, der er forbundet med at lade sig tilslutte et net med det  \r\n\r\n tilsvarende højere spændingsniveau. Øvrige omkostninger, herunder til  \r\n\r\n netforstærkning og netudbygning, afholdes af elforsyningsvirksomheden. </P>  \r\n\r\n<P CLASS=STK> <I>Stk. 5. </I> Bestemmelserne i stk. 1-4 gælder ikke for  \r\n\r\n vindkraftanlæg. </P>  \r\n\r\n</DIV>  \r\n\r\n<A NAME=\"\"P9B\"\"></A>\r\n\r\n<DIV CLASS=PARAGRAPH ID=\"P9B\">  \r\n\r\n<P CLASS=PARAB> <B>§ 9 b. </B> Elforsyningsvirksomheder kan tilbyde deres  \r\n\r\n kunder energirådgivning samt finansiering af elsparende foranstaltninger.  \r\n\r\n Aktiviteterne må ikke påføre andre virksomheder urimelig konkurrence. </P>  \r\n\r\n<P CLASS=STK> <I>Stk. 2. </I> Aktiviteter efter stk. 1, der udøves i  \r\n\r\n konkurrence med andre virksomheder, skal udøves på grundlag af selvstændige  \r\n\r\n regnskaber og budgetter. </P>  \r\n\r\n<P CLASS=STK> <I>Stk. 3. </I> Miljø- og energiministeren kan fastsætte  \r\n\r\n nærmere regler om aktiviteterne efter stk. 1, herunder om regnskabsmæssige  \r\n\r\n krav. </P>  \r\n\r\n</DIV>  \r\n\r\n<A NAME=\"\"P9C\"\"></A>\r\n\r\n<DIV CLASS=PARAGRAPH ID=\"P9C\">  \r\n\r\n<P CLASS=PARAB> <B>§ 9 c. </B> Elforsyningsvirksomheder kan alene eller  \r\n\r\n sammen med andre udøve anden virksomhed, som har tilknytning til  \r\n\r\n elforsyningen. Virksomheden skal udøves på kommercielle vilkår i selvstændige  \r\n\r\n selskaber med begrænset ansvar. </P>  \r\n\r\n<P CLASS=STK> <I>Stk. 2. </I> Elforsyningsvirksomheder må til finansielle  \r\n\r\n engagementer i de i stk. 1 nævnte selskaber ikke anvende midler, der skal  \r\n\r\n medgå til dækning af de i § 9, stk. 1, nævnte omkostninger. </P>  \r\n\r\n<P CLASS=STK> <I>Stk. 3. </I> Miljø- og energiministeren fastsætter regler om  \r\n\r\n elforsyningsvirksomhedernes deltagelse i de i stk. 1 nævnte selskaber,  \r\n\r\n herunder om, hvilke aktiviteter der kan udøves, om regnskabs- og  \r\n\r\n forretningsmæssige forhold samt om afholdelsen af de med tilsynet forbundne  \r\n\r\n udgifter. Der kan endvidere fastsættes regler om, at kun aktiviteter af en  \r\n\r\n vis størrelse skal være omfattet af reglerne. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Priser og andre betingelser - herunder  \r\n\r\n indregning af overskud efter § 9 stk. 2, betingelser for de i § 9 b  \r\n\r\n omhandlede aktiviteter samt finansielle engagementer som nævnt i § 9 c, stk.  \r\n\r\n 2 - skal med angivelse af grundlaget for prisfastsættelsen anmeldes til et af  \r\n\r\n miljø- og energiministeren nedsat udvalg (Elprisudvalget) efter regler  \r\n\r\n fastsat af udvalget. </P>  \r\n\r\n<P CLASS=STK> <I>Stk. 2. </I> De anmeldte priser og betingelser er offentligt  \r\n\r\n tilgængelige, medmindre Elprisudvalget tiltræder, at de ikke offentliggøres.  \r\n\r\n</P>  \r\n\r\n<P CLASS=STK> <I>Stk. 3. </I> Priser og andre betingelser, der ikke er  \r\n\r\n behørigt anmeldt, er ugyldige. </P>  \r\n\r\n<P CLASS=STK> <I>Stk. 4. </I> Finder udvalget, at priser, betingelser eller  \r\n\r\n aktiviteter er urimelige eller i strid med bestemmelserne i §§ 9-9 c, giver  \r\n\r\n udvalget, såfremt forholdet ikke gennem forhandling kan bringes til ophør,  \r\n\r\n pålæg om ændring af priser, betingelser eller aktiviteter. Fører en  \r\n\r\n godkendelse til indregning af overskud efter § 9, stk. 2, til urimelig  \r\n\r\n kapitaldannelse, kan udvalget bestemme, at overskud helt eller delvist  \r\n\r\n anvendes til nedsættelse af elprisen. </P>  \r\n\r\n<P CLASS=STK> <I>Stk. 5. </I> Såfremt priser eller andre betingelser må  \r\n\r\n antages at ville medføre en i samfundsmæssig henseende uøkonomisk anvendelse  \r\n\r\n af energi, kan udvalget, efter forhandling som nævnt i stk. 4, give pålæg om  \r\n\r\n ændring af priser eller betingelser. </P>  \r\n\r\n<P CLASS=STK> <I>Stk. 6. </I> Bestemmelserne i stk. 4 og 5 gælder ikke for  \r\n\r\n ikke elværksejede vindkraftanlæg. </P>  \r\n\r\n<P CLASS=STK> <I>Stk. 7. </I> Bestemmelserne i stk. 1-5 finder tilsvarende  \r\n\r\n anvendelse for vedtægtsbestemmelser i forbrugerejede forsyningsvirksomheder.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Elprisudvalget består af en formand og 11 andre  \r\n\r\n medlemmer, som udnævnes af miljø- og energiministeren. Formanden og 5 af  \r\n\r\n medlemmerne skal være uafhængige af elforsyningsinteresser,  \r\n\r\n varmeforsyningsinteresser og kommunale interesser og skal repræsentere  \r\n\r\n juridisk, nationaløkonomisk, regnskabsmæssig og teknisk sagkundskab samt de  \r\n\r\n større og de mindre forbrugeres interesser. Af de 6 øvrige medlemmer udnævnes  \r\n\r\n 3 efter indstilling fra Danske Elværkers Forening, 1 medlem udnævnes efter  \r\n\r\n indstilling fra Danske Fjernvarmeværkers Forening, 1 medlem efter indstilling  \r\n\r\n fra Kommunernes Landsforening og 1 medlem efter fælles indstilling fra  \r\n\r\n Københavns kommune og Frederiksberg kommune. </P>  \r\n\r\n<P CLASS=STK> <I>Stk. 2. </I> Udvalgets sekretariatsforretninger varetages af  \r\n\r\n Konkurrencerådets sekretariat. </P>  \r\n\r\n<P CLASS=STK> <I>Stk. 3. </I> Miljø- og energiministeren fastsætter udvalgets  \r\n\r\n forretningsorden. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Elprisudvalgets afgørelser skal meddeles  \r\n\r\n skriftligt og indeholde oplysning om de forhold og synspunkter, som har været  \r\n\r\n bestemmende for afgørelsen. </P>  \r\n\r\n<P CLASS=STK> <I>Stk. 2. </I> Med hensyn til udvalgets beføjelser til at  \r\n\r\n kræve oplysning m.v. og til klage over udvalgets afgørelser finder reglerne i  \r\n\r\n § 6 og kapitel 5 i konkurrenceloven anvendelse med de fornødne afvigelser.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Miljø- og energiministeren kan, når  \r\n\r\n energipolitiske hensyn, herunder mulighederne for forøgelse af  \r\n\r\n forsyningssikkerheden, taler derfor, med rimeligt varsel pålægge  \r\n\r\n elforsyningsvirksomheder: </P>  \r\n\r\n<UL CLASS=PLAIN-LIST>  \r\n\r\n<LI>1) at indrette deres produktionsanlæg således, at angivne former for  \r\n\r\n energi kan anvendes i produktionen, </LI>  \r\n\r\n<LI>2) i et nærmere fastsat omfang at anvende bestemte former for energi i  \r\n\r\n produktionen, </LI>  \r\n\r\n<LI>3) at indrette deres produktionsanlæg med sigte på opnåelse af størst  \r\n\r\n mulig nyttevirkning af den anvendte energi i produktionen, herunder ved  \r\n\r\n kombineret el- og varmeproduktion, </LI>  \r\n\r\n<LI>4) at opretholde lagre af brændsel i et nærmere fastsat omfang. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Miljø- og energiministeren kan træffe  \r\n\r\n bestemmelse eller fastsætte regler til gennemførelse af foranstaltninger  \r\n\r\n efter stk. 1. De i stk. 1, nr. 1 og 2, nævnte foranstaltninger kan pålægges  \r\n\r\n den enkelte virksomhed. Den i stk. 1, nr. 3, nævnte foranstaltning kan  \r\n\r\n pålægges såvel den enkelte virksomhed som gennem almindelige forskrifter. Den  \r\n\r\n i stk. 1, nr. 4, nævnte foranstaltning kan kun pålægges gennem almindelige  \r\n\r\n forskrifter. </P>  \r\n\r\n</DIV>  \r\n\r\n<A NAME=\"\"P13A\"\"></A>\r\n\r\n<DIV CLASS=PARAGRAPH ID=\"P13A\">  \r\n\r\n<P CLASS=PARAB> <B>§ 13 a. </B> Elforsyningsvirksomhederne skal udføre deres  \r\n\r\n planlægning i overensstemmelse med de i § 1, stk. 1 og 2, nævnte formål og i  \r\n\r\n samarbejde med andre forsyningsvirksomheder og berørte parter. Miljø- og  \r\n\r\n energiministeren kan bestemme, at nærmere angivne forudsætninger skal lægges  \r\n\r\n til grund for planlægningen. </P>  \r\n\r\n<P CLASS=STK> <I>Stk. 2. </I> Bevillingshaverne skal i samarbejde med  \r\n\r\n distributionsselskaberne udføre en samlet planlægning for dækningen af  \r\n\r\n behovet for elektricitet under inddragelse af den i stk. 3 nævnte planlægning  \r\n\r\n for energianvendelsen. </P>  \r\n\r\n<P CLASS=STK> <I>Stk. 3. </I> Virksomheder, der distribuerer elektricitet til  \r\n\r\n forbrugerne, skal i deres forsyningsområder udføre en kortlægning af  \r\n\r\n forbruget af elektricitet og udarbejde en planlægning for en mere effektiv  \r\n\r\n energianvendelse, herunder særligt for gennemførelsen af elbesparelser. </P>  \r\n\r\n<P CLASS=STK> <I>Stk. 4. </I> Eldistributionsvirksomhederne skal endvidere  \r\n\r\n ved oplysning, rådgivning, finansiering af elbesparelser eller på lignende  \r\n\r\n måde virke for gennemførelsen af målene i den i stk. 3 nævnte planlægning.  \r\n\r\n</P>  \r\n\r\n<P CLASS=STK> <I>Stk. 5. </I> Miljø- og energiministeren kan træffe  \r\n\r\n bestemmelse eller fastsætte regler om planlægningen efter stk. 2 og 3. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Miljø- og energiministeren bemyndiges til efter  \r\n\r\n forudgående mæglingsforsøg og efter indhentet udtalelse fra  \r\n\r\n Elektricitetsrådet, Kommunernes Landsforening, respektive Københavns kommune  \r\n\r\n og Frederiksberg kommune samt Danske Elværkers Forening at træffe endelig  \r\n\r\n afgørelse i tilfælde af grænsetvist mellem to eller flere elforsyningsanlæg,  \r\n\r\n hvorunder der også vil være at tage fornødent hensyn til forbrugernes  \r\n\r\n interesser. </P>  \r\n\r\n<P CLASS=STK> <I>Stk. 2. </I> Stridigheder, der vedrører spørgsmål om  \r\n\r\n samarbejde mellem de interesserede parter, kan, når samtlige disses  \r\n\r\n tilslutning dertil er givet, forelægges miljø- og energiministeren til  \r\n\r\n endelig godkendelse, idet dog miljø- og energiministeren kan henvise de  \r\n\r\n omhandlede spørgsmål til afgørelse for domstolene. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Den der: </P>  \r\n\r\n<UL CLASS=PLAIN-LIST>  \r\n\r\n<LI>1) udøver elforsyningsvirksomhed i strid med § 3 eller § 4, stk. 1, </LI>  \r\n\r\n<LI>2) tilsidesætter vilkår i bevilling eller eneretsbevilling, som er givet  \r\n\r\n i medfør af loven, </LI>  \r\n\r\n<LI>3) undlader at efterkomme påbud efter loven, </LI>  \r\n\r\n<LI>4) i forhold, som omfattes af loven, meddeler Miljø- og  \r\n\r\n Energiministeriet, Elprisudvalget eller Konkurrenceankenævnet urigtige eller  \r\n\r\n vildledende oplysninger eller fortier forhold, der måtte være af betydning  \r\n\r\n for behandlingen af den pågældende sag, straffes med bøde, med mindre anden  \r\n\r\n lovgivning medfører højere straf. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, som udstedes i henhold til  \r\n\r\n loven, kan det fastsættes, at overtrædelse af bestemmelserne i forskrifterne  \r\n\r\n straffes med bøde. </P>  \r\n\r\n<P CLASS=STK> <I>Stk. 3. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n</DIV>  \r\n\r\n<A NAME=\"\"P15A\"\"></A>\r\n\r\n<DIV CLASS=PARAGRAPH ID=\"P15A\">  \r\n\r\n<P CLASS=PARAB> <B>§ 15 a. </B> Undlader nogen rettidigt til Elprisudvalget  \r\n\r\n at anmelde eller give oplysninger i henhold til § 10, stk. 1, og § 12, stk.  \r\n\r\n 2, og at efterkomme pålæg i henhold til § 10, stk. 4 og 5, kan miljø- og  \r\n\r\n energiministeren som tvangsmiddel pålægge de pågældende daglige eller  \r\n\r\n ugentlige bøder. Der er udpantningsret for disse. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bestemmelserne i sikkerheds-, sundsheds- og  \r\n\r\n miljølovgivningen, herunder lovgivningen om elektriske stærkstrømsanlæg,  \r\n\r\n lovgivningen om atomare anlæg, lov om brug m.v. af radioaktive stoffer, lov  \r\n\r\n om miljøbeskyttelse, frednings- og planlægningslovgivningen og bestemmelserne  \r\n\r\n i arbejderbeskyttelseslovgivningen, berøres ikke af denne lov. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Loven træder i kraft den 1. januar 1977. Dog  \r\n\r\n træder § 13, jf. § 15, i kraft ved bekendtgørelsen i Lovtidende. </P>  \r\n\r\n<P CLASS=STK> <I>Stk. 2. </I> Elforsyningsvirksomheder, som, før loven trådte  \r\n\r\n i kraft, udøvede en virksomhed omfattet af bevillingssystemet efter § 3, jf.  \r\n\r\n §§ 5-8, kan, når de alene eller i fællesskab med andre bestående  \r\n\r\n elforsyningsvirksomheder inden en af miljø- og energiministeren fastsat  \r\n\r\n frist, som kan forlænges, indsender fornøden ansøgning om bevilling,  \r\n\r\n fortsætte deres virksomhed uden bevilling, indtil miljø- og energiministeren  \r\n\r\n har afgjort deres ansøgning. </P>  \r\n\r\n<P CLASS=STK> <I>Stk. 3. </I> En bevillingsansøger efter stk. 2 har ret til  \r\n\r\n at opnå bevilling: </P>  \r\n\r\n<UL CLASS=PLAIN-LIST>  \r\n\r\n<LI>1) såfremt ansøgeren erklærer at ville opfylde de i § 5, stk. 1, nr. 2-7,  \r\n\r\n nævnte betingelser, og </LI>  \r\n\r\n<LI>2) såfremt ansøgerens vedtægter ikke strider mod de nævnte bestemmelser  \r\n\r\n eller mod loven. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Loven gælder ikke for Færøerne og Grønland.  \r\n\r\n</P>  \r\n\r\n<P>Bestemmelserne i § 11, stk. 3, § 12, stk. 2, og § 15, stk. 1, nr. 4, er  \r\n\r\n ændret og bestemmelserne i § 15 a indsat ved § 8 i lov nr. 818 af 19.  \r\n\r\n december 1989, som indeholder følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Loven træder i kraft den 1. januar 1990. </P>  \r\n\r\n<P>Bestemmelserne i § 10, stk. 6, er indsat ved § 2 i lov nr. 327 af 14. maj  \r\n\r\n 1992, som indeholder følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Loven træder i kraft den 1. juli 1992. </P>  \r\n\r\n<P>Bestemmelserne i § 9, stk. 4, er ændret, § 10, stk. 6, er ændret til stk.  \r\n\r\n 7, og ny § 10, stk. 6, indsat ved § 2 i lov nr. 328 af 14. maj 1992, som  \r\n\r\n indeholder følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Energiministeren fastsætter tidspunktet for  \r\n\r\n lovens ikrafttræden.1) </P>  \r\n\r\n<P>Bestemmelserne i § 9 a, stk. 1 og 2, er indsat og bestemmelserne i § 10,  \r\n\r\n stk. 4, er ændret ved § 1 i i lov nr. 329 af 14. maj 1992, som indeholder  \r\n\r\n følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Energiministeren fastsætter tidspunktet for  \r\n\r\n lovens ikrafttræden.2) </P>  \r\n\r\n<P>Bestemmelserne i § 1, stk. 3, er indsat, bestemmelserne i § 11, stk. 2, er  \r\n\r\n ophævet og bestemmelserne i § 11, stk. 3, er ændret ved § 1 i lov nr. 445 af  \r\n\r\n 30. juni 1993. Denne lovs ikrafttrædelsesbestemmelser er ændret ved § 3, stk.  \r\n\r\n 1, i lov nr. 409 af 14. juni 1995: </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I lov nr. 445 af 30. juni 1993 om ændring af lov  \r\n\r\n om elforsyning (Elselskabers udvidede aktiviteter) affattes § 2, stk. 1,  \r\n\r\n således: </P>  \r\n\r\n<P>&#187;Miljø- og energiministeren kan sætte § 1, nr. 1, 6 og 7, i kraft ved  \r\n\r\n bekendtgørelse.'3). </P>  \r\n\r\n<P>Bestemmelserne i § 1, stk. 2, og § 13 a er indsat og bestemmelserne i § 1,  \r\n\r\n stk. 1, § 5, stk. 1, nr. 4, og § 15, stk. 1, nr. 3, er ændret ved § 1 i lov  \r\n\r\n nr. 95 af 9. februar 1994, som indeholder følgende  \r\n\r\n ikrafttrædelsesebestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven træder i kraft den 1. marts 1994. </P>  \r\n\r\n<P>Bestemmelserne i § 9, stk. 5, er indsat ved § 1 i lov nr. 35 af 18. januar  \r\n\r\n 1995, som indeholder følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven træder i kraft den 1. februar 1995 og har  \r\n\r\n virkning fra den 1. januar 1995. </P>  \r\n\r\n<P>Bestemmelserne i § 9, stk. 1, og § 10, stk. 1 og 4, er ændret og  \r\n\r\n bestemmelserne i § 9, stk. 2, § 9 b og § 9 c er indsat ved § 2 i lov nr. 409  \r\n\r\n af 14. juni 1995, som indeholder følgende ikrafttrædelsesbestemmelser: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven træder i kraft den 1. juli 1995. </P>  \r\n\r\n<P CLASS=STK> <I>Stk. 2. </I> Bestemmelserne i § 1, nr. 3, om aktiviteter,  \r\n\r\n der skal udøves på kommercielle vilkår i selvstændige selskaber, finder kun  \r\n\r\n anvendelse på aktiviteter, der iværksættes efter lovens ikrafttræden.  \r\n\r\n Elprisudvalget kan dog bestemme, at allerede eksisterende aktiviteter af  \r\n\r\n særlig omfattende karakter skal være omfattet af reglerne.4). </P>  \r\n\r\n<P>Bestemmelserne i § 9 a, stk. 1, 2 og 5, er indsat og de hidtidige § 9  \r\n\r\n a,stk. 1-2, er ændret som stk. 3-4 ved § 1 i lov nr. 1088 af 20. december  \r\n\r\n 1995, som indeholder følgende ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Miljø- og energiministeren fastsætter  \r\n\r\n tidspunktet for lovens ikrafttræden.5) </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljø- og Energiministeriet, den 1. juli  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Svend Auken </P>  \r\n\r\n<P CLASS=MINISTER ALIGN=RIGHT>/ Peter Helmer Steen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bestemmelsen er trådt i kraft den 1. november 1992, jf.  \r\n\r\n bekendtgørelse nr. 834 af 7. oktober 1992. </P>  \r\n\r\n<P>(* 2) Bestemmelsen er trådt i kraft den 1. september 1992, jf.  \r\n\r\n bekendtgørelse nr. 734 af 28. august 1992. </P>  \r\n\r\n<P>(* 3) Bestemmelserne er trådt i kraft den 1. juli 1995, jf. bekendtgørelse  \r\n\r\n nr. 516 af 19. juni 1995. </P>  \r\n\r\n<P>(* 4) Ved § 1, nr. 3, i lov nr. 409 af 14. juni 1995 indsættes § 9 c. </P>  \r\n\r\n<P>(* 5) Bestemmelserne i § 9 a er trådt i kraft den 1. juni 1996, jf.  \r\n\r\n bekendtgørelse nr. 419 af 20. maj 1996. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "popularTitle": "Elforsyningsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/1996"
        },
        {
            "displayName": "Accession",
            "displayValue": "A19960063229"
        },
        {
            "displayName": "Entydig dokumentidentifikation",
            "displayValue": "CM041123"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/09/2005"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "632"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/07/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljø- og Energimin., j.nr. 6406-0010"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}