{
    "id": 152714,
    "title": "Vejledning om fastsættelse af stiftsrådenes forretningsorden mv.\\n(Til stiftsråd og stiftsadministrationer)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9320 af 27/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om fastsættelse af stiftsrådenes forretningsorden mv.</p>\r\n<p class=\"UnderTitel2\">(Til stiftsråd og stiftsadministrationer)</p>\r\n<p class=\"Overskriftstekst3\">Indledning</p>\r\n<p class=\"NormalInd\">\r\n   <span class=\"Bold\">1.</span> Reglerne om stiftsråd findes i lov om folkekirkens økonomi kapitel 5 a. Reglerne om valg til stiftsråd findes i bekendtgørelse om valg af medlemmer til provstiudvalg og stiftsråd.</p>\r\n<p class=\"NormalInd\">Formålet med denne vejledning er bl.a. at angive nogle retningslinjer til brug for stiftsråd og stiftsadministrationer, når de skal udarbejde en forretningsorden i henhold til § 23, stk. 11, i lov om folkekirkens økonomi.</p>\r\n<p class=\"NormalInd\">Vejledningen viderefører principper og praksis fra den ophævede bekendtgørelse nr. 739 af 13. juli 2009 om stiftsråd og giver endvidere retningslinjer for brug af stedfortrædere.</p>\r\n<p class=\"Overskriftstekst3\">Konstituering</p>\r\n<p class=\"NormalInd\">\r\n   <span class=\"Bold\">2.</span> I henhold til tidligere praksis indkalder biskoppen stiftsrådet til det konstituerende møde.</p>\r\n<p class=\"NormalInd\">Stiftsrådet vælger på det konstituerende møde en formand blandt de valgte menighedsrepræsentanter, jf. § 23, stk. 8, i lov om folkekirkens økonomi. Der bør tillige vælges en næstformand blandt de valgte menighedsrepræsentanter.</p>\r\n<p class=\"NormalInd\">Valget af formand og næstformand bør have gyldighed for et år ad gangen svarende til hidtidig praksis.</p>\r\n<p class=\"NormalInd\">På det konstituerende møde afgiver de menighedsrepræsentanter, som ikke tidligere har afgivet en erklæring som foreskrevet i § 7 i lov om menighedsråd, en sådan erklæring, jf. § 23, stk. 6, i lov om folkekirkens økonomi. Erklæringen har følgende ordlyd: »Jeg erklærer hermed på ære og samvittighed at ville udføre det mig betroede hverv i troskab mod den danske evangelisk-lutherske folkekirke, så at den kan byde gode vilkår for den kristne menigheds liv og vækst«.</p>\r\n<p class=\"Overskriftstekst3\">Fastsættelse af forretningsorden</p>\r\n<p class=\"NormalInd\">\r\n   <span class=\"Bold\">3.</span> Stiftsrådet fastsætter selv sin forretningsorden. Ændringer af den eksisterende forretningsorden kan tidligst foretages på det første ordinære stiftsrådsmøde efter funktionsperiodens begyndelse. Stiftsrådet er i øvrigt i sin forvaltningsvirksomhed underlagt forvaltningslovens almindelige regler om habilitet mv.</p>\r\n<p class=\"NormalInd\">\r\n   <span class=\"Bold\">4.</span> Stiftsrådet bør i forbindelse med fastsættelse af forretningsordenen tage stilling til følgende generelle emner:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Mødeledelse. I overensstemmelse med hidtidig praksis forudsættes det, at formanden leder møderne og afstemningerne. Ved formandens forfald ledes møderne af næstformanden.</p>\r\n   <p class=\"Liste1\">\r\n      <span class=\"Liste1Nr\">–</span> Mødeoffentlighed. I overensstemmelse med hidtidig praksis antages det, at stiftsrådets møder som udgangspunkt er offentlige. Stiftsrådet kan dog bestemme, at en sag skal behandles for lukkede døre.</p>\r\n   <p class=\"Liste1\">\r\n      <span class=\"Liste1Nr\">–</span> Beslutningsdygtighed. Det er fastsat i § 23, stk. 7, i lov om folkekirkens økonomi, at stiftsrådet er beslutningsdygtigt, når halvdelen af medlemmerne er til stede, og at beslutninger træffes ved stemmeflertal. Efter den hidtidige praksis følger det i øvrigt, at beslutninger træffes i møder.</p>\r\n   <p class=\"Liste1\">\r\n      <span class=\"Liste1Nr\">–</span> Protokolførelse. I overensstemmelse med hidtidig praksis føres stiftsrådets beslutninger til protokol, og protokollen underskrives ved mødets afslutning af de medlemmer, der har deltaget i mødet. Ethvert af disse medlemmer kan forlange sit særstandpunkt tilført beslutningsprotokollen og ved sager, der skal fremsendes til anden myndighed, kræve, at denne samtidig gøres bekendt med indholdet af protokollen.</p>\r\n</p>\r\n<p class=\"NormalInd\">Ovennævnte punkter skal ikke betragtes som udtømmende.</p>\r\n<p class=\"NormalInd\">\r\n   <span class=\"Bold\">5.</span> Stiftsrådet bør i øvrigt i forbindelse med fastsættelse af forretningsordnen specifikt fastlægge retningslinjer for brug af stedfortrædere. Stiftsrådet skal således tage stilling til, hvornår stedfortræderen skal indkaldes.</p>\r\n<p class=\"NormalInd\">Ministeriet henviser til principperne i § 13 i lov om menighedsråd. En stedfortræder indtræder herefter i stiftsrådet, når et medlem dør eller udtræder af udvalget.</p>\r\n<p class=\"NormalInd\">Derudover bør stiftsrådet tage stilling til, hvor længe medlemmer skal have lovligt forfald, før stedfortræder skal indkaldes. Det er i henhold til lov om menighedsråd fast praksis, at rådets formand indkalder stedfortræderen til det førstkommende møde i rådet, når formanden får meddelelse om eller på anden måde får kendskab til, at et medlem vil være forhindret i at varetage sit hverv i en forventet periode af mindst to måneder, på grund af sin helbredstilstand, graviditet, barsel eller adoption, varetagelse af andet offentligt hverv, forretninger eller lign. Hertil kan stiftsrådet i forretningsordnen træffe bestemmelse om, at formanden ved et medlems lovlige forfald indkalder stedfortræderen, selvom forhindringen forventes at vare kortere end to måneder.</p>\r\n<p class=\"NormalInd\">Ministeriet bemærker i øvrigt, at lov om menighedsråd ikke indeholder hjemmel til, at der frit kan gives medlemmerne af rådet orlov i en kortere eller længere periode. Tilsvarende princip må gælde for stiftsrådet.</p>\r\n<p class=\"NormalInd\">Ønsker stiftsrådet, at en stedfortræder skal kunne indkaldes, når et medlem har forfald til et enkelt møde, bør dette indskrives i forretningsordnen. Det kunne eksempelvis være til det konstituerende møde, de møder, hvor der træffes beslutning om at udskrive et bindende bidrag fra kirkekasserne til finansiering af aktiviteter i stiftet, herunder fastsættelse af bidragets størrelse og væsentlige beslutninger i forbindelse med bestyrelsen af kirkernes og præsteembedernes kapitaler.</p>\r\n<p class=\"Overskriftstekst3\">Arbejdsgang</p>\r\n<p class=\"NormalInd\">\r\n   <span class=\"Bold\">6.</span> Biskoppen er forretningsfører for stiftsrådet, jf. § 23, stk. 9, i lov om folkekirkens økonomi, og kan således afgøre sager, som ikke tåler opsættelse eller ikke giver anledning til tvivl. Sådanne afgørelser bør i henhold til hidtidig praksis forelægges stiftsrådet til efterretning på næste møde.</p>\r\n<p class=\"NormalInd\">\r\n   <span class=\"Bold\">7.</span> Stiftsrådet kan efter hidtidig praksis bemyndige biskoppen til at ekspedere en konkret sag eller bestemte arter af sager efter udvalgets nærmere vedtagelse.</p>\r\n<p class=\"NormalInd\">\r\n   <span class=\"Bold\">8.</span> Stiftsadministrationen bistår stiftsrådet med varetagelsen af stiftsrådets opgaver, jf. § 23, stk. 10, i lov om folkekirkens økonomi. Bistanden sker efter udvalgets nærmere bestemmelser.</p>\r\n<p class=\"NormalInd\">\r\n   <span class=\"Bold\">9.</span> Stiftsrådet vælger en repræsentant for et år ad gangen til at deltage i de af budgetfølgegruppen vedrørende fællesfonden indkaldte budgetsamråd i overensstemmelse med eksisterende praksis.</p>\r\n<p class=\"NormalInd\">\r\n   <span class=\"Bold\">10.</span> Diæter til stiftsrådets medlemmer for deltagelse i møder ydes efter de gældende bestemmelser i bekendtgørelse om diæter m.v. til medlemmer af menighedsråd, provstiudvalg, budgetudvalg og stiftsudvalg samt til bygningskyndige deltagere i synsforretninger over kirker og præsteboliger.</p><div class=\"Givet\" id=\"Givet\"><p class=\"Givet\" align=\"center\">Ministeriet for Ligestilling og Kirke, den 27. juni 2013</p><p class=\"Sign1\" align=\"center\">Pernille Esdahl</p><p class=\"Sign2\" align=\"right\">/ Eva Stilov</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2013"
        },
        {
            "displayName": "Accession",
            "displayValue": "C20130932060"
        },
        {
            "displayName": "Entydig dokumentidentifikation",
            "displayValue": "BQ000081"
        },
        {
            "displayName": "Dato for førstegangsindlæggelse",
            "displayValue": "29/06/2013"
        },
        {
            "displayName": "Dato for indlæggelse",
            "displayValue": "29/06/2013"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9320"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "27/06/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ministeriet for Ligestilling og Kirke, j. nr. 64116/13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}