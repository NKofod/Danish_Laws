{
    "id": 107275,
    "title": "1992 BTB 53   BETÆNKNING OVER FORSLAG TIL FOLKETINGSBESLUTNING OM EN PRIVATFINANSIERET   FEMER BÆLT-FORBINDELSE    NR B 53 1992-93, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1992/1 BTB 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 53 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om en privatfinansieret  \r\n\r\n Femer Bælt-forbindelse <BR>  \r\n\r\n Nr B 53 1992-93, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19930616 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til trafikministeren, som denne har </P>  \r\n\r\n<P>besvaret skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlemmer) beslutningsforslaget til <I>forkastelse</I> .  \r\n\r\n</P>  \r\n\r\n<P>Et mindretal inden for flertallet (Venstres medlemmer af udvalget) finder,  \r\n\r\n at det er for tidligt at tage stilling til, hvordan en Femer Bælt-forbindelse  \r\n\r\n skal anlægges og drives. Derfor er der ikke fra mindretallets side taget  \r\n\r\n stilling til, om mindretallet på et senere tidspunkt vil støtte en  \r\n\r\n privatisering af den faste forbindelse over Femer Bælt. </P>  \r\n\r\n<P>Et <I>mindretal</I> (Fremskridtspartiets medlemmer af udvalget) indstiller  \r\n\r\n beslutningsforslaget til <I>vedtagelse uændret</I> . </P>  \r\n\r\n<P>Fremskridtspartiets hensigt med beslutningsforslaget har været, at der så  \r\n\r\n hurtigt som muligt skulle kunne sættes gang i byggeriet af en  \r\n\r\n privatfinansieret Femer Bælt-forbindelse. </P>  \r\n\r\n<P>Som det fremgik af den skriftlige fremsættelse, så går  \r\n\r\n beslutningsforslaget i korte træk ud på, at Folketinget bør erkende  \r\n\r\n nødvendigheden og vigtigheden af en fast forbindelse over Femer Bælt.  \r\n\r\n Folketinget bør på baggrund af den store interesse, som private firmaer og  \r\n\r\n konsortier har vist for Femer Bælt-forbindelsen, seriøst overveje  \r\n\r\n mulighederne for at udbyde den faste forbindelse i offentlig licitation med  \r\n\r\n det formål at lade den faste forbindelse blive bygget og finansieret af  \r\n\r\n private firmaer eller konsortier. </P>  \r\n\r\n<P>Folketinget bør erkende, at en privatbygget og privatfinansieret fast  \r\n\r\n forbindelse over Femer Bælt kan etableres på samme forsvarlige måde - både  \r\n\r\n hvad angår den arkitektoniske udformning og den teknisk forsvarlige måde, den  \r\n\r\n miljømæssige løsning og til en pris, der for de kommende brugere af  \r\n\r\n forbindelsen ikke bliver højere end de nuværende færgebilletpriser  \r\n\r\n (pristalsreguleret) - som de selskabskonstruktioner, der ligger til grund for  \r\n\r\n byggeriet på Storebælt og Øresund. </P>  \r\n\r\n<P>Endvidere bør Folketinget erkende, at det af hensyn til de fremtidige  \r\n\r\n trafikforbindelser mellem Skandinavien og kontinentet og til, at bygningen af  \r\n\r\n forbindelsen har positive beskæftigelsesmæssige virkninger, er en god ide at  \r\n\r\n komme i gang med arbejdet nu. </P>  \r\n\r\n<P>Fremskridtspartiet opfordrer til, at Folketinget konstaterer, at den  \r\n\r\n danske stat i øjeblikket er mættet af store anlægsopgaver andre steder i  \r\n\r\n landet, og at det derfor ville være en rigtig god ide at prøve en  \r\n\r\n privatfinansieret model denne gang. </P>  \r\n\r\n<P>Fremskridtspartiet har fremsat dette beslutningsforslag, fordi: </P>  \r\n\r\n<P>- vi gerne ser forbindelsen over Østersøen bygget, </P>  \r\n\r\n<P>- vi gerne vil have gang i den private beskæftigelse, </P>  \r\n\r\n<P>- private firmaer har påvist, at det kan lade sig gøre at opstille seriøse  \r\n\r\n forslag til bygning af forbindelsen, og </P>  \r\n\r\n<P>- forbindelsen kan bygges for privat kapital. </P>  \r\n\r\n<P>Fremskridtspartiet er imod offentligt finansierede storbro-byggerier.  \r\n\r\n Fremskridtspartiet var imod Storebæltsforbindelsen og Øresundsforbindelsen.  \r\n\r\n Ikke fordi vi er imod broer og tunneler, der fremmer infrastrukturen i  \r\n\r\n landet, men fordi vi er imod, at det evig og altid er det offentlige, der  \r\n\r\n absolut skal stå for opførelsen og finansieringen. </P>  \r\n\r\n<P>Fremskridtspartiet har også fremsat beslutningsforslaget, fordi  \r\n\r\n mindretallet gerne vil anvise en alternativ og ny måde at bygge og finansiere  \r\n\r\n broer/tunneler på. </P>  \r\n\r\n<P>Mange er inde på, at en kommende forbindelse over Femer Bælt skal være en  \r\n\r\n privatfinansieret opgave. Det vil også være det fornuftigste. På baggrund  \r\n\r\n heraf er det netop uforståeligt, at de, der taler om en privatfinansieret  \r\n\r\n forbindelse, ikke har bidraget med noget konstruktivt under  \r\n\r\n udvalgsbehandlingen. Det har været skuffende. Det kan selvfølgelig være noget  \r\n\r\n praktisk og teknisk, man er uenig i, og er det tilfældet, burde de partier,  \r\n\r\n som ønsker en privatfinansieret Femer Bælt-forbindelse, og som gerne vil have  \r\n\r\n sat byggeriet i gang i løbet af kort tid, sætte sig sammen og udforme et  \r\n\r\n fælles forslag. Det ville være en værdig udgang på behandlingen af dette  \r\n\r\n beslutningsforslag. </P>  \r\n\r\n<P>Tove Lindbo Larsen (S) Søren Hansen (S) J. K. Hansen (S) fmd. <I>Bakholt  \r\n\r\n (S) Hans Erenbjerg (S) Jimmy Stahr (S) Tommy Dinesen (SF) Sonja Albrink (CD)  \r\n\r\n Ikast (KF) Agnete Laustsen (KF) Svend Erik Hovmand (V) Svend Heiselberg (V)  \r\n\r\n Helge Sander (V) Ernst B. Schmidt (FP)</I> nfmd. <I>Ole Donner (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/07/1993"
        },
        {
            "displayName": "Accession",
            "displayValue": "19921DA00053"
        },
        {
            "displayName": "Entydig dokumentidentifikation",
            "displayValue": "CL006640"
        },
        {
            "displayName": "Dato for førstegangsindlæggelse",
            "displayValue": "26/07/1993"
        },
        {
            "displayName": "Dato for indlæggelse",
            "displayValue": "26/07/1993"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}