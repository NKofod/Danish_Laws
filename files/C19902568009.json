{
    "id": 42331,
    "title": "Kundgørelse for Forsvaret. Cirkulære om arbejdstidsregler m.m. for personel under Forsvarsministeriet. ",
    "documentTypeId": "140",
    "isSagsforlobPeriodValid": false,
    "shortName": "CIR nr 25680 af 28/12/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Cirkulære om  \r\n\r\n arbejdstidsregler m.m. for personel under Forsvarsministeriet. </H1>  \r\n\r\n<P></P>  \r\n\r\n<BR>  \r\n\r\n<P>Bilag 1: Cirkulære om de for statens tjenestemænd gældende </P>  \r\n\r\n<P>arbejdstidsregler. </P>  \r\n\r\n<P>2: Cirkulære om aftale om arbejdstidsregler m.v. i forbindelse med  \r\n\r\n kursusdeltagelse (statstjenestemandsområdet). </P>  \r\n\r\n<P>3: Finansministeriets cirkulære af 10. november 1971 om godtgørelse for  \r\n\r\n merarbejde til tjenestemænd i staten, for hvem der ikke gælder en højeste  \r\n\r\n tjenestetid. </P>  \r\n\r\n<P CLASS=PUNKT> <B>1.</B> Hermed kundgøres aftaler mellem Finansministeriet  \r\n\r\n og tjenestemændenes centralorganisationer om de for statens tjenestemænd  \r\n\r\n gældende arbejdstidsregler. </P>  \r\n\r\n<P CLASS=STK> <I>Stk. 2. </I> Arbejdstidsreglerne er gældende for  \r\n\r\n tjenestemænd, personel med tjenestemandslignende løn samt overenskomstansat  \r\n\r\n personel, i det omfang dette i henhold til indgåede overenskomster og aftaler  \r\n\r\n følger de for tjenestemænd fastsatte regler. </P>  \r\n\r\n<P CLASS=PUNKT> <B>2.</B> For tjenestemænd i staten i lønramme 1-23 inklusive  \r\n\r\n fastsættes en højeste arbejdstid, der beregnes for en nærmere aftalt periode,  \r\n\r\n der ikke bør være mindre end 4 uger. </P>  \r\n\r\n<P CLASS=STK> <I>Stk. 2. </I> Den højeste arbejdstid beregnes som 7,4 timer  \r\n\r\n pr. dag. </P>  \r\n\r\n<P CLASS=STK> <I>Stk. 3. </I> Følgende omfattes ikke af reglerne om højeste  \r\n\r\n arbejdstid: </P>  \r\n\r\n<UL CLASS=PLAIN-LIST>  \r\n\r\n<LI>a) tjenestemænd, hvis normale tjeneste unddrager sig kontrol, </LI>  \r\n\r\n<LI>b) tjenestemænd, der oppebærer tillæg, som ydes som godtgørelse for  \r\n\r\n overarbejde, </LI>  \r\n\r\n<LI>c) tjenestemænd i lønramme 24 og højere lønrammer. </LI>  \r\n\r\n</UL>  \r\n\r\n<P>Alt militært personel og dele af det civile personel er ikke omfattet af  \r\n\r\n reglerne om højeste arbejdstid. </P>  \r\n\r\n<P CLASS=STK> <I>Stk. 4. </I> For det personel, der således ikke er omfattet  \r\n\r\n af reglerne om højeste arbejdstid, skal det ved bilag 1 udsendte cirkulære om  \r\n\r\n de for statens tjenstemænd gældende arbejdstidsregler alene anvendes som  \r\n\r\n grundlag for planlægningen af arbejdstiden. </P>  \r\n\r\n<P CLASS=PUNKT> <B>3.</B> Arbejdstidsplanlægning for militært personel. </P>  \r\n\r\n<P>Arbejdstiden skal planlægges i overensstemmelse med de ved bilag udsendte  \r\n\r\n cirkulærer, med følgende tilføjelser: </P>  \r\n\r\n<P CLASS=STK> <I>Stk. 2. </I> For tjenester som døgntjeneste i forbindelse  \r\n\r\n med vagt, beredskab og øvelser samt sejlads med flådens skibe er der fastsat  \r\n\r\n særlige arbejdstidsregler. </P>  \r\n\r\n<P CLASS=STK> <I>Stk. 3. </I> Til personel, der oppebærer militærtillæg </P>  \r\n\r\n<P>- ydes der i anledning af beordret vagt- eller beredskabstjeneste af 24  \r\n\r\n timers varighed på tjenestestedet (inklusive daglig tjeneste) 1  \r\n\r\n erstatningsfrihed. </P>  \r\n\r\n<P>- ydes der i anledning af beordret deltagelse i øvelser af mindst 24  \r\n\r\n timers varighed 1 erstatsningsfrihed pr. påbegyndt kalenderdøgn. </P>  \r\n\r\n<P>Erstatningsfrihed anses for afviklet, når der gives personellet en  \r\n\r\n sammenhængende frihed i 24 timer. </P>  \r\n\r\n<P CLASS=STK> <I>Stk. 4. </I> I arbejdstidsplanlægningen indgår  \r\n\r\n optjeningsdøgnet med enhedens til enhver tid gældende normale daglige  \r\n\r\n arbejdstid (eksempelvis 7,4 timer). </P>  \r\n\r\n<P>I arbejdstidsplanlægningen indgår erstatningsfriheden med enhedens til  \r\n\r\n enhver tid gældende normale daglige arbejdstid (eksempelvis 7,4 timer). </P>  \r\n\r\n<P CLASS=STK> <I>Stk. 5. </I> Kan erstatningsfrihed ikke afvikles i den  \r\n\r\n aftalte planlægningsperiode, skal der ydes vagt- eller øvelsestillæg  \r\n\r\n umiddelbart efter planlægningsperiodens udløb. </P>  \r\n\r\n<P CLASS=STK> <I>Stk. 6. </I> Til personel, der oppebærer militærtillæg, og  \r\n\r\n som forretter tjeneste som besætningsmedlem om bord i søværnets skibe, er der  \r\n\r\n fastsat særlige arbejdstidsregler. </P>  \r\n\r\n<P>I arbejdstidsplanlægningen indgår sejlads, ophold i havn eller til ankers  \r\n\r\n uden for basehavnen, når der ydes søtillæg, med enhedens til enhver tid  \r\n\r\n gældende normale daglige arbejdstid. </P>  \r\n\r\n<P CLASS=STK> <I>Stk. 7. </I> Værnepligtigt personel er i hele  \r\n\r\n værnepligtsperioden til uddannelse. Værnepligtigt personel er ikke omfattet  \r\n\r\n af arbejdstidsreglerne. Uddannelsestiden skal søges tilrettelagt med 37 timer  \r\n\r\n om ugen men kan, afhængig af omstændighederne, tilretttelægges med et andet  \r\n\r\n timetal. </P>  \r\n\r\n<P CLASS=PUNKT> <B>4.</B> Arbejdstidsplanlægning for civilt personel. </P>  \r\n\r\n<P>Civile tjenestemænd m.fl., der er omfattet af reglerne om højeste  \r\n\r\n arbejdstid, følger arbejdstidsreglerne, jf. bilag 1 og 2. </P>  \r\n\r\n<P CLASS=STK> <I>Stk. 2. </I> For civile tjenestemænd m.fl., der ikke er  \r\n\r\n omfattet af reglerne om højeste arbejdstid skal arbejdstiden planlægges i  \r\n\r\n overensstemmelse med de ved bilag udsendte cirkulærer. </P>  \r\n\r\n<P CLASS=PUNKT> <B>5.</B> Merarbejde. </P>  \r\n\r\n<P>Til tjenestemænd m.fl., der ikke er omfattet af reglerne om højeste  \r\n\r\n tjenestetid, kan der ydes godtgørelse for merarbejde, jf. bilag 3. </P>  \r\n\r\n<P CLASS=STK> <I>Stk. 2. </I> For at godtgørelsen kan ydes, skal personellet  \r\n\r\n til sin foresatte afgive en indberetning om grundlaget for merarbejdet og  \r\n\r\n dettes omfang. Sådan indberetning afgives ved merarbejdets ophør, eller hvis  \r\n\r\n merarbejdet strækker sig over længere tid, mindst hvert kvartal. Tjenestemænd  \r\n\r\n i egentlige chefstillinger og dermed ligestillede stillinger afgiver dog  \r\n\r\n alene indberetning een gang om året. </P>  \r\n\r\n<P CLASS=STK> <I>Stk. 3. </I> Godtgørelse for merarbejde ydes så vidt muligt  \r\n\r\n i form af frihed, hvis længde fastsættes under hensyn til merarbejdets  \r\n\r\n omfang. </P>  \r\n\r\n<P>Sådan frihed bør normalt være tildelt inden udløbet af det kvartal, der  \r\n\r\n ligger umiddelbart efter det tidspunkt, da merarbejdets omfang er opgjort.  \r\n\r\n</P>  \r\n\r\n<P>Meddelelse om frihed gives med passende varsel, der normalt ikke bør være  \r\n\r\n mindre end 14 dage. </P>  \r\n\r\n<P CLASS=STK> <I>Stk. 4. </I> Såfremt frihed ikke ydes, godtgøres merarbejdet  \r\n\r\n med et vederlag, hvis størrelse skønsmæssigt fastsættes under hensyn til  \r\n\r\n merarbejdets omfang og den lønmæssige placering. </P>  \r\n\r\n<P CLASS=STK> <I>Stk. 5. </I> Vederlag for merarbejde fastsættes af  \r\n\r\n Forsvarsministeriet efter indstilling. </P>  \r\n\r\n<P CLASS=STK> <I>Stk. 6. </I> Indstillinger om kontant godtgørelse for  \r\n\r\n merarbejde skal vedlægges arbejdstidsplanlægningen for såvel den periode,  \r\n\r\n hvor merarbejdet har fundet sted, som den efterfølgende planlægningsperiode.  \r\n\r\n Indstillingerne skal indeholde en opgørelse af merarbejdet dag for dag. </P>  \r\n\r\n<P CLASS=STK> <I>Stk. 7. </I> Vederlag kan kun ydes, såfremt det samlede  \r\n\r\n merarbejde væsentligt overstiger det, der anses som godtgjort gennem de  \r\n\r\n særlige tillæg. </P>  \r\n\r\n<P CLASS=PUNKT> <B>6.</B> Arbejdsmiljø. </P>  \r\n\r\n<P>Bestemmelserne om arbejdstidens tilrettelæggelse (placering m.v.) i lov om  \r\n\r\n arbejdsmiljø omfatter ikke arbejde, der udføres af militært personel, og som  \r\n\r\n kan henregnes til egentlig militærtjeneste. </P>  \r\n\r\n<P>Militært personel er under udførelse af egentlig militærtjeneste derfor  \r\n\r\n ikke omfattet af bestemmelserne i § 50 i lov om arbejdsmiljø om arbejdstidens  \r\n\r\n udstrækning, hviletid m.v. </P>  \r\n\r\n<P CLASS=STK> <I>Stk. 2. </I> Civilt personel, der deltager i  \r\n\r\n øvelsesvirksomhed og udfører vagt- og beredskabstjeneste m.v. i tilknytning  \r\n\r\n til det militære forsvars aktiviteter, kan i påkrævet omfang og efter  \r\n\r\n Forsvarsministeriets nærmere bestemmelse fritages for at følge bestemmelserne  \r\n\r\n i arbejdsmiljølovens §§ 50 og 55. </P>  \r\n\r\n<P>Bestemmelsen vil bl.a. omfatte vagtmestre, telegrafister, signal-,  \r\n\r\n varslings- og telefonoperatører, kystudkigspersonel m.fl., men vil under  \r\n\r\n truende forhold, uden at der er tale om egentlig forøget beredskab eller  \r\n\r\n krig, kunne udstrækkes til at omfattet alt personel, herunder også en del af  \r\n\r\n personellet ved de under Forsvarsministeriet hørende institutioner. </P>  \r\n\r\n<P CLASS=PUNKT> <B>7.</B> Kursusdeltagelse. </P>  \r\n\r\n<P>Ved bilag 2 vedlægges cirkulære om aftale om arbejdstidsregler m.v. i  \r\n\r\n forbindelse med kursusdeltagelse (statstjenestemandsområdet). </P>  \r\n\r\n<P CLASS=STK> <I>Stk. 2. </I> Cirkulæret indeholder aftale mellem  \r\n\r\n Finansministeriet og Statstjenestemændenes Centralorganisation I,  \r\n\r\n Statstjenestemændenes Centralorganisation II samt Lærernes  \r\n\r\n Centralorganisation om arbejdstidsregler m.v. i forbindelse med  \r\n\r\n kursusdeltagelse, der har virkning fra 1. april 1987. </P>  \r\n\r\n<P>Aftalen gælder for statstjenestemænd omfattet af de forannævnte tre  \r\n\r\n centralorganisationers forhandlingsret. </P>  \r\n\r\n<P>Aftalen vedrører alene kurser, hvori tjenestemanden deltager på  \r\n\r\n tjenestestedets foranledning, dvs. efter pålæg eller anmodning herom. </P>  \r\n\r\n<P>Opmærksomheden henledes på §§ 1 og 6 i aftalen. </P>  \r\n\r\n<P>Vedrørende §§ 1 og 6 bemærkes, at disse efter deres indhold alene kan  \r\n\r\n finde direkte anvendelse på tjenestemænd med en højeste arbejdstid. </P>  \r\n\r\n<P CLASS=PUNKT> <B>8.</B> For tjenestemænd på Færøerne, der 1. september 1988  \r\n\r\n har en gennemsnitlig ugentlig arbejdstid på 39 timer, nedsættes denne til 38  \r\n\r\n timer pr. 1. september 1990. </P>  \r\n\r\n<P CLASS=PUNKT> <B>9.</B> Dette cirkulære har virkning fra den 1. september  \r\n\r\n 1990. </P>  \r\n\r\n<P CLASS=PUNKT> <B>10.</B> Kundgørelse for Forsvaret B.2-8 af 25. januar 1990  \r\n\r\n sættes ud af kraft. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>A. Anholm </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19902568009"
        },
        {
            "displayName": "Entydig dokumentidentifikation",
            "displayValue": "CM000829"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25680"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/12/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarsministeriet"
        },
        {
            "displayName": "Ressortministeriets journalnummer",
            "displayValue": "Forsvarsmin. 6.kt. 87-2011-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}