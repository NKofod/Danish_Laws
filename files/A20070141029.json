{
    "id": 113858,
    "title": "Bekendtgørelse af lov om indhentning af tilbud på visse offentlige og offentligt støttede kontrakter",
    "documentTypeId": "30",
    "isSagsforlobPeriodValid": true,
    "shortName": "LBK nr 1410 af 07/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p><p class=\"Indholdsfortegnelse\"><a href=\"#Kap2\">Kapitel 2</a>   Generelle principper for tilbudsindhentning</p><p class=\"Indholdsfortegnelse\"><a href=\"#Kap3\">Kapitel 3</a>   Fremgangsmåden ved en licitation</p><p class=\"Indholdsfortegnelse\"><a href=\"#Kap4\">Kapitel 4</a>   Underhåndsbud</p><p class=\"Indholdsfortegnelse\"><a href=\"#Kap5\">Kapitel 5</a>   Rammeaftaler</p><p class=\"Indholdsfortegnelse\"><a href=\"#Kap6\">Kapitel 6</a>   Meddelelse til ansøgere og tilbudsgivere</p><p class=\"Indholdsfortegnelse\"><a href=\"#Kap6a\">Kapitel 6 a </a>   Anvendelsesområde</p><p class=\"Indholdsfortegnelse\"><a href=\"#Kap7\">Kapitel 7</a>   Klagemuligheder ved bygge- og anlægs-, vare- og tjenesteydelseskontrakter</p><p class=\"Indholdsfortegnelse\"><a href=\"#Kap8\">Kapitel 8</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse af lov om indhentning af tilbud på visse offentlige og offentligt støttede kontrakter</p><p class=\"Indledning2\">Herved bekendtgøres lov nr. 338 af 18. maj 2005 om indhentning af tilbud i bygge- og anlægssektoren med de ændringer, der følger af lov nr. 572 af 6. juni 2007.</p><p class=\"Afsnit\"><a name=\"AfsAfsnit_could_not_be_converted\">Afsnit I </a></p><p class=\"AfsnitOverskrift\">Bygge- og anlægskontrakter</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Lovens afsnit I gælder for indhentning af tilbud på udførelse eller projektering og udførelse af bygge- og anlægsarbejder og for tildeling af ordren.</p><p class=\"Stk2\"><span class=\"StkNr\">Stk. 2.</span> Lovens afsnit I gælder for følgende udbydere:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Statslige, regionale og lokale myndigheder og offentligretlige organer,</p><p class=\"Liste1\"><span class=\"Liste1Nr\">2)</span> andre udbydere, når de udbyder bygge- og anlægsarbejder, som modtager offentlig støtte, herunder garantier, og</p><p class=\"Liste1\"><span class=\"Liste1Nr\">3)</span> tilbudsgivere, når de indhenter tilbud hos underentreprenører til brug for udførelse af en bygge- og anlægsopgave omfattet af lovens afsnit I for en bygherre omfattet af nr. 1 eller 2.</p></div></p><p class=\"Stk2\"><span class=\"StkNr\">Stk. 3.</span> Bortset fra § 3, stk. 2, og § 7 gælder lovens afsnit I dog ikke udbud, der er omfattet af</p><p class=\"Tekst2\"><div><p class=\"Liste1\"><span class=\"Liste1Nr\">1)</span> udbudsdirektivet, herunder reglerne for delarbejder omfattet af direktivets artikel 9, stk. 5 a,</p><p class=\"Liste1\"><span class=\"Liste1Nr\">2)</span> forsyningsvirksomhedsdirektivet, herunder reglerne for delarbejder omfattet af direktivets artikel 17, stk. 6 a, eller</p><p class=\"Liste1\"><span class=\"Liste1Nr\">3)</span> lov nr. 378 af 14. juni 1995 om kommuners og amtskommuners udførelse af opgaver for andre offentlige myndigheder med senere ændringer eller regler udstedt med hjemmel heri.</p></div></p><p class=\"Stk2\"><span class=\"StkNr\">Stk. 4.</span> Reglerne i afsnit I om fremgangsmåden ved indhentning af tilbud og ved tildeling af ordren finder endvidere anvendelse, når en udbyder, der ikke er omfattet af stk. 3, klart tilkendegiver, at loven eller nærmere angivne regler heri vil blive anvendt som grundlag for tildeling af en ordre om et bygge- og anlægsarbejde.</p><p class=\"Stk2\"><span class=\"StkNr\">Stk. 5.</span> Ved »bygge- og anlægsarbejder« forstås i overensstemmelse med udbudsdirektivet og forsyningsvirksomhedsdirektivet resultatet af et sæt bygge- og anlægsaktiviteter bestemt til i sig selv at udfylde en økonomisk eller teknisk funktion. Ved »udbudsdirektivet« forstås Europa-Parlamentets og Rådets direktiv nr. 2004/18/EF om samordning af fremgangsmåderne ved indgåelse af offentlige vareindkøbskontrakter, offentlige tjenesteydelseskontrakter og offentlige bygge- og anlægskontrakter. Ved »forsyningsvirksomhedsdirektivet« forstås Europa-Parlamentets og Rådets direktiv 2004/17/EF om samordning af fremgangsmåderne ved indgåelse af kontrakter inden for vand- og energiforsyning, transport samt posttjenester. Begrebet »offentligretlige organer« forstås i overensstemmelse med definitionen heraf i udbudsdirektivet og forsyningsvirksomhedsdirektivet.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Generelle principper for tilbudsindhentning</p><p class=\"ParagrafGruppeOverskrift\">Konkurrence og ligebehandling</p><p class=\"Paragraf\"><span class=\"ParagrafNr\">§ 2.</span> Tilbud på udførelse eller projektering og udførelse af bygge- og anlægsarbejder omfattet af denne lov indhentes ved offentlig eller begrænset licitation eller ved underhåndsbud.</p><p class=\"Stk2\"><span class=\"StkNr\">Stk. 2.</span> Udbyderen skal udnytte de muligheder, der findes for at skabe tilstrækkelig konkurrence.</p><p class=\"Stk2\"><span class=\"StkNr\">Stk. 3.</span> Det påhviler udbyderen ved tilrettelæggelsen og gennemførelsen af udbuddet og tildelingen af ordren at sørge for, at udvælgelsen af tilbudsgivere sker på grundlag af objektive, saglige og ikke diskriminerende kriterier, og at der ikke finder forskelsbehandling sted mellem tilbudsgiverne.</p><p class=\"ParagrafGruppeOverskrift\">Tilbudsfrister og vedståelsesfrister</p><p class=\"Paragraf\"><span class=\"ParagrafNr\">§ 3.</span> I udbudsbetingelserne skal angives fristen for modtagelse af tilbud. Fristen skal være lang nok til at give tilbudsgivere rimelig tid til at afgive tilbud.</p><p class=\"Stk2\"><span class=\"StkNr\">Stk. 2.</span> Der gælder en vedståelsesfrist på 40 arbejdsdage, medmindre andet er angivet i udbudsmaterialet.</p><p class=\"Stk2\"><span class=\"StkNr\">Stk. 3.</span> Ved forhandlinger af licitationsbud efter § 11 gælder, at uanset vedståelsesfristen efter stk. 2 frigøres en tilbudsgiver, der ikke indbydes til forhandlinger eller fravælges i løbet af forhandlingerne, fra sit tilbud, så snart vedkommende beslutning er meddelt tilbudsgiveren.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Fremgangsmåden ved en licitation</p><p class=\"ParagrafGruppeOverskrift\">Definitioner</p><p class=\"Paragraf\"><span class=\"ParagrafNr\">§ 4.</span> Ved licitation forstås i denne lov, at en opgave udbydes således, at flere opfordres til inden samme bestemte tidspunkt og på samme udbudsgrundlag eller ud fra fælles mindstekrav at give bindende tilbud eller at give tilbud om at indgå i et forpligtende samarbejde om en bygge- og anlægsopgave. Ved opfordringen tilkendegives, at der er tale om en licitation.</p><p class=\"Stk2\"><span class=\"StkNr\">Stk. 2.</span> Ved offentlig licitation rettes opfordring til at byde til en ubestemt kreds ved annonce i pressen eller i elektroniske medier.</p><p class=\"Stk2\"><span class=\"StkNr\">Stk. 3.</span> Ved begrænset licitation rettes opfordringen til at byde direkte og alene til dem, fra hvem tilbud ønskes.</p><p class=\"ParagrafGruppeOverskrift\">Tilbuddets form</p><p class=\"Paragraf\"><span class=\"ParagrafNr\">§ 5.</span> Tilbud ved en licitation skal være skriftlige. Tilbud kan afgives elektronisk, medmindre udbyderen på forhånd har udelukket dette. Udbyderen kan bestemme, at tilbud skal afgives i elektronisk form.</p><p class=\"ParagrafGruppeOverskrift\">Tilrettelæggelse af offentlig og begrænset licitation</p><p class=\"Paragraf\"><span class=\"ParagrafNr\">§ 6.</span> Hvis udbyderen ved en offentlig licitation kræver oplysninger vedrørende teknisk og økonomisk formåen, som tilbudsgiver skal dokumentere at råde over for at kunne få sit bud taget i betragtning, skal karakteren af disse oplysninger og dokumentationen herfor være angivet i annoncen. I annoncen angives tillige, om opgaven vil blive tildelt efter kriteriet laveste pris eller efter kriteriet det økonomisk mest fordelagtige bud.</p><p class=\"Stk2\"><span class=\"StkNr\">Stk. 2.</span> Ved begrænset licitation kan udbyderen gennemføre en prækvalifikationsrunde ved at indkalde mulige tilbudsgivere ved offentliggørelse af en udbudsannonce i pressen eller i elektroniske medier. I udbudsannoncen skal angives</p><p class=\"Tekst2\"><div><p class=\"Liste1\"><span class=\"Liste1Nr\">1)</span> en frist på mindst 15 arbejdsdage til at anmelde interesse i at deltage,</p><p class=\"Liste1\"><span class=\"Liste1Nr\">2)</span> karakteren af de oplysninger vedrørende økonomisk og teknisk formåen, som skal dokumenteres for at kunne blive prækvalificeret, og dokumentationen herfor,</p><p class=\"Liste1\"><span class=\"Liste1Nr\">3)</span> om opgaven vil blive tildelt efter kriteriet laveste pris eller efter kriteriet det økonomisk mest fordelagtige bud, og</p><p class=\"Liste1\"><span class=\"Liste1Nr\">4)</span> hvor mange bydende der maksimalt vil blive opfordret til at afgive tilbud.</p></div></p><p class=\"Stk2\"><span class=\"StkNr\">Stk. 3.</span> Ved indbydelse til en begrænset licitation uden forudgående prækvalifikation skal udbyderen oplyse, hvor mange bydende der maksimalt vil blive opfordret til at afgive tilbud. Det skal af indbydelsen fremgå, om opgaven vil blive tildelt efter kriteriet laveste pris eller efter kriteriet økonomisk mest fordelagtige bud. For udbydere omfattet af § 1, stk. 2, nr. 1 og 2, gælder, at medmindre kun bestemte virksomheder har praktisk mulighed for at udføre arbejdet, skal mindst en af de indbudte være fra områder uden for lokalområdet, og udbyderen kan ikke ved hvert udbud indbyde den samme kreds af virksomheder. Økonomi- og erhvervsministeren kan fastsætte regler, der begrænser adgangen til at anvende begrænset licitation uden forudgående prækvalifikation.</p><p class=\"ParagrafGruppeOverskrift\">Adgangen til at være til stede ved åbningen af licitationsbuddene</p><p class=\"Paragraf\"><span class=\"ParagrafNr\">§ 7.</span> Ved en licitation åbnes tilbuddene på licitationsstedet på et forud fastsat tidspunkt. De bydende er berettiget til at være til stede ved åbningen af tilbuddene og til at blive bekendt med budsummer og eventuelle forbehold.</p><p class=\"ParagrafGruppeOverskrift\">Tildelingskriterier</p><p class=\"Paragraf\"><span class=\"ParagrafNr\">§ 8.</span> Medmindre udbyderen annullerer licitationen, skal ordren tildeles efter følgende kriterier:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Den laveste pris eller</p><p class=\"Liste1\"><span class=\"Liste1Nr\">2)</span> det økonomisk mest fordelagtige bud under hensyntagen til forskellige kriterier, som varierer efter den pågældende kontrakt, f.eks. kvalitet, pris, byggetid, driftsomkostninger, rentabilitet, teknisk værdi, påvirkning af miljøet, arkitektur og funktion.</p></div></p><p class=\"Stk2\"><span class=\"StkNr\">Stk. 2.</span> Det skal i udbudsbetingelserne anføres, hvilket tildelingskriterium der skal anvendes. Ved tildelingskriteriet det økonomisk mest fordelagtige bud anføres så vidt muligt, hvordan udbyderen relativt vil vægte de kriterier, der er valgt. Denne vægtning kan angives ved fastsættelse af en ramme med et passende maksimalt udsving. Hvis der ikke kan foretages en vægtning, angiver udbyderen kriteriernes prioriterede rækkefølge med det vigtigste først.</p><p class=\"Stk2\"><span class=\"StkNr\">Stk. 3.</span> Udbyderen kan forkaste et tilbud, såfremt det findes overvejende sandsynligt, at den bydende er ude af stand til at gennemføre arbejdet i tilfredsstillende kvalitet, på hensigtsmæssig og forsvarlig måde og i rette tid.</p><p class=\"ParagrafGruppeOverskrift\">Alternative bud</p><p class=\"Paragraf\"><span class=\"ParagrafNr\">§ 9.</span> Udbyderen kan tage hensyn til alternative bud fra bydende, såfremt disse alternative bud opfylder de mindstekrav, som fremgår af udbudsbetingelserne.</p><p class=\"Stk2\"><span class=\"StkNr\">Stk. 2.</span> Udbyderen kan i udbudsbetingelserne anføre, at alternative bud ikke kan modtages.</p><p class=\"ParagrafGruppeOverskrift\">Forhandlinger</p><p class=\"Paragraf\"><span class=\"ParagrafNr\">§ 10.</span> Når kriteriet for tildeling af ordren er laveste pris, kan udbyderen kun forhandle med lavestbydende.</p><p class=\"Paragraf\"><span class=\"ParagrafNr\">§ 11.</span> Når kriteriet for tildeling af ordren er det økonomisk mest fordelagtige bud, kan udbyderen forhandle med tre tilbudsgivere eller færre, som ved licitationen har afgivet de økonomisk mest fordelagtige tilbud bedømt ud fra de vægtede eller prioriterede underkriterier, medmindre der i udbudsbetingelserne er givet afkald herpå.</p><p class=\"Stk2\"><span class=\"StkNr\">Stk. 2.</span> Når udbyderen vælger at forhandle, skal det senest ved forhandlingernes påbegyndelse over for de udvalgte tilbudsgivere, som udbyderen forbeholder sig at forhandle med, tilkendegives, hvilken procedure der vil blive fulgt, hvis dette ikke fremgår af udbudsbetingelserne.</p><p class=\"Stk2\"><span class=\"StkNr\">Stk. 3.</span> Under forhandlingerne skal udbyderen sikre, at alle tilbudsgivere behandles ens. Navnlig må udbyderen ikke udøve forskelsbehandling ved at give oplysninger, som kan stille nogle tilbudsgivere bedre end andre. Udbyderen må under forhandlingerne alene give oplysninger til en tilbudsgiver om andre tilbudsgiveres løsninger eller priser, i det omfang sådanne oplysninger allerede er gjort offentligt tilgængelige i henhold til § 7.</p><p class=\"Stk2\"><span class=\"StkNr\">Stk. 4.</span> Forhandlingerne må ikke føre til, at opgavens karakter ændres væsentligt, eller til, at tildelingskriterierne, herunder den vægtning eller prioritering, der er lagt til grund ved udvælgelsen af forhandlingspartnere efter stk. 1, ændres.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Underhåndsbud</p><p class=\"Paragraf\"><span class=\"ParagrafNr\">§ 12.</span> Tilbud, der ikke indhentes ved en licitation eller på grundlag af en rammeaftale, er underhåndsbud<span class=\"Italic\">.</span></p><p class=\"Stk2\"><span class=\"StkNr\">Stk. 2.</span> Udbyderen kan på samme arbejde indhente indtil tre underhåndsbud. Dog kan der indhentes et fjerde underhåndsbud, hvis udbyderen i opfordringerne til at afgive bud har forbeholdt sig denne mulighed og det fjerde tilbud indhentes fra en tilbudsgiver uden for det lokale område.</p><p class=\"Stk2\"><span class=\"StkNr\">Stk. 3.</span> Udbydere omfattet af § 1, stk. 2, nr. 1 og 2, kan ikke indhente underhåndsbud på bygge- og anlægsarbejder med en samlet anslået værdi af arbejdet eksklusive moms på mere end 3 mio. kr., medmindre</p><p class=\"Tekst2\"><div><p class=\"Liste1\"><span class=\"Liste1Nr\">1)</span> der er tale om delarbejder, hvis anslåede værdi eksklusive moms er 500.000 kr. eller derunder, og den samlede værdi af disse delarbejder ikke overstiger 20 pct. af de samlede arbejders værdi,</p><p class=\"Liste1\"><span class=\"Liste1Nr\">2)</span> bygge- og anlægsarbejdets omfang, kvalitet eller tidsforløb kun med stor vanskelighed kan fastlægges i et udbudsgrundlag såsom visse forsøgs-, forsknings- og udviklingsarbejder eller restaurerings-, reparations- og ombygningsarbejder eller arbejdet af tvingende sikkerhedsmæssige grunde ikke kan udsættes,</p><p class=\"Liste1\"><span class=\"Liste1Nr\">3)</span> der ikke ved licitation er indkommet et egnet eller forskriftsmæssigt bud eller der ikke er modtaget nogen ansøgninger, forudsat at de oprindelige udbudsbetingelser ikke ændres væsentligt,</p><p class=\"Liste1\"><span class=\"Liste1Nr\">4)</span> kun en bestemt virksomhed kan udføre arbejdet eller</p><p class=\"Liste1\"><span class=\"Liste1Nr\">5)</span> bygge- og anlægsarbejdet supplerer et arbejde, der har været udbudt i licitation, og arbejdet på grund af uforudsete forhold er blevet nødvendigt for fuldførelse af det udbudte arbejde og ordren tildeles den virksomhed, der udfører det oprindelige arbejde, medmindre udbyderen kan påvise særlige forhold, der begrunder, at udbyderen kan lade andre udføre arbejdet.</p></div></p><p class=\"Stk2\"><span class=\"StkNr\">Stk. 4.</span> Når den samlede, anslåede værdi eksklusive moms af et bygge- og anlægsarbejde overstiger 300.000 kr., skal udbydere omfattet af § 1, stk. 2, nr. 1 og 2, indhente mindst to underhåndsbud. Disse udbydere kan ikke ved hvert udbud indbyde den samme kreds af virksomheder.</p><p class=\"Stk2\"><span class=\"StkNr\">Stk. 5.</span> Udbyderen skal ved indhentning af underhåndsbud give meddelelse om, hvorvidt tildeling af ordren vil ske på grundlag af kriteriet laveste pris eller kriteriet det økonomisk mest fordelagtige tilbud.</p><p class=\"Stk2\"><span class=\"StkNr\">Stk. 6.</span> Udbyderen kan forkaste et tilbud, såfremt det findes overvejende sandsynligt, at den bydende er ude af stand til at gennemføre arbejdet i tilfredsstillende kvalitet, på hensigtsmæssig og forsvarlig måde og i rette tid.</p><p class=\"Stk2\"><span class=\"StkNr\">Stk. 7.</span> Økonomi- og erhvervsministeren kan undtage bestemte kategorier af udbydere fra reglerne i stk. 2 og 3.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Rammeaftaler</p><p class=\"Paragraf\"><span class=\"ParagrafNr\">§ 13.</span> Ved rammeaftaler forstås aftaler, der er indgået i overensstemmelse med denne lovs regler, om betingelserne, f.eks. med hensyn til kvalitet, pris og mængde eller omfang, for en mulig udførelse af bygge- og anlægsarbejder af samme karakter i løbet af en given periode.</p><p class=\"Stk2\"><span class=\"StkNr\">Stk. 2.</span> En rammeaftale har kun virkning i forholdet mellem de direkte parter i aftalen. En rammeaftale kan kun indgås mellem én udbyder og én virksomhed. Udbyderen kan om nødvendigt anmode virksomheden om at komplettere sit tilbud til brug for kontraktindgåelsen. Dette må dog ikke medføre væsentlige ændringer i aftalevilkårene.</p><p class=\"Stk2\"><span class=\"StkNr\">Stk. 3.</span> En rammeaftale må højst gælde for en periode på 4 år.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Meddelelse til ansøgere og tilbudsgivere</p><p class=\"Paragraf\"><span class=\"ParagrafNr\">§ 14.</span> Udbyderen underretter hurtigst muligt alle tilbudsgivere, der har afgivet et licitationsbud eller et underhåndsbud, om, hvilken afgørelse der er truffet med hensyn til ordretildelingen, herunder i givet fald begrundelsen for at annullere en licitation eller indhente underhåndsbud.</p><p class=\"Stk2\"><span class=\"StkNr\">Stk. 2.</span> Ved begrænset licitation med prækvalifikation underretter udbyderen hurtigst muligt ansøgere om, hvorvidt de er blevet prækvalificeret. Efter anmodning underretter udbyderen endvidere en forbigået ansøger om begrundelsen for, at ansøgningen er blevet forkastet.</p><p class=\"Stk2\"><span class=\"StkNr\">Stk. 3.</span> Udbyderen underretter efter anmodning berørte tilbudsgivere om begrundelsen for at forkaste tilbuddet, jf. § 8, stk. 3, og § 12, stk. 6, såfremt en sådan begrundelse ikke allerede er givet i medfør af § 15, stk. 2.</p><p class=\"Paragraf\"><span class=\"ParagrafNr\">§ 15.</span> Når kriteriet er det økonomisk mest fordelagtige bud, gælder endvidere reglerne i stk. 2-4.</p><p class=\"Stk2\"><span class=\"StkNr\">Stk. 2.</span> Senest samtidig med, at der indledes forhandlinger efter § 11, underretter udbyderen berørte tilbudsgivere om en beslutning om ikke at indbyde dem til forhandlingerne og en begrundelse herfor.</p><p class=\"Stk2\"><span class=\"StkNr\">Stk. 3.</span> Efter afslutningen på forhandlinger efter § 11 underretter udbyderen hurtigst muligt tilbudsgivere, som udbyderen har forbeholdt sig at forhandle med, om det antagne tilbuds egenskaber og relative fordele.</p><p class=\"Stk2\"><span class=\"StkNr\">Stk. 4.</span> Hvis der ikke har været forhandlinger efter § 11, eller hvis tilbuddene er indhentet ved underhåndsbud, underretter udbyderen efter anmodning tilbudsgivere, som har overholdt udbudsbetingelserne, om det antagne tilbuds egenskaber og relative fordele.</p><p class=\"Afsnit\"><a name=\"AfsAfsnit_could_not_be_converted_2\">Afsnit II </a></p><p class=\"AfsnitOverskrift\">Vare- og tjenesteydelseskontrakter</p><p class=\"Kapitel\"><a name=\"Kap6a\">Kapitel 6 a </a></p><p class=\"KapitelOverskrift2\">Anvendelsesområde</p><p class=\"Paragraf\"><span class=\"ParagrafNr\">§ 15 a.</span> Dette afsnit gælder for indhentning af tilbud og tildeling af ordrer på</p><p class=\"Tekst2\"><div><p class=\"Liste1\"><span class=\"Liste1Nr\">1)</span> offentlige vareindkøbskontrakter, hvis værdi overstiger 500.000 kr., men er mindre end de aktuelle tærskelværdier i udbudsdirektivet, jf. § 15 b, nr. 5,</p><p class=\"Liste1\"><span class=\"Liste1Nr\">2)</span> offentlige tjenesteydelseskontrakter omfattet af udbudsdirektivets bilag II A såsom kontrakter om vedligeholdelse og reparation, landtransport, regnskab, revision og bogholderi, markeds- og opinionsundersøgelser m.v., hvis værdi overstiger 500.000 kr., men er mindre end de aktuelle tærskelværdier i udbudsdirektivet, jf. § 15 b, nr. 5, og</p><p class=\"Liste1\"><span class=\"Liste1Nr\">3)</span> offentlige tjenesteydelseskontrakter omfattet af udbudsdirektivets bilag II B såsom kontrakter om hotel- og restaurationsvirksomhed, jernbanetransport, sundheds- og socialvæsen, undervisning og erhvervsuddannelse m.v., hvis værdi overstiger 500.000 kr.</p></div></p><p class=\"Stk2\"><span class=\"StkNr\">Stk. 2.</span> Dette afsnit gælder for statslige, regionale og lokale myndigheder og offentligretlige organer. Afsnittet gælder dog ikke, når kontrakten indgås til brug for virksomhed omfattet af forsyningsvirksomhedsdirektivet.</p><p class=\"Stk2\"><span class=\"StkNr\">Stk. 3.</span> Dette afsnit gælder ikke for de særlige kontrakter, som er undtaget fra udbudsdirektivet i medfør af direktivets afsnit II, kapitel II, afdeling 3, eller for delkontrakter, som er undtaget fra udbudsdirektivet i medfør af direktivets artikel 9, stk. 5 a og b.</p><p class=\"Paragraf\"><span class=\"ParagrafNr\">§ 15 b.</span> I dette afsnit forstås ved:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Udbudsdirektivet:Europa-Parlamentets og Rådets direktiv 2004/18/EF om samordning af fremgangsmåderne ved indgåelse af offentlige vareindkøbskontrakter, offentlige tjenesteydelseskontrakter og offentlige bygge- og anlægskontrakter.</p><p class=\"Liste1\"><span class=\"Liste1Nr\">2)</span> Forsyningsvirksomhedsdirektivet:Europa-Parlamentets og Rådets direktiv 2004/17/EF om samordning af fremgangsmåderne ved indgåelse af kontrakter inden for vand- og energiforsyning, transport samt posttjenester.</p><p class=\"Liste1\"><span class=\"Liste1Nr\">3)</span> Offentlige vareindkøbskontrakter:Kontrakter om køb, leasing og leje med eller uden forkøbsret af varer som defineret i udbudsdirektivet.</p><p class=\"Liste1\"><span class=\"Liste1Nr\">4)</span> Offentlige tjenesteydelseskontrakter:Kontrakter som defineret i udbudsdirektivet og i bilag II hertil.</p><p class=\"Liste1\"><span class=\"Liste1Nr\">5)</span> Tærskelværdier:De beløbsgrænser, som angiver, hvornår udbudsdirektivet finder anvendelse.</p><p class=\"Liste1\"><span class=\"Liste1Nr\">6)</span> Offentligretlige organer:Organer som defineret i udbudsdirektivet og bilag III hertil.</p></div></p><p class=\"ParagrafGruppeOverskrift\">Annonceringspligt</p><p class=\"Paragraf\"><span class=\"ParagrafNr\">§ 15 c.</span> Forud for indhentning af tilbud og tildeling af ordrer på vare- og tjenesteydelseskontrakter omfattet af § 15 a skal en udbyder offentliggøre en annonce i pressen eller i et elektronisk medie.</p><p class=\"Stk2\"><span class=\"StkNr\">Stk. 2.</span> Annonceringspligten gælder ikke de tilfælde, der fremgår af udbudsdirektivets artikel 31.</p><p class=\"Stk2\"><span class=\"StkNr\">Stk. 3.</span> Annonceringspligten kan fraviges, i det omfang det er nødvendigt til beskyttelse af væsentlige hensyn til offentlige interesser, hvor fortrolighed efter kontraktens særlige karakter er påkrævet.</p><p class=\"Stk2\"><span class=\"StkNr\">Stk. 4.</span> Annoncen skal mindst indeholde følgende oplysninger:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Beskrivelse af opgaven.</p><p class=\"Liste1\"><span class=\"Liste1Nr\">2)</span> Kontaktoplysninger.</p><p class=\"Liste1\"><span class=\"Liste1Nr\">3)</span> Frist for modtagelse af tilbud eller anmodninger om deltagelse.</p><p class=\"Liste1\"><span class=\"Liste1Nr\">4)</span> Adresse for modtagelse af tilbud eller anmodninger om deltagelse.</p><p class=\"Liste1\"><span class=\"Liste1Nr\">5)</span> Kriterier for tildeling af opgaven.</p></div></p><p class=\"Stk2\"><span class=\"StkNr\">Stk. 5.</span> Økonomi- og erhvervsministeren kan fastsætte regler om, at annoncering skal ske i et særligt elektronisk medie.</p><p class=\"ParagrafGruppeOverskrift\">Procedure og underretning</p><p class=\"Paragraf\"><span class=\"ParagrafNr\">§ 15 d.</span> Ved tilrettelæggelsen og gennemførelsen af proceduren skal udbyderen sørge for, at udvælgelsen af tilbudsgivere sker på grundlag af objektive, saglige og ikke diskriminerende kriterier, og at der ikke finder forskelsbehandling sted mellem tilbudsgiverne.</p><p class=\"Stk2\"><span class=\"StkNr\">Stk. 2.</span> Udbyderen underretter hurtigst muligt alle tilbudsgivere, der har afgivet et bud, om, hvilken afgørelse der er truffet med hensyn til ordretildelingen, herunder i givet fald begrundelsen for at annullere proceduren. Efter anmodning underretter udbyderen tilbudsgiverne om begrundelsen for at forkaste tilbuddet.</p><p class=\"Afsnit\"><a name=\"Afs3\">Afsnit III</a></p><p class=\"AfsnitOverskrift\">Klage og ikrafttræden m.v.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Klagemuligheder ved bygge- og anlægs-, vare- og tjenesteydelseskontrakter</p><p class=\"Paragraf\"><span class=\"ParagrafNr\">§ 16.</span> Enhver, der har en retlig interesse heri eller i øvrigt er tillagt klageadgang efter lov om Klagenævnet for Udbud, kan indbringe spørgsmål om overtrædelse af bestemmelser i nærværende lov og regler udstedt i medfør heraf for Klagenævnet for Udbud.</p><p class=\"Kapitel\"><a name=\"Kap8\">Kapitel 8</a></p><p class=\"KapitelOverskrift2\">Ikrafttræden m.v.</p><p class=\"Paragraf\"><span class=\"ParagrafNr\">§ 17.</span> Loven træder i kraft den 1. september 2005 og har virkning for opgaver, der udbydes fra dette tidspunkt.</p><p class=\"Stk2\"><span class=\"StkNr\">Stk. 2.</span> Samtidig ophæves lov nr. 450 af 7. juni 2001 om indhentning af tilbud i bygge- og anlægssektoren.</p><p class=\"Paragraf\"><span class=\"ParagrafNr\">§ 18.</span> Loven gælder ikke for Færøerne og Grønland.</p><hr class=\"IKraftStreg\" /><p class=\"Tekst2\"><div>Lov nr. 572 af 6. juni 2007, der blandt andet indsætter Afsnit II, indeholder følgende ikrafttrædelsesbestemmelse:</div></p><p class=\"CentreretParagraf\">§ 5</p><p class=\"Stk2\"><span class=\"StkNr\" /> Loven træder i kraft den 1. juli 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Økonomi- og Erhvervsministeriet, den 7. december 2007</I></P><P CLASS=SIGN1 ALIGN=\"CENTER\">Bendt Bendtsen</P><P CLASS=SIGN2 ALIGN=\"RIGHT\">/ Kim Sparlund</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Tilbudsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "A20070141029"
        },
        {
            "displayName": "Entydig dokumentidentifikation",
            "displayValue": "AU003090"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1410"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "07/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Konkurrencestyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Konkurrencestyrelsen, j.nr. 4/0404-0200-0002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}