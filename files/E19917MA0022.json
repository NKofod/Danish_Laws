{
    "id": 118136,
    "title": "MOMSVEJL., AFGØRELSER 1991   1336 TSS. KONCERNER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20061 af 01/01/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1336 TSS. Koncerner </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Der har overfor styrelsen været rejst spørgsmål om den momsmæssige  \r\n\r\n behandling af ydelser, der afsættes af 100% ejede datter-/søsterselskaber til  \r\n\r\n andre 100% ejede selskaber i nogle koncerner inden for den finansielle  \r\n\r\n sektor. <BR>  \r\n\r\n</P>  \r\n\r\n<P>Det var oplyst, at koncernerne påtænkte at udskille enkelte afdelinger i  \r\n\r\n særskilte selskaber, fx et reklameselskab og et edb-selskab, som skulle  \r\n\r\n servicere koncernen. I mindre omfang kunne der være tale om afsætning fra  \r\n\r\n koncernen fx fra et tilhørende ejendomsmæglerselskab. Det blev endvidere  \r\n\r\n oplyst, at de udskilte selskaber skulle drives på almindelige  \r\n\r\n forretningsmæssige vilkår, og at udskillelsen ville give styringsmæssige  \r\n\r\n fordele. Der ville endvidere være tale om økonomiske fordele såfremt  \r\n\r\n afsætningen internt i koncernen kunne ske momsfrit. <BR>  \r\n\r\n</P>  \r\n\r\n<P>De involverede selskaber opfyldte ikke betingelserne for  \r\n\r\n fællesregistrering, jf. momslovens § 5, stk. 3. <BR>  \r\n\r\n</P>  \r\n\r\n<P>Styrelsen overvejede i forbindelse med sagernes behandling spørgsmålet om,  \r\n\r\n hvorvidt en koncern bestående af 100% ejede selskaber, der i økonomisk  \r\n\r\n sammenhæng udgør &eacute;n enhed, i relation til momsloven kan anses for  \r\n\r\n &eacute;n enhed med den virkning, at der kan ske momsfri afsætning mellem  \r\n\r\n selskaberne af i øvrigt objektivt moms-pligtige ydelser. I samme forbindelse  \r\n\r\n har man overvejet, om en sådan afsætning kan anses for erhvervsmæssig. <BR>  \r\n\r\n</P>  \r\n\r\n<P>Styrelsen fandt, at et selskabs interne afsætning i en koncern må  \r\n\r\n karakteriseres som erhvervsmæssig omsætning, jf. momslovens § 1, og at et  \r\n\r\n selskab, der er en selvstændig juridisk enhed, og som driver erhvervsmæssig  \r\n\r\n virksomhed, må anses for at drive selvstændig erhvervsvirksomhed, jf.  \r\n\r\n momslovens § 3. <BR>  \r\n\r\n</P>  \r\n\r\n<P>Endvidere vil en koncernbetragtning efter styrelsens opfattelse tillige  \r\n\r\n forudsætte en solidarisk hæftelse mellem de involverede selskaber for så vidt  \r\n\r\n angår den momspligtige afsætning, der - omend i mindre omfang - sker ud af  \r\n\r\n koncernen. En sådan solidarisk hæftelse er det ikke muligt at gøre gældende  \r\n\r\n efter momslovens § 24. Tilsvarende betragtninger gør sig gældende med hensyn  \r\n\r\n til straffebestemmelserne i lovens § 35, stk. 4. <BR>  \r\n\r\n</P>  \r\n\r\n<P>Styrelsen traf derfor afgørelse om, at der skal betales moms efter de  \r\n\r\n almindelige regler, når der mellem 100% ejede selskaber afsættes momspligtige  \r\n\r\n ydelser. <BR>  \r\n\r\n</P>  \r\n\r\n<P>Afgørelsen indebærer, at der også bliver tale om  \r\n\r\n &quot;afsmitnings-moms&quot; for blandt andet edb-ydelser, der både afsættes  \r\n\r\n ud af koncernen og som tages i anvendelse af fx den bank, der leverer  \r\n\r\n ydelserne i og udenfor koncernen. <BR>  \r\n\r\n</P>  \r\n\r\n<P>Skatteministeriet, Departementet, har dog meddelt, at en ændring af  \r\n\r\n &quot;afsmitningsreglen&quot; i momslovens § 11, stk. 1, er på ministeriets  \r\n\r\n lovprogram for 1991/92, og at det er hensigten at foreslå reglen ophævet fra  \r\n\r\n 1. januar 1991 for tjenesteydelser, bl.a. i relation til den finansielle  \r\n\r\n sektor. <BR>  \r\n\r\n</P>  \r\n\r\n<P>Forudsat at lovændringen vedtages, vil en mindre ekstern afsætning således  \r\n\r\n ikke få afsmittende virkning for koncernernes interne anvendelse af fx  \r\n\r\n edb-ydelser. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19917MA0022"
        },
        {
            "displayName": "Entydig dokumentidentifikation",
            "displayValue": "AN007094"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}