{
    "id": 29443,
    "title": "Forlængelse af frist for tilmelding til AF i DK efter udløb af attest E 303 Tyskland",
    "documentTypeId": "240",
    "isSagsforlobPeriodValid": true,
    "shortName": "KEN nr 9181 af 22/03/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Medlemmet f&aring;r den 14. juni 2001 udstedt en attest E 303 til brug for  \r\n\r\n arbejdss&oslash;gning i Tyskland for perioden 6. juni - 29. august  \r\n\r\n 2001.<B><BR>  \r\n\r\n</B>  \r\n\r\n Medlemmet vender hjem den 29. august 2001 men tilmelder sig f&oslash;rst AF  \r\n\r\n den 30. august 2001.</P>  \r\n\r\n<P>Direktoratet fandt, at fristen for tilmelding til AF ikke kunne  \r\n\r\n forl&aelig;nges efter udl&oslash;bet af attesten. Direktoratet fandt det ikke  \r\n\r\n dokumenteret, at medlemmet skulle til ans&aelig;ttelsessamtale i umiddelbar  \r\n\r\n tilknytning til attestperiodens udl&oslash;b. Direktoratet fandt videre, at  \r\n\r\n der ikke havde v&aelig;ret undskyldelige/uforudsigelige omst&aelig;ndigheder  \r\n\r\n i umiddelbar tilknytning til attestperiodens udl&oslash;b.</P>  \r\n\r\n<P>Medlemmet mistede derfor retten til dagpenge fra den 30. august 2001.</P>  \r\n\r\n<P>Anken&aelig;vnet &aelig;ndrede direktoratets afg&oslash;relse.</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Forl&aelig;ngelse af frist for tilmelding til  \r\n\r\n AF i DK efter udl&oslash;b af<BR>  \r\n\r\n attest E 303   Tyskland</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P>Anken&aelig;vnet har behandlet Deres klage p&aring; m&oslash;de den 21.  \r\n\r\n marts 2002.</P>  \r\n\r\n<P>N&aelig;vnet traf denne </P>  \r\n\r\n<P ALIGN=\"CENTER\">A F G &Oslash; R E L S E</P>  \r\n\r\n<P>De kan f&aring; forl&aelig;nget fristen for tilmelding til AF efter  \r\n\r\n udl&oslash;bet af attestperioden den 29. august 2001. De mister derfor ikke  \r\n\r\n retten til dagpenge fra den 30. august 2001.</P>  \r\n\r\n<P>Efter ordlyden af Artikel 69 er der mulighed for at forl&aelig;nge fristen  \r\n\r\n for tilmelding til AF. Artikel 69 stiller ikke krav om, at konkrete  \r\n\r\n betingelser skal v&aelig;re opfyldt.</P>  \r\n\r\n<P>Anken&aelig;vnet har lagt til grund, at De havde en indledende telefonisk  \r\n\r\n ans&aelig;ttelsessamtale den 27. august 2001 med firmaet XXX, og at De  \r\n\r\n efterf&oslash;lgende blev bedt om at sende Deres eksamenspapirer mv. p&aring;  \r\n\r\n tysk. Anken&aelig;vnet har noteret sig, at firmaet ved brev af 26. september  \r\n\r\n 2001 bekr&aelig;fter modtagelsen af Deres papirer. </P>  \r\n\r\n<P>Anken&aelig;vnet finder p&aring; denne baggrund, at De har dokumenteret,  \r\n\r\n at De var i gang med et ans&aelig;ttelsesforl&oslash;b i umiddelbar  \r\n\r\n tilknytning til attestperiodens udl&oslash;b.</P>  \r\n\r\n<P>Anken&aelig;vnet har lagt v&aelig;gt p&aring;, at De kontaktede AF med  \r\n\r\n oplysningen om ans&aelig;ttelsesforl&oslash;bet i Tyskland og fors&oslash;gte  \r\n\r\n at n&aring; hjem den 29. august 2001. Anken&aelig;vnet har videre lagt  \r\n\r\n v&aelig;gt p&aring;, at De tilmeldte Dem AF den 30. august 2001.</P>  \r\n\r\n<P>Anken&aelig;vnet henviser til Artikel 69, stk. 2, i Forordning nr. 1408/71  \r\n\r\n af 14. juni 1971 om anvendelse af de sociale sikringsordninger p&aring;  \r\n\r\n arbejdstagere, selvst&aelig;ndige erhvervsdrivende og deres familiemedlemmer,  \r\n\r\n der flytter inden for F&aelig;lleskabet.</P>  \r\n\r\n<P>Anken&aelig;vnet &aelig;ndrer s&aring;ledes direktoratets afg&oslash;relse  \r\n\r\n af 21. september 2001.</P>  \r\n\r\n<P ALIGN=\"CENTER\">P&aring; anken&aelig;vnets vegne</P>  \r\n\r\n<P ALIGN=\"CENTER\">XXX</P>  \r\n\r\n<P ALIGN=\"CENTER\">XX</P>  \r\n\r\n<P>De kan l&aelig;se om afg&oslash;relsens faktiske og retlige grundlag  \r\n\r\n p&aring; de f&oslash;lgende sider.</P>  \r\n\r\n<P>Kopi til:</P>  \r\n\r\n<P>XXX</P>  \r\n\r\n<P>XXX</P>  \r\n\r\n<B><U><P>1. Sagsforl&oslash;b</P>  \r\n\r\n</B>  \r\n\r\n</U><P>Arbejdsdirektoratet fremstillede sagen p&aring; denne m&aring;de:</P>  \r\n\r\n<P>\"Vi udstedte den 14. juni 2001 en attest E 303 til Dem fra den 6. juni  \r\n\r\n 2001 til den 29. august 2001 til brug under arbejdss&oslash;gning i Tyskland.  \r\n\r\n</P>  \r\n\r\n<P>De har i Deres brev af 30. august 2001 oplyst f&oslash;lgende:</P>  \r\n\r\n<I><P>\"Undertegnede skulle have haft m&oslash;dt op p&aring;  \r\n\r\n arbejdsformidlingen samt XX den 29. august 2001, men n&aring;ede kun at  \r\n\r\n henvende mig pr. telefon til hhv. AF (XXX) samt XXX XXX p&aring; grund af  \r\n\r\n f&oslash;lgende:</P>  \r\n\r\n<P>Jeg havde bestilt togbillet til Tyskland (XXX (mellem XXX og XXX) til  \r\n\r\n Danmark, men pga. en telefonsamtale den 27. august kl. 16.15 fra XXX, hvor  \r\n\r\n jeg bl.a. havde s&oslash;gt job, blev jeg n&oslash;dt til at overs&aelig;tte  \r\n\r\n alle mine papirer, herunder eksamens, - udtalelser samt diplomer, til tysk,  \r\n\r\n dette havde de ikke kr&aelig;vet tidligere, hvor det havde v&aelig;ret  \r\n\r\n tilstr&aelig;kkeligt p&aring; engelsk. Det bet&oslash;d, at jeg ikke kunne  \r\n\r\n komme af sted den 28. august 2001, hvor jeg havde bestilt togbillet, men  \r\n\r\n f&oslash;rst den 29. august 2001.\"</P>  \r\n\r\n</I>  \r\n\r\n<P>XXX Arbejdsformidlingen i XXX har den 11. september 2001 telefonisk  \r\n\r\n oplyst, at De er registreret som tilmeldt den 30. august 2001.</P>  \r\n\r\n<P>Herudover er det oplyst, at De kontaktede Arbejdsformidlingen meget  \r\n\r\n tidligt p&aring; dagen den 29. august 2001 telefonisk, hvor De forelagde  \r\n\r\n Deres situation. </P>  \r\n\r\n<P>Under samtalen meddelte De, at De godt kunne n&aring; at m&oslash;de frem  \r\n\r\n p&aring; Arbejdsformidlingen denne dag, men at De f&oslash;rst kunne n&aring;  \r\n\r\n at v&aelig;re der omkring kl. 17.00. De fik her besked p&aring;, at  \r\n\r\n Arbejdsformidlingen lukkede kl. 16.00, og at Arbejdsformidlingen ikke havde  \r\n\r\n mulighed for at holde &aring;bent og vente p&aring; Dem til kl. 17.00.</P>  \r\n\r\n<P>Det er videre oplyst, at De stod ved Arbejdsformidlingen i XXX den 30.  \r\n\r\n august 2001, da d&oslash;ren blev &aring;bnet. </P>  \r\n\r\n<P>De har den 17. september 2001 telefonisk oplyst f&oslash;lgende: </P><DIR>  \r\n\r\n<P><FONT FACE=\"Symbol\">&#183;</FONT>  \r\n\r\n  &#9;at De den 6. eller den 7. juli 2001 sendte en ans&oslash;gning til  \r\n\r\n flyselskabet XXX.</P>  \r\n\r\n<P><FONT FACE=\"Symbol\">&#183;</FONT>  \r\n\r\n  &#9;at De den 12. juli 2001 modtog en bekr&aelig;ftelse p&aring; Deres  \r\n\r\n ans&oslash;gning fra XXX med anmodning om yderligere oplysninger, herunder  \r\n\r\n eksamenspapirer mv. Disse papirer sendte De til firmaet i juli  \r\n\r\n m&aring;ned.</P>  \r\n\r\n<P><FONT FACE=\"Symbol\">&#183;</FONT>  \r\n\r\n  &#9;at XXX den 27. august 2001 kontaktede Dem telefonisk, hvor firmaet og De  \r\n\r\n havde en indledende ans&aelig;ttelsessamtale. Firmaet bad Dem her om at sende  \r\n\r\n Deres eksamenspapirer mv. i en tysk udgave. Firmaet oplyste Dem samtidig, at  \r\n\r\n De ville blive indkaldt til en test p&aring; et senere tidspunkt.</P>  \r\n\r\n<P><FONT FACE=\"Symbol\">&#183;</FONT>  \r\n\r\n  &#9;at De om aftenen den 28. august 2001 eller om morgenen den 29. august  \r\n\r\n 2001 sendte Deres eksamenspapirer mv. i en tysk udgave til firmaet.</P>  \r\n\r\n<P><FONT FACE=\"Symbol\">&#183;</FONT>  \r\n\r\n  &#9;at De endnu ikke har h&oslash;rt n&aelig;rmere fra XXX, men at dette  \r\n\r\n muligvis kan have noget at g&oslash;re med katastrofen i USA.</P></DIR>  \r\n\r\n<P>De blev s&aring;ledes ikke i Tyskland for at afvente svar p&aring;  \r\n\r\n udfaldet af denne og tidligere samtaler.</P>  \r\n\r\n<P>De har den 18. september 2001 sendt kopi af et brev fra XXX af 12. juli  \r\n\r\n 2001, hvori firmaet bekr&aelig;fter modtagelsen af Deres  \r\n\r\n ans&oslash;gning.</P>  \r\n\r\n<P>Videre har De vedlagt en kopi af Deres udaterede brev til XXX, hvori De  \r\n\r\n med henvisning til telefonsamtalen af 27. august 2001 sender Deres  \r\n\r\n eksamenspapirer mv.\"</P>  \r\n\r\n<P>Sekretariatet er enig i fremstillingen.</P>  \r\n\r\n<B><U><P>2. Arbejdsdirektoratets afg&oslash;relse</P>  \r\n\r\n</B>  \r\n\r\n</U><P>Direktoratet traf den 21. september 2001 denne afg&oslash;relse:</P>  \r\n\r\n<P>\"Vi kan ikke forl&aelig;nge fristen for tilmelding til Arbejdsformidlingen  \r\n\r\n i Danmark efter udl&oslash;bet af attest E 303. Vi henviser til forordning  \r\n\r\n (E&Oslash;F) nr. 1408/71, artikel 69, stk. 2.</P>  \r\n\r\n<B><P>Begrundelse</P>  \r\n\r\n</B>  \r\n\r\n<P>Hvis et medlem ikke vender tilbage til den kompetente stat inden  \r\n\r\n udl&oslash;bet af attesten, mister medlemmet enhver ret til ydelser efter  \r\n\r\n denne stats lovgivning, jf. artikel 69, stk. 2, i forordning (E&Oslash;F) nr.  \r\n\r\n 1408/71.</P>  \r\n\r\n<P>Direktoratet kan i s&aelig;rlige tilf&aelig;lde forl&aelig;nge fristen for  \r\n\r\n tilmelding til Arbejdsformidlingen i Danmark. </P>  \r\n\r\n<P>Fristen forl&aelig;nges bl.a. i tilf&aelig;lde af dokumenteret sygdom,  \r\n\r\n barselsorlov, uforudsigelige og undskyldelige omst&aelig;ndigheder eller  \r\n\r\n dokumenteret ans&aelig;ttelsessamtale i det andet E&Oslash;S-land, jf. § 15,  \r\n\r\n stk. 1, i direktoratets bekendtg&oslash;relse nr. 618 af 23. juli 1999 om  \r\n\r\n arbejdsl&oslash;shedsforsikring ved arbejde m.v. inden for E&Oslash;S og i  \r\n\r\n det &oslash;vrige udland (E&Oslash;S-bekendtg&oslash;relsen) med  \r\n\r\n tilh&oslash;rende vejledning.</P>  \r\n\r\n<P>Vi henviser til direktoratets dag&aelig;ldende bekendtg&oslash;relse nr.  \r\n\r\n 618 af 23. juli 1999 om arbejdsl&oslash;shedsforsikring ved arbejde mv. inden  \r\n\r\n for E&Oslash;S og i det &oslash;vrige udland, § 15, og tilh&oslash;rende  \r\n\r\n vejledning nr. 122 af 23. juli 1999.</P>  \r\n\r\n<P>Vi har lagt v&aelig;gt p&aring;, at De ikke har kunnet dokumentere, at De  \r\n\r\n skulle til ans&aelig;ttelsessamtale i det andet E&Oslash;S-land i umiddelbar  \r\n\r\n tilknytning til attestperiodens udl&oslash;b.</P>  \r\n\r\n<P>Direktoratet finder videre, at der ikke har v&aelig;ret  \r\n\r\n undskyldelige/uforudsigelige omst&aelig;ndigheder i umiddelbar tilknytning  \r\n\r\n til attestperiodens udl&oslash;b. </P>  \r\n\r\n<P>Vi har herunder lagt Deres oplysninger til grund om, De den 27. august  \r\n\r\n 2001 blev kontaktet telefonisk af flyselskabet XXX, hvor firmaet og De havde  \r\n\r\n en indledende ans&aelig;ttelsessamtale. De blev h&eacute;r bedt om at sende  \r\n\r\n Deres eksamenspapirer mv. i en tysk udgave. Firmaet meddelte Dem samtidig, at  \r\n\r\n De ville blive indkaldt til en test p&aring; et senere tidspunkt. </P>  \r\n\r\n<P>Vi har ogs&aring; lagt v&aelig;gt p&aring;, at De f&oslash;rst har  \r\n\r\n s&oslash;gt om forl&aelig;ngelse af fristen, efter udl&oslash;bet af attest E  \r\n\r\n 303. Som udgangspunkt forl&aelig;nges fristen kun, hvis der s&oslash;gt om  \r\n\r\n det, f&oslash;r attesten udl&oslash;ber.</P>  \r\n\r\n<P>De kan derfor ikke f&aring; dagpenge fra Deres tilmelding p&aring;  \r\n\r\n Arbejdsformidlingen i Danmark den 30. august 2001.</P>  \r\n\r\n<P>Udbetaling af dagpenge er betinget af, at De f&aring;r arbejde i mindst  \r\n\r\n 296 timer inden for en periode p&aring; 12 uger/3 m&aring;neder. Vi henviser  \r\n\r\n til ovenn&aelig;vnte bekendtg&oslash;relse § 2, stk. 2.\"</P>  \r\n\r\n<B><U><P>3. Klagen til anken&aelig;vnet</P>  \r\n\r\n</B>  \r\n\r\n</U><P>De klagede den 28. september 2001 over Direktoratets afg&oslash;relse  \r\n\r\n af 21. september 2001.</P>  \r\n\r\n<P>De kunne se, at begrundelsen for afslaget havde v&aelig;ret, at De ikke  \r\n\r\n kunne dokumentere, at De skulle til en ans&aelig;ttelsessamtale i et andet  \r\n\r\n E&Oslash;S-land i umiddelbar tilknytning til attestperiodens udl&oslash;b. De  \r\n\r\n gjorde opm&aelig;rksom p&aring;, at De havde en samtale med XXX den 27.  \r\n\r\n august 2001 pr. telefon og havde den 26. september 2001 modtaget brev, hvor  \r\n\r\n XXX bekr&aelig;ftede modtagelsen af Deres oversatte eksamenspapirer m.v. Det  \r\n\r\n var &aring;benbart s&aring;dan, at man ikke som det f&oslash;rste kom til en  \r\n\r\n personlig samtale men blev interviewet pr. telefon. </P>  \r\n\r\n<P>De anf&oslash;rte, at XXX i f&oslash;rste omgang havde v&aelig;ret  \r\n\r\n tilfreds med at f&aring; Deres papirer p&aring; engelsk men at de pludselig  \r\n\r\n skulle overs&aelig;ttes til tysk, hvilket var en uforudsigelig  \r\n\r\n omst&aelig;ndighed i umiddelbar tilknytning til attestperiodens  \r\n\r\n udl&oslash;b.</P>  \r\n\r\n<P>Endelig var der lagt v&aelig;gt p&aring;, at De var taget tilbage til  \r\n\r\n Danmark, hvilket De undrede Dem over. De var naturligvis taget tilbage for at  \r\n\r\n melde Dem hos a-kassen og AF. </P>  \r\n\r\n<P>De h&aring;bede, at De havde udtrykt Dem klart, at De var interesseret i  \r\n\r\n at f&aring; et job s&aring; hurtigt som muligt.</P>  \r\n\r\n<B><U><P>4. Arbejdsdirektoratets bem&aelig;rkninger til klagen</P>  \r\n\r\n</B>  \r\n\r\n</U><P>Direktoratet sendte sagen til Anken&aelig;vnet den 15. november 2001.  \r\n\r\n Direktoratet fastholdt afg&oslash;relsen af 21. september 2001. </P>  \r\n\r\n<P>Direktoratet bem&aelig;rkede, at den n&aelig;vnte ans&aelig;ttelsessamtale  \r\n\r\n fandt sted f&oslash;r attestperiodens udl&oslash;b, og at De f&oslash;rst  \r\n\r\n havde s&oslash;gt om forl&aelig;ngelse af fristen for tilmelding p&aring;  \r\n\r\n Arbejdsformidlingen i Danmark efter udl&oslash;bet af attesten.</P>  \r\n\r\n<P>Endelig bem&aelig;rkede Direktoratet, at Direktoratet efter praksis ikke  \r\n\r\n forl&aelig;nger hjemvendelsesfristen, hvis den senere hjemvenden skyldes  \r\n\r\n overs&aelig;ttelse af dokumenter til brug ved jobs&oslash;gning.</P>  \r\n\r\n<B><U><P>5. Nyt efter klagen</P>  \r\n\r\n</B>  \r\n\r\n</U><P>Intet.</P>  \r\n\r\n<B><U><P>6. Regler</P>  \r\n\r\n</B>  \r\n\r\n</U><P>Forordning (E&Oslash;F) nr. 1408/71 af 14. juni 1971 om anvendelse af  \r\n\r\n de sociale sikringsordninger p&aring; arbejdstagere, selvst&aelig;ndige  \r\n\r\n erhvervsdrivende og deres familiemedlemmer, der flytter inden for  \r\n\r\n F&aelig;llesskabet</P>  \r\n\r\n<B><P>Artikel 69</P>  \r\n\r\n</B>  \r\n\r\n<P>2. S&aring;fremt den p&aring;g&aelig;ldende vender tilbage til den  \r\n\r\n kompetente stat inden udl&oslash;bet af den periode, i hvilken han har ret  \r\n\r\n til ydelser, er han fortsat berettiget til ydelser efter denne stats  \r\n\r\n lovgivning; s&aring;fremt han ikke vender tilbage til den kompetente stat  \r\n\r\n inden udl&oslash;bet af n&aelig;vnte periode, mister han enhver ret til  \r\n\r\n ydelser efter denne stats lovgivning; i undtagelsestilf&aelig;lde kan det  \r\n\r\n kompetente arbejdsformidlingskontor eller den kompetente institution  \r\n\r\n forl&aelig;nge denne frist.</P>  \r\n\r\n<B><P>Bekendtg&oslash;relse nr. 713 af 6. august 2001 om  \r\n\r\n arbejdsl&oslash;shedsforsikring ved arbejde mv. inden for E&Oslash;S og i det  \r\n\r\n &oslash;vrige udland</P>  \r\n\r\n<P>§ 15</B> Et medlem, der har tilmeldt sig Arbejdsformidlingen i Danmark  \r\n\r\n efter udl&oslash;bet af attest E 303, opn&aring;r f&oslash;rst ret til  \r\n\r\n dagpenge, n&aring;r medlemmet har arbejdet i det omfang, som fremg&aring;r af  \r\n\r\n § 2, stk. 2.</P>  \r\n\r\n<B><P>Direktoratets vejledning  nr. 148 af 6. august 2001 om  \r\n\r\n arbejdsl&oslash;shedsforsikring ved arbejde mv. inden for E&Oslash;S og i det  \r\n\r\n &oslash;vrige udland</P>  \r\n\r\n</B>  \r\n\r\n<P>Til § 15</P>  \r\n\r\n<P>If&oslash;lge art. 69, stk. 2, i forordningen mister et medlem, der ikke  \r\n\r\n vender tilbage til den kompetente stat inden udl&oslash;bet af attest E 303,  \r\n\r\n enhver ret til ydelser efter denne stats lovgivning. Det fremg&aring;r dog af  \r\n\r\n art. 69, stk. 2, at fristen for tilmelding i undtagelsestilf&aelig;lde kan  \r\n\r\n forl&aelig;nges af det kompetente arbejdsformidlingskontor eller den  \r\n\r\n kompetente institution. </P>  \r\n\r\n<P>Direktoratet kan forl&aelig;nge fristen for tilmelding til  \r\n\r\n arbejdsformidlingen i Danmark. Fristen kan bl.a. forl&aelig;nges, hvis  \r\n\r\n medlemmet har v&aelig;ret syg i umiddelbar tilknytning til attestens  \r\n\r\n udl&oslash;b, og medlemmet derfor ikke har v&aelig;ret i stand til at rejse  \r\n\r\n tilbage til Danmark og tilmelde sig arbejdsformidlingen. Det er et krav, at  \r\n\r\n medlemmet freml&aelig;gger en l&aelig;geattest udstedt af en l&aelig;ge i det  \r\n\r\n andet E&Oslash;S-land. Tilmelding til arbejdsformidlingen skal ske senest  \r\n\r\n dagen efter, medlemmet er blevet raskmeldt. </P>  \r\n\r\n<P>Fristen kan ogs&aring; forl&aelig;nges, hvis medlemmet er p&aring;  \r\n\r\n barselsorlov p&aring; det tidspunkt, hvor attesten udl&oslash;ber. Tilmelding  \r\n\r\n til arbejdsformidlingen skal ske senest dagen efter, at orloven er  \r\n\r\n oph&oslash;rt. </P>  \r\n\r\n<P>Fristen kan ogs&aring; forl&aelig;nges, hvis der foreligger uforudsigelige  \r\n\r\n og undskyldelige omst&aelig;ndigheder i umiddelbar tilknytning til attestens  \r\n\r\n udl&oslash;b. Tilmelding til arbejdsformidlingen skal ske, s&aring; snart  \r\n\r\n omst&aelig;ndighederne ikke l&aelig;ngere er til stede. </P>  \r\n\r\n<P>Endelig kan fristen forl&aelig;nges, hvis der foreligger dokumentation  \r\n\r\n for, at medlemmet skal til ans&aelig;ttelsessamtale i det andet  \r\n\r\n E&Oslash;S-land. I dette tilf&aelig;lde forl&aelig;nges fristen for  \r\n\r\n tilmelding til arbejdsformidlingen i Danmark med 4 uger. Tilsvarende  \r\n\r\n g&aelig;lder, hvis medlemmet afventer resultatet af en  \r\n\r\n ans&aelig;ttelsessamtale. </P>  \r\n\r\n<P>Der kan ikke udbetales dagpenge for de dage, medlemmet har opholdt sig i  \r\n\r\n det andet E&Oslash;S-land ud over attestens udl&oslash;b. Det g&aelig;lder  \r\n\r\n ogs&aring;, selv om fristen for tilmelding til arbejdsformidlingen  \r\n\r\n forl&aelig;nges. </P>  \r\n\r\n<P>Som udgangspunkt kan fristen kun forl&aelig;nges, hvis medlemmet har  \r\n\r\n s&oslash;gt om det inden attesten udl&oslash;ber. Hvis medlemmet f&oslash;rst  \r\n\r\n s&oslash;ger, efter attesten er udl&oslash;bet, er forl&aelig;ngelse af  \r\n\r\n fristen betinget af, at medlemmet har v&aelig;ret forhindret b&aring;de i at  \r\n\r\n vende hjem og i at s&oslash;ge om forl&aelig;ngelse af fristen inden  \r\n\r\n attestens udl&oslash;b. </P>  \r\n\r\n<P>Fristen kan ikke forl&aelig;nges, hvis medlemmet udskyder sin hjemrejse,  \r\n\r\n f.eks. fordi medlemmet afventer udbetaling af dagpenge i det andet  \r\n\r\n E&Oslash;S-land. Fristen kan heller ikke forl&aelig;nges, hvis medlemmet  \r\n\r\n &oslash;nsker at holde ferie i det andet E&Oslash;S-land eller lignende. </P>  \r\n\r\n<P>Kravet om arbejde anses for at v&aelig;re opfyldt, hvis medlemmet efter  \r\n\r\n attestens udl&oslash;b har gennemg&aring;et en uddannelse af mindst 18  \r\n\r\n m&aring;neders varighed, som giver ret til optagelse i en a-kasse. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2002"
        },
        {
            "displayName": "Accession",
            "displayValue": "W20020918125"
        },
        {
            "displayName": "Entydig dokumentidentifikation",
            "displayValue": "BE000192"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9181"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "22/03/2002"
        },
        {
            "displayName": "Administrerende myndighed",
            "displayValue": "Beskæftigelsesministeriet - Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2001-1-0790"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}