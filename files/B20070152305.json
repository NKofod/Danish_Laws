{
    "id": 114020,
    "title": "Bekendtgørelse om solvens og driftsplaner for forsikringsselskaber",
    "documentTypeId": "60",
    "isSagsforlobPeriodValid": true,
    "shortName": "BEK nr 1523 af 13/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om solvens og driftsplaner for forsikringsselskaber <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 18, stk. 1, § 143, stk. 1, nr. 1, 2, 3, 5, 6 og 8, § 248, stk. 2 og § 373, stk. 4, i lov om finansiel virksomhed, jf. lovbekendtgørelse nr. 1413 af 10. december 2007, fastsættes:</p><p class=\"ParagrafGruppeOverskrift\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på forsikringsselskaber. Ved forsikringsselskaber forstås livsforsikringsselskaber, tværgående pensionskasser, skadesforsikringsselskaber, genforsikringsselskaber og captive genforsikringsselskaber samt filialer af udenlandske forsikringsselskaber med vedtægtsmæssigt hjemsted uden for Den Europæiske Union eller uden for lande, som fællesskabet har indgået aftale med, og som driver direkte forsikringsvirksomhed her i landet.</p><p class=\"Paragraf\"><span class=\"ParagrafNr\">§ 2.</span> Ved forsikringsklasser forstås i denne bekendtgørelse de forsikringsklasser, der er anført i bilag 7 og 8 i lov om finansiel virksomhed.</p><p class=\"Paragraf\"><span class=\"ParagrafNr\">§ 3.</span> Virksomhederne skal udarbejde kapitaldækningsopgørelser i overensstemmelse med denne bekendtgørelse og vejledning om tilstrækkelig basiskapital og individuelt solvensbehov.</p><p class=\"ParagrafGruppeOverskrift\">Kravet til basiskapitalens størrelse</p><p class=\"Paragraf\"><span class=\"ParagrafNr\">§ 4.</span> Forsikringsselskaber skal til enhver tid være i besiddelse af en basiskapital, der mindst svarer til den største værdi af det individuelle solvensbehov og kapitalkravet, jf. § 11, stk. 5, og § 126 i lov om finansiel virksomhed. Kapitalkravet er det største af solvenskravet og minimumskapitalkravet til forsikringsselskabet, jf. § 127 i lov om finansiel virksomhed.</p><p class=\"ParagrafGruppeOverskrift\">Risikovægtede poster for livsforsikringshensættelser</p><p class=\"Paragraf\"><span class=\"ParagrafNr\">§ 5.</span> Livsforsikringshensættelser til beregning af solvenskravet, jf. dog § 6, stk. 2 og 3, beregnes efter samme metode, som finder anvendelse i årsregnskabet, jf. §§ 15 og 66 i bekendtgørelse om finansielle rapporter for forsikringsselskaber og tværgående pensionskasser. Livsforsikringshensættelser til beregning af solvenskravet opgøres som den største værdi af summen af garanterede ydelser og bonuspotentiale på fremtidige præmier for hver kontrakt og den værdi, der er garanteret ved tilbagekøb af kontrakten, jf. dog stk. 2.</p><p class=\"Stk2\"><span class=\"StkNr\">Stk. 2.</span> Hvis sandsynligheden for tilbagekøb inden kontraktens udløb er under 1, og den anvendte sandsynlighed for tilbagekøb på under 1 kan begrundes i, at forsikringstagers adgang til at tilbagekøbe er aftalemæssigt begrænset til at finde sted i særlige situationer, må den værdi, der er garanteret ved tilbagekøb reduceres i overensstemmelse med sandsynligheden for tilbagekøb.</p><p class=\"Stk2\"><span class=\"StkNr\">Stk. 3.</span> Genforsikringsandele af livsforsikringshensættelser beregnes efter samme metode som finder anvendelse i årsregnskabet, jf. § 8 i bekendtgørelse om finansielle rapporter for forsikringsselskaber og tværgående pensionskasser.</p><p class=\"Paragraf\"><span class=\"ParagrafNr\">§ 6.</span> De risikovægtede poster for livsforsikringshensættelser, jf. § 126, stk. 2, nr. 1 og 2, i lov om finansiel virksomhed, udgør livsforsikringshensættelser fratrukket genforsikringsandele af livsforsikringshensættelser, dog mindst 85 pct. af livsforsikringshensættelserne.</p><p class=\"Stk2\"><span class=\"StkNr\">Stk. 2.</span> For de i forsikringsklasse I indeholdte komplementære forsikringer udgør de risikovægtede poster for livsforsikringshensættelser 25 gange beløbet opgjort efter §§ 9-13.</p><p class=\"Stk2\"><span class=\"StkNr\">Stk. 3.</span> For forsikringer i forsikringsklasse V udgør de risikovægtede poster for livsforsikringshensættelser livsforsikringshensættelserne.</p><p class=\"Stk2\"><span class=\"StkNr\">Stk. 4.</span> For forsikringsklasse III udgør de risikovægtede poster for livsforsikringshensættelser hensættelser til unit-linked kontrakter.</p><p class=\"ParagrafGruppeOverskrift\">Poster for risikosummer</p><p class=\"Paragraf\"><span class=\"ParagrafNr\">§ 7.</span> Risikosummen uden fradrag for genforsikring, beregnes for hver enkelt forsikret som forskellen mellem</p><p class=\"Tekst2\"><div><p class=\"Liste1\"><span class=\"Liste1Nr\">1)</span> det beløb, der forfalder, hvis den forsikrede dør, samt kapitalværdien opgjort på det for forsikringsselskabets gældende tekniske grundlag af de ydelser, der forfalder efter forsikredes død, og</p><p class=\"Liste1\"><span class=\"Liste1Nr\">2)</span> livsforsikringshensættelserne for den forsikrede.</p></div></p><p class=\"Stk2\"><span class=\"StkNr\">Stk. 2.</span> Risikosummen for egen regning beregnes på samme måde som risikosummen uden fradrag for genforsikring, jf. stk. 1, idet der ses bort fra de forsikringsydelser og præmier, som selskabet har afgivet i genforsikring.</p><p class=\"Stk2\"><span class=\"StkNr\">Stk. 3.</span> Ved opgørelsen af selskabets samlede risikosum medregnes kun de forsikrede, som har en positiv risikosum.</p><p class=\"Paragraf\"><span class=\"ParagrafNr\">§ 8.</span> De risikovægtede poster for risikosummen, jf. § 126, stk. 2, nr. 1, 2 og 3, i lov om finansiel virksomhed, udgør risikosummen for egen regning, dog mindst 50 pct. af risikosummen uden fradrag for genforsikring.</p><p class=\"Stk2\"><span class=\"StkNr\">Stk. 2.</span> For forsikringer i forsikringsklasse I, som er ophørende livsforsikringer med en løbetid på højst 3 år, herunder gruppelivsforsikringer, udgør de risikovægtede poster for risikosummen 33 1/3 pct. af risikosummen for egen regning, dog mindst 16 2/3 pct. uden fradrag for genforsikring.</p><p class=\"Stk2\"><span class=\"StkNr\">Stk. 3.</span> For forsikringer i forsikringsklasse I, som er ophørende livsforsikringer med en løbetid på over 3 år, men højst 5 år, udgør de risikovægtede poster for risikosummen 50 pct. af risikosummen for egen regning, dog mindst 25 pct. uden fradrag for genforsikring.</p><p class=\"ParagrafGruppeOverskrift\">Bruttopræmier og bruttoerstatninger</p><p class=\"Paragraf\"><span class=\"ParagrafNr\">§ 9.</span> De risikovægtede poster for bruttopræmier og de risikovægtede poster for bruttoerstatningsudgifter i et forsikringsselskab, der driver skadesforsikringsvirksomhed, udgør det højeste beløb af</p><p class=\"Tekst2\"><div><p class=\"Liste1\"><span class=\"Liste1Nr\">1)</span> præmiekravet, som nævnt i § 126, stk. 2, nr. 5, litra a, i lov om finansiel virksomhed, og</p><p class=\"Liste1\"><span class=\"Liste1Nr\">2)</span> erstatningskravet, som nævnt i § 126, stk. 2, nr. 5, litra b, i lov om finansiel virksomhed.</p></div></p><p class=\"Paragraf\"><span class=\"ParagrafNr\">§ 10.</span> For forsikringsklasse 11, 12 og 13 forhøjes de præmier, der er grundlaget for beregningen af præmiekravet, med 50 pct.</p><p class=\"Stk2\"><span class=\"StkNr\">Stk. 2.</span> Ved opgørelsen af præmiekravet skal forsikringsselskabet foretage en risikovægtning med forholdet mellem summen af forsikringsselskabets udbetalte erstatninger for egen regning og summen af udbetalte bruttoerstatninger. Opgørelsen skal ske på grundlag af de seneste 3 regnskabsår og risikovægtningen kan højst være på 50 pct.</p><p class=\"Paragraf\"><span class=\"ParagrafNr\">§ 11.</span> For forsikringsklasse 11, 12 og 13 forhøjes de bruttoerstatninger, der er grundlaget for beregningen af erstatningskravet, med 50 pct.</p><p class=\"Stk2\"><span class=\"StkNr\">Stk. 2.</span> Har forsikringsselskabet overtaget en forsikringsbestand, skal det medregne erstatningsudgifterne i 3 årsperioden for denne bestand ved beregningen af erstatningskravet.</p><p class=\"Stk2\"><span class=\"StkNr\">Stk. 3.</span> Når forsikringsselskabet hovedsaligt dækker kredit-, storm-, hagl- eller frostrisici, skal opgørelsen af erstatningskravet ske på grundlag af det årlige gennemsnit af bruttoerstatningsudgifterne i de seneste 7 år.</p><p class=\"Stk2\"><span class=\"StkNr\">Stk. 4.</span> Ved forsikringsselskabets opgørelse af erstatningskravet skal der foretages en risikovægtning med forholdet mellem summen af forsikringsselskabets udbetalte erstatninger for egen regning og summen af udbetalte bruttoerstatninger. Opgørelsen skal ske på grundlag af de seneste 3 regnskabsår, og risikovægtningen må højst være på 50 pct.</p><p class=\"ParagrafGruppeOverskrift\">Generelle regler vedrørende solvens</p><p class=\"Paragraf\"><span class=\"ParagrafNr\">§ 12.</span> Finanstilsynet kan mindske den risikovægtning af solvenskrav, der er foretaget i henhold til §§ 5, 8, § 10, stk. 2, og § 11, stk. 4, for genforsikring, når karakteren eller kvaliteten af selskabets aktuelle genforsikringsdækning er ændret betydeligt i forhold til den genforsikringsdækning, der forelå i de år, der danner grundlag for den beregnede reduktion. Finanstilsynet kan ligeledes mindske reduktionen, såfremt denne er beregnet på grundlag af kontrakter, der ikke indebærer risikooverførsel eller kun en ubetydelig risikooverførsel.</p><p class=\"Paragraf\"><span class=\"ParagrafNr\">§ 13.</span> Uanset §§ 9-12 og § 14 udgør solvenskravet mindst solvenskravet for det foregående år vægtet med forholdet mellem erstatningshensættelser fratrukket genforsikringsandele for erstatningshensættelser ved slutningen af seneste regnskabsår og erstatningshensættelser fratrukket genforsikringsandelen for erstatningshensættelser ved begyndelsen af det seneste regnskabsår. Vægten må maksimalt være 100 pct.</p><p class=\"ParagrafGruppeOverskrift\">Nedsat minimumskapitalkrav</p><p class=\"Paragraf\"><span class=\"ParagrafNr\">§ 14.</span> For gensidige forsikringsselskaber, som ikke er omfattet af § 126, stk. 5 og 6, i lov om finansiel virksomhed, kan minimumskapitalkravene i § 126, stk. 2, nr. 7 og 8, i lov om finansiel virksomhed, nedsættes med 25 pct.</p><p class=\"Stk2\"><span class=\"StkNr\">Stk. 2.</span> For at stk. 1 kan finde anvendelse, skal mindst én af følgende betingelser være opfyldt:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Forsikringsselskabets vedtægter skal give ubegrænset mulighed for opkrævning af ekstrabidrag eller nedsættelse af ydelser, eller</p><p class=\"Liste1\"><span class=\"Liste1Nr\">2)</span> inden forsikringsaftalerne, indgås skal forsikringsselskabet oplyse om, at selskabets minimumskapitalkrav er nedsat med 25 pct. For forsikringsaftaler, der allerede er indgået, skal denne oplysning gives mindst en gang om året.</p></div></p><p class=\"Stk2\"><span class=\"StkNr\">Stk. 3.</span> For gensidige forsikringsselskaber, som er omfattet af det særligt nedsatte minimumskapitalkrav i § 126, stk. 6, i lov om finansiel virksomhed, skal forsikringsselskabet inden forsikringsaftalerne indgås, tydeligt og let forståeligt oplyse, at selskabets minimumskapitalkrav er nedsat samt gøre opmærksom på muligheden for opkrævning af ekstrabidrag eller nedsættelse af ydelser. For forsikringsaftaler der allerede er indgået skal denne oplysning gives mindst en gang om året.</p><p class=\"ParagrafGruppeOverskrift\">Basiskapital</p><p class=\"Paragraf\"><span class=\"ParagrafNr\">§ 15.</span> Egenkapitalen skal opgøres i henhold til bekendtgørelse om finansielle rapporter for forsikringsselskaber og tværgående pensionskasser.</p><p class=\"Stk2\"><span class=\"StkNr\">Stk. 2.</span> Egenkapitalen skal fratrækkes udjævningsreserver inden for forsikringsklasse 14 og 15, jf. bekendtgørelse om udjævningsreserver inden for kredit- og kautionsforsikring.</p><p class=\"Stk2\"><span class=\"StkNr\">Stk. 3.</span> Immaterielle aktiver skal opgøres i henhold til bekendtgørelse om finansielle rapporter for forsikringsselskaber og tværgående pensionskasser.</p><p class=\"Stk2\"><span class=\"StkNr\">Stk. 4.</span> For direkte og indirekte ejede aktiver, der repræsenterer en risiko på en enkelt virksomhed eller en grupper af virksomheder, der udgør en samlet risiko, jf. § 131, stk. 2, nr. 3, i lov om finansiel virksomhed, skal de pågældende aktivers regnskabsmæssige værdi opgøres i henhold til bekendtgørelse om finansielle rapporter for forsikringsselskaber og tværgående pensionskasser.</p><p class=\"Stk2\"><span class=\"StkNr\">Stk. 5.</span> Direkte og indirekte ejede kapitalandele i datterfinansieringsinstitutter og associerede finansieringsinstitutter, der skal fratrækkes i kernekapitalen, jf. § 131, stk. 5, i lov om finansiel virksomhed, skal opgøres i henhold til bekendtgørelse om finansielle rapporter for forsikringsselskaber og tværgående pensionskasser.</p><p class=\"ParagrafGruppeOverskrift\">Individuelle solvensbehov og indberetning</p><p class=\"Paragraf\"><span class=\"ParagrafNr\">§ 16.</span> Virksomhedens bestyrelse og direktion skal opgøre virksomhedens individuelle solvensbehov. Ved opgørelsen skal virksomheden tage hensyn til de forhold, der er beskrevet i vejledning om tilstrækkelig basiskapital og individuelt solvensbehov.</p><p class=\"Stk2\"><span class=\"StkNr\">Stk. 2.</span> Det individuelle solvensbehov opgøres som et beløb.</p><p class=\"Stk2\"><span class=\"StkNr\">Stk. 3.</span> Det individuelle solvensbehov skal indberettes til Finanstilsynet halvårligt pr. ultimo og medio året. Det individuelle solvensbehov indberettes sammen med solvenskravet og opgørelse af basiskapitalen til Finanstilsynet på TB-skemaer henholdsvis senest den 15. marts og den 31. august. Skemaerne er tilgængelige på Finanstilsynets hjemmeside. Indberetningen skal ske på maskinlæsbart varigt medium.</p><p class=\"Stk2\"><span class=\"StkNr\">Stk. 4.</span> Virksomheden skal straks indberette til Finanstilsynet, hvis virksomheden ikke opfylder det af ledelsen opgjorte individuelle solvensbehov.</p><p class=\"ParagrafGruppeOverskrift\">Drifts- og genoprettelsesplaner</p><p class=\"Paragraf\"><span class=\"ParagrafNr\">§ 17.</span> Til brug for Finanstilsynets vurdering af, om forsikringsselskabets basiskapital er tilstrækkelig, skal et forsikringsselskabs ansøgning om tilladelse til forsikringsvirksomhed være ledsaget af en driftsplan for den virksomhed, som selskabet agter at drive. Driftsplanen skal omfatte selskabets 3 første regnskabsår og være kvartalsopdelt. Aflægges det første regnskab efter en periode på mindre end et år, skal driftsplanen omfatte denne periode og de 3 efterfølgende regnskabsår.</p><p class=\"Stk2\"><span class=\"StkNr\">Stk. 2.</span> Driftsplanen skal omfatte følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> En åbningsbalance, som denne efter afholdelse af stiftelsesomkostninger forventes at blive.</p><p class=\"Liste1\"><span class=\"Liste1Nr\">2)</span> De forventede regnskabsmæssige resultater i form af resultatopgørelser og balancer for de regnskabsår, driftsplanen omfatter.</p><p class=\"Liste1\"><span class=\"Liste1Nr\">3)</span> En opstilling over de omkostninger, som skønnes at måtte afholdes til opbygning af forsikringsselskabets administration i løbet af den periode, driftsplanen omfatter.</p><p class=\"Liste1\"><span class=\"Liste1Nr\">4)</span> For forsikringsselskaber, som driver livsforsikringsvirksomhed, angivelse af det tekniske grundlag m.v., som driftsplanen baseres på.</p><p class=\"Liste1\"><span class=\"Liste1Nr\">5)</span> Redegørelse for de påtænkte genforsikringsprogrammer og kreditværdighed (security).</p><p class=\"Liste1\"><span class=\"Liste1Nr\">6)</span> Oplysning om arten af de risici, som forsikringsselskabet har til hensigt at dække.</p><p class=\"Liste1\"><span class=\"Liste1Nr\">7)</span> For forsikringsselskaber, som driver skadesforsikringsvirksomhed, en redegørelse for baggrunden for selskabets forventninger til præmier for egen regning i forhold til erstatningsudgifter for egen regning.</p><p class=\"Liste1\"><span class=\"Liste1Nr\">8)</span> Redegørelse for forsikringsselskabets investeringspolitik.</p><p class=\"Liste1\"><span class=\"Liste1Nr\">9)</span> Beregning af forventet kapitalkrav, individuelt solvensbehov og basiskapital efter udløbet af hvert af de kvartaler, driftsplanen omfatter.</p><p class=\"Liste1\"><span class=\"Liste1Nr\">10)</span> Oplysning om det udstyr, som forsikringsselskabet råder over til brug for virksomhed omfattet af forsikringsklasse 18.</p><p class=\"Liste1\"><span class=\"Liste1Nr\">11)</span> En vurdering af sandsynligheden for, at forsikringsselskabet inden for det første år ikke kan overholde kapitalkravet og det individuelle solvensbehov.</p><p class=\"Liste1\"><span class=\"Liste1Nr\">12)</span> En vurdering af sandsynligheden for, at forsikringsselskabet inden for det første år taber hele basiskapitalen.</p><p class=\"Liste1\"><span class=\"Liste1Nr\">13)</span> For forsikringsselskaber, som driver livsforsikringsvirksomhed, kan Finanstilsynet forlange en længere periode for de i nr. 11 og 12 nævnte vurderinger.</p></div></p><p class=\"Stk2\"><span class=\"StkNr\">Stk. 3.</span> Finanstilsynet kan i øvrigt kræve de oplysninger, der skønnes nødvendige til bedømmelse af, om resultaterne i driftsplanen må anses for sandsynlige.</p><p class=\"Stk2\"><span class=\"StkNr\">Stk. 4.</span> Finanstilsynet kan fastsætte, hvilken indberetningsform og opstilling driftsplanen skal følge.</p><p class=\"Paragraf\"><span class=\"ParagrafNr\">§ 18.</span> Finder Finanstilsynet, at det ved de indsendte oplysninger, jf. § 17, ikke er sandsynliggjort, at forsikringsselskabet i den af driftsplanen omfattede periode og ved dennes udløb vil være i besiddelse af den nødvendige basiskapital, udstedes tilladelsen ikke.</p><p class=\"Paragraf\"><span class=\"ParagrafNr\">§ 19.</span> Efter tilladelsens udstedelse skal forsikringsselskabet indsende kvartalsregnskaber til Finanstilsynet i en form, der gør det umiddelbart muligt at sammenholde selskabets faktiske resultater med de forventede resultater, der er indeholdt i driftsplanen.</p><p class=\"Stk2\"><span class=\"StkNr\">Stk. 2.</span> Sker der en forringelse af forsikringsselskabets økonomiske stilling i forhold til driftsplanen, kan tilsynet træffe afgørelse om en revision af planen eller en udarbejdelse af en ny driftsplan for de følgende 3 regnskabsår.</p><p class=\"Paragraf\"><span class=\"ParagrafNr\">§ 20.</span> Bestemmelserne i §§ 17-19 finder tilsvarende anvendelse, når et forsikringsselskab ansøger om udvidelse af en gældende tilladelse, i det omfang selskabets forhold sammenholdt med den ønskede udvidelse af tilladelsen efter Finanstilsynets skøn gør det nødvendigt.</p><p class=\"Paragraf\"><span class=\"ParagrafNr\">§ 21.</span> Har Finanstilsynet krævet, at et selskab udarbejder plan for genoprettelse af selskabets økonomiske stilling, jf. kapitel 16 i lov om finansiel virksomhed, skal denne plan mindst omfatte de 3 efterfølgende regnskabsår.</p><p class=\"Stk2\"><span class=\"StkNr\">Stk. 2.</span> Planen for genoprettelse skal som minimum omfatte følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Anslåede administrationsomkostninger.</p><p class=\"Liste1\"><span class=\"Liste1Nr\">2)</span> Forventede udgifter og indtægter i forbindelse med direkte forsikringsvirksomhed samt overtagelse og afgivelse af genforsikring.</p><p class=\"Liste1\"><span class=\"Liste1Nr\">3)</span> En forventet balance.</p><p class=\"Liste1\"><span class=\"Liste1Nr\">4)</span> Den forventede investeringspolitik.</p><p class=\"Liste1\"><span class=\"Liste1Nr\">5)</span> Skøn over størrelsen af kapitalkravet, det individuelle solvensbehov og basiskapitalen.</p><p class=\"Liste1\"><span class=\"Liste1Nr\">6)</span> Redegørelse for de påtænkte genforsikringsprogrammer og kreditværdighed (security).</p></div></p><p class=\"ParagrafGruppeOverskrift\">Straffebestemmelser og ikrafttræden</p><p class=\"Paragraf\"><span class=\"ParagrafNr\">§ 22.</span> Overtrædelse af § 3, § 17, stk. 1 og 2, § 19, stk. 1, og § 21 straffes med bøde.</p><p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 23.</span> Bekendtgørelsen træder i kraft 31. december 2007.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 719 af 21. juni 2007 om solvens og driftsplaner for forsikringsselskaber.</p><p class=\"Stk2\"><span class=\"StkNr\">Stk. 3.</span> Forsikringsselskabet skal første gang indberette efter § 16, stk. 3, pr. ultimo 2007. Indberetningen skal ske senest den 15. marts 2008. Dokumentationen for opgørelsen af tilstrækkelig basiskapital og det individuelle solvensbehov, jf. vejledning om tilstrækkelig basiskapital og individuelt solvensbehov, skal foreligge senest i forbindelse med første indberetning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 13. december 2007</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Per Plougmand Bærtelsen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Rådets direktiv 73/239, (EF-Tidende 1973 nr. L 228, s. 3), (1. skadesforsikringsdirektiv), Rådets direktiv 76/580, (EF-Tidende 1976 nr. L 189, s. 13), (Direktiv om samordning af de administrativt eller ved lov fastsatte bestemmelser om adgang til udøvelse af direkte forsikringsvirksomhed, bortset fra livsforsikring) Rådets direktiv 84/641, (EF-Tidende 1984 nr. L 339, s. 21), (Turistassistancedirektivet), Rådets direktiv 87/343, (EF-Tidende 1987 nr. L 185, s. 72), (Kreditforsikringsdirektivet), Rådets direktiv 92/49, (EF-Tidende 1992 nr. L 228, s. 1), (3. skadesforsikringsdirektiv), Rådets direktiv 98/78, (EF-Tidende 1998 nr. L 330, s. 1), (Forsikringsgruppedirektivet), Europa-Parlamentets og Rådets direktiv 2002/83, (EF-Tidende 2002 nr. L 345, s.1), (Livsforsikringsdirektivet), og Europa-Parlamentets og Rådets direktiv 2005/68/EF, (EU-Tidende 2005 nr. L 323, s. 1) (genforsikringsdirektivet).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070152305"
        },
        {
            "displayName": "Entydig dokumentidentifikation",
            "displayValue": "AU003100"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1523"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "13/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 19189-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}