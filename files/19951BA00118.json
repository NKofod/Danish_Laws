{
    "id": 106721,
    "title": "1995 BSF 118   FORSLAG TIL FOLKETINGSBESLUTNING OM STOP FOR FRADRAG FOR BØRNE- OG   ÆGTEFÆLLEBIDRAG TIL UDLANDET ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 118",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 118 </P>  \r\n\r\n<P></P>  \r\n\r\n<P>Forslag til folketingsbeslutning om stop for fradrag for børne- og  \r\n\r\n ægtefællebidrag til udlandet </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Aage Brusgaard (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 26. marts 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i folketingsåret 1995-96 at </P>  \r\n\r\n<P>fremsætte lovforslag og tage øvrige nødvendige initiativer til </P>  \r\n\r\n<P>ophævelse af retten til fradrag for børnebidrag og ægtefællebidrag, </P>  \r\n\r\n<P>der betales til børn og ægtefæller, der ikke har ophold i Danmark. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Indtil 1. januar 1996 var det muligt at indgå forsørgelseskontrakter,  \r\n\r\n hvorefter man kunne få skattefradrag for de penge, man betalte til  \r\n\r\n forsørgelse op til en grænse på 10.000 kr. </P>  \r\n\r\n<P>Ordningen var et levn fra gamle dage, hvor det kunne være hensigtsmæssigt  \r\n\r\n i visse situationer, at privatpersoner forsørgede andre, men efter udvikling  \r\n\r\n af det danske socialsystem har ordningen stort set kun været benyttet af  \r\n\r\n udlændinge, der har sendt penge til deres hjemland. </P>  \r\n\r\n<P>Det viste sig, at en del udlændinge misbrugte denne ordning, og  \r\n\r\n skattemyndighederne havde ganske svært ved at kontrollere kontrakternes  \r\n\r\n ægthed. </P>  \r\n\r\n<P>Ordningen blev ved lov nr. 1094 af 20. december 1995 ophævet med virkning  \r\n\r\n fra den 1. januar 1996 både for forsørgelseskontrakter her i landet og i  \r\n\r\n udlandet. </P>  \r\n\r\n<P>Efter at fradragsmuligheden for forsørgelseskontrakter blev ophævet, har  \r\n\r\n skattemyndighederne mærket en stærk stigning i antallet af herboende  \r\n\r\n udlændinge, der har søgt om skattefradrag for børnebidrag og ægtefællebidrag  \r\n\r\n betalt til børn og ægtefæller i hjemlandet. </P>  \r\n\r\n<P>Igen har skattemyndighederne svært ved at kontrollere ægtheden af  \r\n\r\n dokumenterne. Myndighederne i modtagerlandene er ikke nær så nøjeregnende med  \r\n\r\n at følge sagerne op. Deres motivation er meget begrænset, eftersom de  \r\n\r\n pågældende lande opnår kapitaltilførsel. </P>  \r\n\r\n<P>For Fremskridtspartiet er det ikke kun af hensyn til skattemyndighederne  \r\n\r\n og de besværlige rutiner omkring efterprøvelse af fradragenes ægthed, der er  \r\n\r\n årsagen til, at nærværende forslag er fremsat. </P>  \r\n\r\n<P>Fremskridtspartiet har den opfattelse, at der slet ikke skal gives  \r\n\r\n skattefradrag for børne- og ægtefællebidrag, der sendes ud af landet. Hvis  \r\n\r\n herboende udlændinge eller danskere ønsker at betale børnebidrag og  \r\n\r\n ægtefællebidrag til børn og ægtefæller bosiddende i udlandet, må de  \r\n\r\n selvfølgelig gerne gøre det, men der skal ikke gives skattefradrag i Danmark  \r\n\r\n for bidragene. </P>  \r\n\r\n<P>Der er ingen privatøkonomiske argumenter for at opretholde fradraget. De  \r\n\r\n børn og/eller ægtefæller, som modtager bidraget, bor som oftest i lande, hvor  \r\n\r\n værdien af bidraget er markant større end i Danmark. Hvis formålet med  \r\n\r\n bidraget er at sikre de pågældende et bidrag til deres forsørgelse, må der jo  \r\n\r\n tages udgangspunkt i de pågældende landes leveomkostninger og ikke i danske  \r\n\r\n leveomkostninger. 100 dkr. er jo væsentligt mere værd, når de anvendes i  \r\n\r\n f.eks. Iran, Somalia eller Eksjugoslavien. </P>  \r\n\r\n<P>For at give et indtryk af de store forskelle i leveomkostninger i Danmark  \r\n\r\n og de respektive modtagerlande er herunder en række eksempler. </P>  \r\n\r\n<P>Nedenstående beløb er årlig indkomst pr. indbygger i US. Kilden er UNDP,  \r\n\r\n Human Development report 1995. </P>  \r\n\r\n<pre><font color=gray> \r\n\r\n Danmark ...........   26.310  \r\n\r\n Tyrkiet ...........    2.030  \r\n\r\n Pakistan ..........      420  \r\n\r\n Sri Lanka .........      560  \r\n\r\n Iran ..............    2.230  \r\n\r\n Irland ............   12.850  \r\n\r\n Polen .............    1.950  \r\n\r\n</font></pre>\r\n\r\n<P>Som det fremgår af ovenstående tal, er den årlige indkomst pr. indbygger  \r\n\r\n meget større i Danmark i forhold til en række udvalgte lande. Irland er  \r\n\r\n medtaget for at vise, at selv inden for EU-landene er der stor forskel.  \r\n\r\n Polen, der er en nær nabo, har en overraskende lav indkomst pr. indbygger.  \r\n\r\n</P>  \r\n\r\n<P>Hvis man tager udgangspunkt i en dansk indkomst og giver fradrag for at  \r\n\r\n sende penge til f.eks. Tyrkiet eller Iran, betyder forskellen i indkomst, at  \r\n\r\n personen i Danmark faktisk kun behøver at sende 10 pct. af sin indkomst ud af  \r\n\r\n landet for at forsørge en person i modtagerlandet. Går man til lande som  \r\n\r\n Pakistan eller Sri Lanka, er forskellen endnu større. </P>  \r\n\r\n<P>Eller sagt på en anden måde: Hvis en herboende person vil yde, hvad der  \r\n\r\n svarer til værdien af 1.000 kr. her i landet, vil det kun være nødvendigt at  \r\n\r\n sende et langt lavere beløb ud af landet. Det vil således ikke være  \r\n\r\n nødvendigt at sende mere end højst 100 kr. ud af landet, hvis man tager de  \r\n\r\n nævnte eksempler. For en række lande kan beløbet endda være endnu mindre.  \r\n\r\n</P>  \r\n\r\n<P>Den herboende vil således ikke være økonomisk dårligere stillet ved at  \r\n\r\n sende et lavere beløb uden skattefradrag, end hvis bidraget var betalt her i  \r\n\r\n landet med skattefradrag. </P>  \r\n\r\n<P>Konsekvensen af den nuværende ordning er, at der føres betydelig kapital  \r\n\r\n ud af landet. Kapitalen kan i modtagerlandet bruges til langt mere end  \r\n\r\n underhold af et barn eller en ægtefælle. Pengene går til opkøb af land,  \r\n\r\n forretninger eller andre opkøb, der er underholdsbidraget uvedkommende. </P>  \r\n\r\n<P>Det er forslagsstillernes opfattelse, at regeringen må fremkomme med det  \r\n\r\n eller de nødvendige lovforslag, der skal til for at få stoppet denne  \r\n\r\n kapitalflugt. Ud over relevante lovændringer kan der også være behov for at  \r\n\r\n ændre cirkulæreskrivelser m.v., hvorfor disse ændringer også er omfattet af  \r\n\r\n forslagets påbud. </P>  \r\n\r\n<P>De danske regler om børne- og ægtefællebidrag har aldrig haft som hensigt  \r\n\r\n at være grundlag for ydelse af meget store skattefradrag for bidrag til  \r\n\r\n personer, der bor i udlandet. Det er derfor forslagsstillernes opfattelse, at  \r\n\r\n den bedste løsning er, at fradragsmuligheden for bidrag til personer uden  \r\n\r\n ophold i Danmark helt skal fjernes. En løsning, hvor der sættes en  \r\n\r\n beløbsgrænse, vil ikke løse problemet, men blot invitere til yderligere  \r\n\r\n kreativitet. Særlig den manglende kontrolmulighed, for så vidt angår  \r\n\r\n modtagerens identitet, eksistens og bopæl, gør, at en beløbsgrænse nemt vil  \r\n\r\n friste til misbrug ved opgivelse af flere børn, end vedkommende faktisk har.  \r\n\r\n</P>  \r\n\r\n<P>Den erfaring, vi må drage af hele dette område, er, at lige så snart der  \r\n\r\n er en mulighed for, at regler bliver (mis)brugt, vil reglerne blive anvendt  \r\n\r\n til den yderste grænse. For at forhindre dette misbrug mener  \r\n\r\n forslagsstillerne, at regeringen skal fremsætte forslag til hurtig  \r\n\r\n vedtagelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/03/1996"
        },
        {
            "displayName": "Accession",
            "displayValue": "19951BA00118"
        },
        {
            "displayName": "Entydig dokumentidentifikation",
            "displayValue": "CL003810"
        },
        {
            "displayName": "Dato for førstegangsindlæggelse",
            "displayValue": "26/03/1996"
        },
        {
            "displayName": "Dato for indlæggelse",
            "displayValue": "26/03/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}