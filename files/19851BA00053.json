{
    "id": 106013,
    "title": "1985 BSF 53   FORSLAG TIL FOLKETINGSBESLUTNING OM FREMME AF FORSKNING OG UDVIKLING INDEN   FOR MILJØSEKTOREN ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 53 </P>  \r\n\r\n<P></P>  \r\n\r\n<P>Forslag til folketingsbeslutning om fremme af forskning og udvikling inden  \r\n\r\n for miljøsektoren </P>  \r\n\r\n<P></P>  \r\n\r\n<P>Fremsat af Camre (S) Ritt Bjerregaard (S) Erik Holst (S) Tove Lindbo  \r\n\r\n Larsen (S) Henning Nielsen (S) Løvig Simonsen (S) </P>  \r\n\r\n<P></P>  \r\n\r\n<P>den 28. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag med </P>  \r\n\r\n<P>henblik på at fremme udviklingen af miljøtekniske anlæg, miljørene </P>  \r\n\r\n<P>produktionsformer og ikke-miljøfarlige produkter gennem øget </P>  \r\n\r\n<P>støtte til forskning, udvikling og demonstrationsanlæg. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Formålet med forslaget er at støtte dansk industri gennem forskning </P>  \r\n\r\n<P>og udviklingsarbejde i hurtigt tempo at fremme etableringen af </P>  \r\n\r\n<P>miljøbeskyttende produktionsanlæg og at skabe renere teknologier </P>  \r\n\r\n<P>til egne produktionsformål såvel som til brug for eksport. </P>  \r\n\r\n<P>Udvikling af ressourcebesparende teknologi og af nye, ufarlige </P>  \r\n\r\n<P>materialer, produkter og processer indgår i denne målsætning. </P>  \r\n\r\n<P>De senere års miljøbeskyttelsesforanstaltninger har i stigende grad </P>  \r\n\r\n<P>lagt vægt på forebyggende og fremadrettede initiativer i form af </P>  \r\n\r\n<P>miljøteknologiudvikling og genanvendelse m.v. i modsætning til </P>  \r\n\r\n<P>&#187;oprydnings&#171;- og rensningsforanstaltninger. Parallelt hermed har  \r\n\r\n</P>  \r\n\r\n<P>man i henhold til kemikalielovgivningen arbejdet med at </P>  \r\n\r\n<P>identificere væsentlige risikokemikalier. Behovet for udvikling af </P>  \r\n\r\n<P>alternative, mindre farlige stoffer og produkter er dermed </P>  \r\n\r\n<P>forøget. </P>  \r\n\r\n<P>Gennem en styrket økonomisk og teknologisk indsats er det hensigten </P>  \r\n\r\n<P>at fremskynde denne udvikling til gavn for vort eget miljø og til </P>  \r\n\r\n<P>skabelse af produktionsvirksomhed og know-how, som samtidig kan </P>  \r\n\r\n<P>udnyttes i eksporterhvervene. </P>  \r\n\r\n<P>Forslagsstillerne skønner, at der til formålet over en 3-årig periode </P>  \r\n\r\n<P>bør anvendes 80-100 mill. kr. </P>  \r\n\r\n<P>Som led i dansk miljøbeskyttelsespolitik har både den tidligere og </P>  \r\n\r\n<P>den nuværende regering siden miljøreformens gennemførelse </P>  \r\n\r\n<P>etableret forskellige støtte- og tilskudsordninger for dansk </P>  \r\n\r\n<P>industri med det formål at fremme mindre forurenende teknologier </P>  \r\n\r\n<P>og iværksætte forureningsbegrænsende foranstaltninger. Der regnes </P>  \r\n\r\n<P>hertil også bidrag til rensning af spildevand m.v. Den nugældende </P>  \r\n\r\n<P>miljøstøttelov, lov nr. 606 af 23. december 1980, har virkning i </P>  \r\n\r\n<P>en 6-årig periode indtil udgangen af 1986, og den giver primært </P>  \r\n\r\n<P>sin støtte til de virksomheder, der som følge af miljøreformen er </P>  \r\n\r\n<P>blevet pålagt udgifter til nedbringning af deres forurening. </P>  \r\n\r\n<P>Det var et skridt videre, at folketinget i 1984 vedtog en revideret </P>  \r\n\r\n<P>genanvendelseslov, der åbnede mulighed for en styrket udvikling af </P>  \r\n\r\n<P>genanvendelsesteknologi ved direkte tilskud. Inden for denne lov </P>  \r\n\r\n<P>er i 1985 afsat 30 mill. kr. til fremme af genanvendelse og </P>  \r\n\r\n<P>mindre forurenende teknologier. Ordningen administreres af </P>  \r\n\r\n<P>genanvendelsesrådet, der er nedsat af miljøministeren. Der kan i </P>  \r\n\r\n<P>særlige tilfælde ydes støtte til forsøgs- og demonstrationsanlæg, </P>  \r\n\r\n<P>og tilskud vil kunne ydes til udvikling af processer, produkter og </P>  \r\n\r\n<P>metoder, der er ressourcebesparende og/eller </P>  \r\n\r\n<P>forureningsbegrænsende. </P>  \r\n\r\n<P>Alt tyder på, at vi står over for en række miljøproblemer, der ikke </P>  \r\n\r\n<P>umiddelbart er teknologiske løsninger på. Der er dog grund til at </P>  \r\n\r\n<P>tro, at en målrettet indsats med forskning, udvikling og </P>  \r\n\r\n<P>eventuelle demonstrationsanlæg vil kunne give miljøteknologien et </P>  \r\n\r\n<P>yderligere nødvendigt løft. </P>  \r\n\r\n<P>Mange problemer er knyttet til velkendte mindre eller mellemstore </P>  \r\n\r\n<P>virksomheder inden for f.eks.: </P>  \r\n\r\n<P>- jern- og metalindustrien (problemer med overfladebehandling og </P>  \r\n\r\n<P>anvendelse af kemiske hjælpestoffer), </P>  \r\n\r\n<P>- den grafiske industri og tekstilfarveindustrien (reduktion af spild </P>  \r\n\r\n<P>af materialer og kemiske hjælpestoffer inklusive farvestoffer og </P>  \r\n\r\n<P>opløsningsmidler) og </P>  \r\n\r\n<P>- garveriindustrien (reduktion af chromanvendelse og spild af </P>  \r\n\r\n<P>materialer), </P>  \r\n\r\n<P>for ikke at tale om landbruget, der står over for løsningen af store </P>  \r\n\r\n<P>miljøproblemer knyttet til udvikling af moderne opbevarings-, </P>  \r\n\r\n<P>behandlings- og transportsystemer for husdyrgødning både som </P>  \r\n\r\n<P>ressourcebesparende og forureningsbegrænsende foranstaltninger. </P>  \r\n\r\n<P>De stadig mere påtrængende affaldsproblemer kræver en intensiv </P>  \r\n\r\n<P>indsats til udvikling af affaldssorteringssystemer, til udvikling </P>  \r\n\r\n<P>af hurtigt virkende komposteringsanlæg, som omdanner frasorteret </P>  \r\n\r\n<P>husholdningsaffald til kompostprodukter uden indhold af </P>  \r\n\r\n<P>miljøgifte, og af specialprojekter til udnyttelse af plastaffald, </P>  \r\n\r\n<P>metaller, gummi m.m. </P>  \r\n\r\n<P>Endnu uløste teknologiske problemer knytter sig til oprydningen af </P>  \r\n\r\n<P>landets kemikalieaffaldsdepoter, f.eks. vedrørende krav om </P>  \r\n\r\n<P>oprensning af forurenet jord eller indførelse af </P>  \r\n\r\n<P>specialteknologier til rensning af kemikalieforurenet grundvand, </P>  \r\n\r\n<P>der hverken kan forsvares udledt til recipient eller ført tilbage </P>  \r\n\r\n<P>til jorden. </P>  \r\n\r\n<P>Helt specielle problemer eksisterer i forbindelse med kemiske </P>  \r\n\r\n<P>industrivirksomheder, der kan give anledning til alvorlige </P>  \r\n\r\n<P>miljøproblemer (Cheminova m.fl.). Der kan være tale om emission </P>  \r\n\r\n<P>til luft og udledning til spildevand og recipienter af </P>  \r\n\r\n<P>komplicerede kemiske stofblandinger, ikke at forglemme </P>  \r\n\r\n<P>deponeringen af risikobetonet kemikaliespild og restprodukter. </P>  \r\n\r\n<P>Krav og påbud til den kemiske industri er forbundet med teknologiske </P>  \r\n\r\n<P>udviklings- og forskningsbehov af ganske særlig karakter. I </P>  \r\n\r\n<P>produktionen må processer holdes i lukkede systemer, og der må </P>  \r\n\r\n<P>arbejdes med højt avanceret processtyringsteknologi. </P>  \r\n\r\n<P>Rensningsteknikker må for den kemiske industri ofte udvikles af </P>  \r\n\r\n<P>den enkelte virksomhed afhængigt af produktionens art. </P>  \r\n\r\n<P>Af industriens giftige og miljøfarlige kemiske stoffer og produkter </P>  \r\n\r\n<P>udspringer en række særlige miljø- (og sundheds-)problemer knyttet </P>  \r\n\r\n<P>til stoffernes anvendelse. Mest vægt må der lægges på de særlige </P>  \r\n\r\n<P>risikokemikalier, som i praksis har vist sig at give anledning til </P>  \r\n\r\n<P>mange konkrete sager og ulykker. Det gælder f.eks. en række særlig </P>  \r\n\r\n<P>giftige bekæmpelsesmidler af parathiontypen (bladan) eller visse </P>  \r\n\r\n<P>ukrudtsmidler såvel som kræftfremkaldende og giftige </P>  \r\n\r\n<P>opløsningsmidler, kemiske hjælpestoffer, visse tungmetaller og </P>  \r\n\r\n<P>flere andre. </P>  \r\n\r\n<P>Der er et betydeligt pres både i Danmark og i andre EF-lande for at </P>  \r\n\r\n<P>få gennemført kritiske revurderinger af sådanne stoffer, og det </P>  \r\n\r\n<P>bliver i stigende grad nødvendigt at udvikle og introducere </P>  \r\n\r\n<P>alternative, mindre farlige kemiske stoffer. Dette giver ikke </P>  \r\n\r\n<P>alene forsknings- og udviklingsopgaver inden for en række </P>  \r\n\r\n<P>enkeltindustrier, men vil også fremkalde efterfølgende </P>  \r\n\r\n<P>afprøvningsbehov i institutioner og laboratorier. </P>  \r\n\r\n<P>Det er forslagsstillernes opfattelse, at man kan sætte skub i en </P>  \r\n\r\n<P>udvikling på dette store område gennem udviklingsprogrammer, som </P>  \r\n\r\n<P>gives de nødvendige økonomiske midler, og som målrettes imod </P>  \r\n\r\n<P>forsknings- og udviklingsopgaver i konkrete industrier. Opgaverne </P>  \r\n\r\n<P>må forventes at kalde på samarbejde mellem industrierne og f.eks. </P>  \r\n\r\n<P>teknologiske institutter til kontraktforskningsinstitutter såvel </P>  \r\n\r\n<P>som højere læreanstalter (Danmarks tekniske højskole, </P>  \r\n\r\n<P>landbohøjskolen m.fl.). </P>  \r\n\r\n<P>Hovedvægten må lægges på såkaldte renere teknologier og på </P>  \r\n\r\n<P>udviklingen af substitutionsprodukter for miljøfarlige kemikalier </P>  \r\n\r\n<P>og produkter. Programmet skal administreres af teknologirådet, men </P>  \r\n\r\n<P>i øvrigt ved koordinering med de af miljøstyrelsen administrerede </P>  \r\n\r\n<P>støtte- og tilskudsordninger. </P>  \r\n\r\n<P>Man er endvidere fra forslagsstillernes side opmærksomme på, at </P>  \r\n\r\n<P>enkelte projekter på området vil kunne få støtte under det </P>  \r\n\r\n<P>teknologiske udviklingsprogram. Man finder dog, at der med </P>  \r\n\r\n<P>nærværende forslag skabes en selvstændig og væsentlig mulighed </P>  \r\n\r\n<P>for, at hovedvægten bliver lagt på teknologiudviklingens </P>  \r\n\r\n<P>miljømæssige aspekter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00053"
        },
        {
            "displayName": "Entydig dokumentidentifikation",
            "displayValue": "CL005652"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}