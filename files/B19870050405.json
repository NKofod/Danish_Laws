{
    "id": 50023,
    "title": "Bekendtgørelse om udenlandske køretøjers adgang til Danmark (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 504 af 22/07/1987",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Udenlandske køretøjers indpassage i Danmark</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Kontrol</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Straf m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Ikrafttrædelse m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om udenlandske køretøjers adgang  \r\n\r\n til Danmark (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 76 og § 118, stk. 3, i færdselsloven, jf. lovbekendtgørelse  \r\n\r\n nr. 58 af 17. februar 1986, og under hensyn til rådsdirektiv 72/166/EØF,  \r\n\r\n rådsdirektiv 83/643/EØF og rådsdirektiv 86/364/EØF (med senere ændringer)  \r\n\r\n fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Udenlandske køretøjers indpassage i Danmark  \r\n\r\n</I> </P>  \r\n\r\n</DIV>  \r\n\r\n<DIV CLASS=AFSNIT ID=\"A1\">  \r\n\r\n<H2 CLASS=ATITLE1 ALIGN=CENTER>Afsnit I </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Fælles bestemmelser </B> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved et udenlandsk køretøj forstås et køretøj,  \r\n\r\n hvis ejer eller bruger har bopæl i udlandet, og som ikke er registreret her i  \r\n\r\n landet. </P>  \r\n\r\n<P CLASS=STK> <I>Stk. 2. </I> Udenlandsk motorkøretøj og påhængskøretøj  \r\n\r\n dertil kan indpassere i Danmark og benyttes her i landet under midlertidigt  \r\n\r\n ophold uden at opfylde de krav til køretøjers indretning og udstyr, der  \r\n\r\n fremgår af færdselsloven eller de i medfør heraf fastsatte forskrifter,  \r\n\r\n såfremt køretøjet er indrettet i overensstemmelse med Wienerkonventionen af  \r\n\r\n 8. november 1968 om vejtrafik, anneks 5, og opfylder de krav, der fremgår af  \r\n\r\n dette kapitel. </P>  \r\n\r\n<P CLASS=STK> <I>Stk. 3. </I> Udenlandsk motorredskab, traktor og  \r\n\r\n påhængskøretøj dertil samt knallert og cykel kan indpassere i Danmark og  \r\n\r\n benyttes her i landet under midlertidigt ophold, såfremt køretøjet opfylder  \r\n\r\n de krav, der fremgår af dette kapitel. </P>  \r\n\r\n<P CLASS=STK> <I>Stk. 4. </I> For motorkøretøjer og påhængskøretøjer, der er  \r\n\r\n hjemmehørende i stater, der ikke har ratificeret Wienerkonventionen af 8.  \r\n\r\n november 1968 om vejtrafik, jf. bilag 1, kan der dog kun stilles krav om, at  \r\n\r\n køretøjet er indrettet i overensstemmelse med de krav til køretøjers  \r\n\r\n indretning og udstyr, der findes i den internationale færdselskonvention af  \r\n\r\n 19. september 1949, jf. bekendtgørelse af 2. marts 1956 (Lovtidende C), og i  \r\n\r\n øvrigt opfylder de krav, der fremgår af dette kapitel. </P>  \r\n\r\n<P CLASS=STK> <I>Stk. 5. </I> Køretøjet fritages dog ikke herved for at  \r\n\r\n opfylde krav, der måtte følge af andre regler, herunder navnlig lov om  \r\n\r\n international buskørsel, lov om international godstransport med  \r\n\r\n motorkøretøjer m.v. og bekendtgørelse om international transport af farligt  \r\n\r\n gods ad vej. </P>  \r\n\r\n<P CLASS=STK> <I>Stk. 6. </I> Tager ejeren (brugeren) efter indrejsen bopæl  \r\n\r\n her i landet, eller overdrages eller overlades køretøjet til en person, der  \r\n\r\n er bosiddende her i landet, skal køretøjet told- og afgiftsberigtiges.  \r\n\r\n Samtidig finder bestemmelserne i bekendtgørelse om registrering af  \r\n\r\n motorkøretøjer m.v. anvendelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ethvert udenlandsk motordrevet køretøj og  \r\n\r\n påhængskøretøj dertil skal være omfattet af en ansvarsforsikring i  \r\n\r\n overensstemmelse med færdselslovens § 105, stk. 1-3. </P>  \r\n\r\n<P CLASS=STK> <I>Stk. 2. </I> Forsikringspligten anses uden videre for  \r\n\r\n opfyldt for køretøjer, der er hjemmehørende i et EF-land, bortset fra  \r\n\r\n Grækenland, samt i DDR, Finland, på Færøerne, i Liechtenstein, Monaco, Norge,  \r\n\r\n San Marino, Sverige, Østrig, Schweiz, Ungarn og Tjekkoslovakiet. Dette gælder  \r\n\r\n dog ikke for de køretøjer, der er nævnt i bilag 3. </P>  \r\n\r\n<P CLASS=STK> <I>Stk. 3. </I> For andre end de køretøjer, der er nævnt i stk.  \r\n\r\n 2, 1. pkt., samt for køretøjer omfattet af bilag 3, skal føreren være i  \r\n\r\n besiddelse af gyldigt internationalt grønt forsikringskort eller af en  \r\n\r\n grænseforsikringspolice udstedt af Dansk Forening for International  \r\n\r\n Motorkøretøjsforsikring. Forsikringsdokumentet skal være underskrevet og  \r\n\r\n udvise, at lovpligtig ansvarsforsikring er i kraft, og at forsikringens  \r\n\r\n gyldighedsområde er de lande, der er medlem af EF. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Bestemmelserne i færdselsloven om tilkobling af  \r\n\r\n påhængskøretøj og sidevogn finder tilsvarende anvendelse på udenlandske  \r\n\r\n køretøjer. Udenlandsk motorcykel og cykel må dog være tilkoblet sidevogn, der  \r\n\r\n er anbragt til venstre for motorcyklen og cyklen. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=AFSNIT ID=\"A2\">  \r\n\r\n<H2 CLASS=ATITLE1 ALIGN=CENTER>Afsnit II </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Motorkøretøj og påhængskøretøj dertil </B>  \r\n\r\n</P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ethvert udenlandsk motorkøretøj og ethvert  \r\n\r\n påhængskøretøj dertil, hvis tilladte totalvægt overstiger 750 kg, skal være  \r\n\r\n registreret, forsynet med registreringsnummer og medføre registreringsattest.  \r\n\r\n</P>  \r\n\r\n<P CLASS=STK> <I>Stk. 2. </I> Alle udenlandske motor- og påhængskøretøjer  \r\n\r\n skal endvidere være forsynede med nationalitetsmærke og være i forsvarlig  \r\n\r\n teknisk stand. </P>  \r\n\r\n<P>Registreringsnummer og registreringsattest </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Enhver udenlandsk bil skal både foran og bagpå  \r\n\r\n være forsynet med registreringsnummer, jf. dog stk. 5. </P>  \r\n\r\n<P CLASS=STK> <I>Stk. 2. </I> Enhver udenlandsk motorcykel og ethvert  \r\n\r\n udenlandsk påhængskøretøj med en tilladt totalvægt over 750 kg skal være  \r\n\r\n forsynet med registreringsnummer bagpå. </P>  \r\n\r\n<P CLASS=STK> <I>Stk. 3. </I> Et udenlandsk påhængskøretøj med en tilladt  \r\n\r\n totalvægt på 750 kg eller derunder, der ikke er registreret, skal bagpå vise  \r\n\r\n det trækkende køretøjs registreringsnummer. </P>  \r\n\r\n<P CLASS=STK> <I>Stk. 4. </I> Registreringsnummeret skal være læseligt i  \r\n\r\n normalt dagslys i en afstand af 40 meter og skal bestå enten af tal eller af  \r\n\r\n tal og bogstaver. Tallene skal være arabiske og bogstaverne latinske. Når  \r\n\r\n andre tal eller bogstaver benyttes, skal de gentages med arabiske tal og  \r\n\r\n latinske bogstaver. </P>  \r\n\r\n<P CLASS=STK> <I>Stk. 5. </I> For biler, der er hjemmehørende i stater, der  \r\n\r\n ikke har ratificeret Wienerkonventionen af 8. november 1968 om vejtrafik, jf.  \r\n\r\n bilag 1, kan der dog kun stilles krav om, at bilen bagpå er forsynet med  \r\n\r\n registreringsnummeret, ligesom den afstand, der nævnes i stk. 4, for alle  \r\n\r\n køretøjer nedsættes til 20 meter. </P>  \r\n\r\n<P CLASS=STK> <I>Stk. 6. </I> Registreringsnummeret kan enten være anbragt på  \r\n\r\n en særlig plade (nummerplade) eller være fastgjort til eller malet på selve  \r\n\r\n køretøjet. I begge tilfælde skal det være anbragt i lodret eller næsten  \r\n\r\n lodret stilling og i et plan, der er vinkelret på køretøjets længdeakse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Som registreringsattest betegnes et dokument,  \r\n\r\n der beviser, at køretøjet er registreret i sit hjemland.  \r\n\r\n Registreringsattesten skal være udstedt af den kompetente myndighed i dette  \r\n\r\n land. </P>  \r\n\r\n<P CLASS=STK> <I>Stk. 2. </I> For påhængskøretøj kan registreringsattesten  \r\n\r\n bestå i, at påhængskøretøjet er anført i registreringsattesten for den  \r\n\r\n trækkende bil. </P>  \r\n\r\n<P CLASS=STK> <I>Stk. 3. </I> Registreringsattesten, der skal være skrevet  \r\n\r\n med latinske bogstaver, skal indeholde oplysning om køretøjets  \r\n\r\n registreringsnummer, mærke, stelnummer, datoen for første registrering eller  \r\n\r\n produktionsåret samt navn og adresse på attestens indehaver. Såfremt attesten  \r\n\r\n er tidsbegrænset, skal den tillige angive gyldighedstiden. </P>  \r\n\r\n<P CLASS=STK> <I>Stk. 4. </I> Registreringsattesten skal endvidere angive  \r\n\r\n køretøjets totalvægt, såfremt køretøjet er beregnet til godstransport og er  \r\n\r\n registreret i en stat, der har ratificeret Wienerkonventionen af 8. november  \r\n\r\n 1968 om vejtrafik, jf. bilag 1. </P>  \r\n\r\n<P CLASS=STK> <I>Stk. 5. </I> Med registreringsattest ligestilles  \r\n\r\n kørecertifikat i henhold til den internationale konvention af 24. april 1926  \r\n\r\n om kørsel med motorkøretøjer, såfremt certifikatet er udstedt inden for det  \r\n\r\n sidste år. </P>  \r\n\r\n<P>Køretøjer fra Norge, Sverige og Finland </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Kravet om registrering anses for opfyldt for  \r\n\r\n norske køretøjer, der kan benyttes i Norge på &#187;prøvekjennemerke&#171;,  \r\n\r\n svenske køretøjer, der kan benyttes i Sverige på grundlag af  \r\n\r\n &#187;saluvagnslicens&#171;, og på finske køretøjer, der kan benyttes i  \r\n\r\n Finland med &#187;provnummerskyltar&#171;. </P>  \r\n\r\n<P CLASS=STK> <I>Stk. 2. </I> Tilsvarende gælder køretøjer, for hvilke der i  \r\n\r\n Norge, Sverige eller Finland er meddelt tilladelse til midlertidig brug, og  \r\n\r\n som enten ikke er registreret i hjemlandet, eller som er midlertidigt  \r\n\r\n registreret i hjemlandet. Sådanne køretøjer vil kunne benyttes her i landet i  \r\n\r\n den periode, tilladelsen gælder. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> For køretøjer, der er indregistreret i Norge,  \r\n\r\n Sverige eller Finland, gælder følgende som registreringsattest: </P>  \r\n\r\n</DIV>  \r\n\r\n</DIV>  \r\n\r\n<P CLASS=PUNKT> <B>1.</B> For norske køretøjer: &#187;vognkort&#171;. </P>  \r\n\r\n<P CLASS=PUNKT> <B>2.</B> For svenske køretøjer bortset fra terrængående  \r\n\r\n køretøjer: &#187;kontrollmaerke&#171;, og for svenske lastbiler, biler med  \r\n\r\n tilkoblet påhængsvogn samt terrængående køretøjer: derudover det senest  \r\n\r\n udstedte &#187;registreringsbevis&#171; for hvert køretøj. </P>  \r\n\r\n<P CLASS=PUNKT> <B>3.</B> For finske køretøjer: &#187;registerutdrag&#171;  \r\n\r\n for køretøjet eller attest, som beviser, at bilen må anvendes i udlandet,  \r\n\r\n eller &#187;interimsintyg&#171;. </P>  \r\n\r\n<P CLASS=STK> <I>Stk. 2. </I> For køretøjer, der kan benyttes i Norge,  \r\n\r\n Sverige eller Finland under anvendelse af prøveskilte, jf. § 7, stk. 1,  \r\n\r\n gælder som bevis for tilladelsen i </P>  \r\n\r\n<P CLASS=PUNKT> <B>1.</B> Norge: &#187;prøvekjennemerke&#171; sammen med  \r\n\r\n &#187;vognkort&#171; for &#187;årsprøvekjennemerke&#171; eller  \r\n\r\n &#187;kjøreseddel&#171; for &#187;dagsprøvekjennemerke&#171; i original. </P>  \r\n\r\n<P CLASS=PUNKT> <B>2.</B> Sverige: &#187;saluvagnsskyltar&#171;. </P>  \r\n\r\n<P CLASS=PUNKT> <B>3.</B> Finland: &#187;provnummerskyltar&#171; sammen med  \r\n\r\n et bevis for retten til at anvende sådanne nummerplader. </P>  \r\n\r\n<P CLASS=STK> <I>Stk. 3. </I> For køretøjer, for hvilke der i Norge, Sverige  \r\n\r\n eller Finland er meddelt tilladelse til midlertidig brug, jf. § 7, stk. 2,  \r\n\r\n gælder som bevis for tilladelsen i </P>  \r\n\r\n<P CLASS=PUNKT> <B>1.</B> Norge: &#187;vognkort&#171; og tilsvarende  \r\n\r\n nummerplade for særlig registrering. </P>  \r\n\r\n<P CLASS=PUNKT> <B>2.</B> Sverige: &#187;turistvagnslicens&#171; og  \r\n\r\n &#187;turistvagnskylt&#171;, bevis for &#187;exportvagnsregistrering&#171; og  \r\n\r\n &#187;exportvagnsskylt&#171; sammen med &#187;besiktningsinstrument&#171;  \r\n\r\n eller &#187;interimslicens&#171; og &#187;interimsskylt&#171;. </P>  \r\n\r\n<P CLASS=PUNKT> <B>3.</B> Finland: &#187;interimistisk  \r\n\r\n registreringsbevis&#171; og tilsvarende nummerplader eller  \r\n\r\n &#187;interimsintyg&#171; og tilsvarende &#187;SF-skylt&#171;. </P>  \r\n\r\n<P>Nationalitetsmærke </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ethvert udenlandsk motorkøretøj og ethvert  \r\n\r\n udenlandsk påhængskøretøj dertil med en tilladt totalvægt på over 750 kg skal  \r\n\r\n bagpå være forsynet med registreringslandets nationalitetsmærke, jf. bilag 2.  \r\n\r\n</P>  \r\n\r\n<P CLASS=STK> <I>Stk. 2. </I> Et påhængskøretøj, der ikke er registreret,  \r\n\r\n skal bagpå være forsynet med det trækkende køretøjs nationalitetsmærke. </P>  \r\n\r\n<P CLASS=STK> <I>Stk. 3. </I> Nationalitetsmærket skal bestå af mindst eet og  \r\n\r\n højst tre latinske bogstaver, der er malet med sort på en hvid elliptisk  \r\n\r\n bund. Bogstaverne skal være mindst 80 mm høje og stregbredden mindst 10 mm.  \r\n\r\n</P>  \r\n\r\n<P CLASS=STK> <I>Stk. 4. </I> Ved nationalitetsmærker til motorcykler skal  \r\n\r\n ellipsens dimensioner være mindst 175x115 mm. På andre motorkøretøjer og  \r\n\r\n påhængskøretøjer hertil skal nationalitetsmærkets dimensioner være mindst  \r\n\r\n 240x145 mm, hvis mærket består af tre bogstaver. Dimensionerne kan nedsættes  \r\n\r\n til 175x115 mm, hvis mærket består af eet eller to bogstaver. </P>  \r\n\r\n<P CLASS=STK> <I>Stk. 5. </I> Nationalitetsmærket skal være anbragt med  \r\n\r\n vandret hovedakse i overensstemmelse med reglen i § 5, stk. 6. Dog kan  \r\n\r\n ellipsen anbringes med lodret hovedakse, såfremt nationalitetsmærket kun  \r\n\r\n består af eet bogstav. </P>  \r\n\r\n<P>Tekniske krav </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udenlandsk motorkøretøj med forlygter med  \r\n\r\n asymmetrisk nærlys, der er indstillet til venstrekørsel, må kun benyttes her  \r\n\r\n i landet, såfremt den sektorformede del af lygteglasset, hvorfra de  \r\n\r\n asymmetriske stråler udgår, tildækkes, eller lygterne omstilles til  \r\n\r\n højrekørsel. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Udenlandsk motorkøretøj og påhængskøretøj skal  \r\n\r\n overholde reglerne i bekendtgørelse nr. 330 af 21. juni 1977 om køretøjers  \r\n\r\n største bredde, længde, højde, vægt og akseltryk (med senere ændringer),  \r\n\r\n bortset fra bestemmelserne i § 1, stk. 2, § 9, stk. 2 og § 14 b, stk. 2. </P>  \r\n\r\n</DIV>  \r\n\r\n<DIV CLASS=AFSNIT ID=\"A3\">  \r\n\r\n<H2 CLASS=ATITLE1 ALIGN=CENTER>Afsnit III </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Motorredskab, traktor og påhængskøretøj  \r\n\r\n dertil </B> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bestemmelserne i §§ 4-8, 10 og 11, bortset fra  \r\n\r\n kravet i § 4, stk. 2, om nationalitetsmærke, finder tilsvarende anvendelse på  \r\n\r\n udenlandsk motorredskab, traktor og påhængskøretøj. </P>  \r\n\r\n<P CLASS=STK> <I>Stk. 2. </I> Kravet om registrering, registreringsnummer og  \r\n\r\n medbringelse af registreringsattest gælder dog kun, såfremt køretøjet er  \r\n\r\n registreringspligtigt i hjemlandet. </P>  \r\n\r\n<P CLASS=STK> <I>Stk. 3. </I> Køretøjerne skal i øvrigt opfylde de krav, der  \r\n\r\n fremgår af bekendtgørelse om køretøjers indretning og udstyr. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=AFSNIT ID=\"A4\">  \r\n\r\n<H2 CLASS=ATITLE1 ALIGN=CENTER>Afsnit IV </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Knallert </B> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Som knallert anses alene et køretøj, der  \r\n\r\n opfylder betingelserne i færdselslovens § 2, nr. 6, herunder navnlig, at  \r\n\r\n motoren ikke kan fremdrive køretøjet med større hastighed end 30 km i timen.  \r\n\r\n Opfylder en udenlandsk knallert ikke disse betingelser, skal den betragtes  \r\n\r\n som motorcykel og kan kun indpassere og benyttes i Danmark i overensstemmelse  \r\n\r\n med reglerne i afsnit II. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En udenlandsk knallert skal overholde kravene i  \r\n\r\n § 31, stk. 1, og § 32, stk. 1, nr. 1 og 2, i bekendtgørelse nr. 154 af 20.  \r\n\r\n april 1977 om køretøjers indretning og udstyr (med senere ændringer), samt  \r\n\r\n være forsynet med en rød bagudrettet refleksanordning og et  \r\n\r\n identifikationsmærke, der angiver cylindervolumen, og mærket &#187;CM&#171;.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=AFSNIT ID=\"A5\">  \r\n\r\n<H2 CLASS=ATITLE1 ALIGN=CENTER>Afsnit V </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Cykler </B> </P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Udenlandsk cykel skal opfylde kravene i § 2,  \r\n\r\n stk. 1, 1. pkt., § 6, stk. 1, 1. pkt. og § 8 i bekendtgørelse nr. 6 af 10.  \r\n\r\n januar 1986 om cyklers indretning og udstyr m.v., samt være forsynet med  \r\n\r\n sådanne anordninger, at cyklen fortil kan vise et hvidt eller gulligt lys og  \r\n\r\n bagtil et rødt lys. </P>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Kontrol </I> </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Kontrollen med, at udenlandske køretøjer under  \r\n\r\n kørsel i Danmark overholder de forskrifter, der er fastsat i kapitel 1,  \r\n\r\n foregår som stikprøvekontrol både ved grænsepassagen, og når køretøjerne er  \r\n\r\n kommet ind i landet, jf. dog stk. 2, 3 og 4. </P>  \r\n\r\n<P CLASS=STK> <I>Stk. 2. </I> Kontrol af, om et udenlandsk køretøj er  \r\n\r\n omfattet af en gyldig ansvarsforsikring, foretages af toldvæsenet. Kontrol  \r\n\r\n undlades, når køretøjet er registreret i et af de lande, der er nævnt i § 2,  \r\n\r\n stk. 2, 1. pkt., og i øvrigt ikke er undtaget fra de nævnte landes nationale  \r\n\r\n forsikringsbureauers garantiforpligtelse, jf. bilag 3. </P>  \r\n\r\n<P CLASS=STK> <I>Stk. 3. </I> Kontrol af et køretøjs dimensioner foretages  \r\n\r\n kun, når der foreligger mistanke om, at dimensionerne ikke er i  \r\n\r\n overensstemmelse med bekendtgørelse om køretøjers største bredde, længde,  \r\n\r\n højde, vægt og akseltryk. </P>  \r\n\r\n<P CLASS=STK> <I>Stk. 4. </I> Bestemmelsen i stk. 1 om stikprøvekontrol er  \r\n\r\n ikke til hinder for, at der foretages systematisk kontrol af, om køretøjer,  \r\n\r\n der er registreret i lande, der ikke er medlem af EF, har tilladelse til  \r\n\r\n international godstransport og international buskørsel. </P>  \r\n\r\n<P CLASS=STK> <I>Stk. 5. </I> Udenlandske motor- og påhængskøretøjer, hvis  \r\n\r\n tilladte akseltryk og tilladte totalvægt ifølge registreringspapirerne  \r\n\r\n overstiger de grænser, der er fastsat i den bekendtgørelse, der er nævnt i  \r\n\r\n stk. 3, vil dog kunne benyttes i Danmark, såfremt det faktiske akseltryk og  \r\n\r\n den faktiske totalvægt ikke overstiger de grænser for tilladt akseltryk og  \r\n\r\n totalvægt, der er fastsat i bekendtgørelsen. </P>  \r\n\r\n<P CLASS=STK> <I>Stk. 6. </I> Ved kontrolvejning af akseltryk og totalvægt på  \r\n\r\n udenlandske køretøjer finder reglerne i Justitsministeriets cirkulære af 19.  \r\n\r\n november 1979 om kontrol med køretøjers akseltryk og totalvægt tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Et udenlandsk køretøj, der ikke opfylder  \r\n\r\n betingelserne i kapitel 1, afvises. </P>  \r\n\r\n<P CLASS=STK> <I>Stk. 2. </I> Den nærmeste politimyndighed kan dog tillade,  \r\n\r\n at køretøjer, der ikke opfylder betingelserne i §§ 5-9, forsynes med  \r\n\r\n grænsenummerplader (nordiske grænsenummerplader). I forbindelse med  \r\n\r\n udleveringen af nummerplader udsteder politiet en midlertidig  \r\n\r\n registreringsattest for køretøjet gældende for et tidsrum indtil 1 år.  \r\n\r\n Attesten skal medbringes under kørslen og på forlangende forevises for  \r\n\r\n politiet eller toldvæsenet. </P>  \r\n\r\n<P CLASS=STK> <I>Stk. 3. </I> Politiet kan betinge køretøjets forsyning med  \r\n\r\n grænsenummerplader af, at det forinden er fremstillet til syn og godkendt af  \r\n\r\n Statens Bilinspektion. </P>  \r\n\r\n<P CLASS=STK> <I>Stk. 4. </I> De nævnte nummerplader, der i forbindelse med  \r\n\r\n den midlertidige registreringsattest giver adgang til at indpassere og  \r\n\r\n midlertidigt benytte køretøjet her i landet samt i Finland, Norge og Sverige,  \r\n\r\n er forsynet med et nummer og bogstaverne DK. Pladerne er udført med røde tal  \r\n\r\n og bogstaver på hvid bund. </P>  \r\n\r\n<P CLASS=STK> <I>Stk. 5. </I> For nummerpladerne betales et gebyr på 150 kr.  \r\n\r\n for et sæt plader og 75 kr. for en enkelt plade. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Udpasserer et køretøj, der er forsynet med  \r\n\r\n dansk, finsk, norsk eller svensk midlertidig køretilladelse  \r\n\r\n (registreringsattest) og tilsvarende grænsenummerplader, fra Danmark til  \r\n\r\n andet område end Finland, Norge eller Sverige, skal nummerpladerne og  \r\n\r\n attesten tilbageleveres til politiet på udkørselsstedet, som kontrollerer, at  \r\n\r\n tilladelsens tidsfrist ikke er overskredet, samt, såfremt pladerne og  \r\n\r\n attesten ikke hidrører fra den pågældende myndighed selv, tilbagesender dem  \r\n\r\n til den myndighed, der har udstedt dem. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straf m.v. </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Benyttelse af et udenlandsk køretøj her i  \r\n\r\n landet i strid med bestemmelserne i denne bekendtgørelse straffes med bøde.  \r\n\r\n</P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Anmeldelse mod føreren eller ejeren (brugeren)  \r\n\r\n af et udenlandsk motordrevet køretøj for overtrædelser af  \r\n\r\n færdselslovgivningen indgives til politiet på det sted, hvor lovovertrædelsen  \r\n\r\n er begået. </P>  \r\n\r\n<P CLASS=STK> <I>Stk. 2. </I> Kan forfølgning ikke ske straks, anmoder  \r\n\r\n politiet uden ugrundet ophold Distriktstoldkammer 1 og 4 i København,  \r\n\r\n distriktstoldkamrene i Esbjerg, Frederikshavn, Haderslev, Helsingør, Korsør,  \r\n\r\n Nykøbing Falster, Padborg, Svendborg, Thisted og Århus om at standse  \r\n\r\n køretøjet ved eventuel udpassage. </P>  \r\n\r\n<P CLASS=STK> <I>Stk. 3. </I> Standses køretøjet af toldvæsenet, underrettes  \r\n\r\n det stedlige politi herom. Politiet drager omsorg for, at sagen afgøres, om  \r\n\r\n fornødent i overensstemmelse med færdselslovens bestemmelser om  \r\n\r\n tilbageholdelse af køretøjer. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelse m.v. </I> </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Bekendtgørelsen træder i kraft den 1. august  \r\n\r\n 1987. </P>  \r\n\r\n<P CLASS=STK> <I>Stk. 2. </I> Samtidig ophæves: </P>  \r\n\r\n</DIV>  \r\n\r\n</DIV>  \r\n\r\n</DIV>  \r\n\r\n<P CLASS=PUNKT> <B>1.</B> Bekendtgørelse nr. 42 af 2. marts 1956 om  \r\n\r\n udenlandske køretøjer og udenlandske førere af motorkøretøjer som senest  \r\n\r\n ændret ved bekendtgørelse nr. 410 af 23. juni 1986. </P>  \r\n\r\n<P CLASS=PUNKT> <B>2.</B> § 1, nr. 5, i bekendtgørelse nr. 150 af 18. april  \r\n\r\n 1977 om opretholdelse af visse bekendtgørelser udstedt i henhold til  \r\n\r\n tidligere færdselslovgivning. </P>  \r\n\r\n<P CLASS=PUNKT> <B>3.</B> § 32 a i bekendtgørelse nr. 330 af 21. juni 1977 om  \r\n\r\n køretøjers største bredde, længde, højde, vægt og akseltryk som affattet ved  \r\n\r\n bekendtgørelse nr. 393 af 23. juni 1986. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 22. juli 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Hans-Viggo Jensen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Følgende lande har ratificeret Wienerkonventionen af 8. november 1968 om  \r\n\r\n vejtrafik. </P>  \r\n\r\n<P>Australien Guinea San Marino </P>  \r\n\r\n<P>Bahrain Iran Senegal </P>  \r\n\r\n<P>Brasilien Israel Seychellerne </P>  \r\n\r\n<P>Bulgarien Jugoslavien Sovjetunionen </P>  \r\n\r\n<P>Cuba Kuwait Sydafrika </P>  \r\n\r\n<P>Danmark Luxembourg Sverige </P>  \r\n\r\n<P>DDR Marokko Tjekkoslovakiet </P>  \r\n\r\n<P>Elfenbenskysten Monaco Ukraine </P>  \r\n\r\n<P>Filippinerne Niger Ungarn </P>  \r\n\r\n<P>Finland Norge Uruguay </P>  \r\n\r\n<P>Forbundsrep. Tyskland Pakistan Zaire </P>  \r\n\r\n<P>Frankrig Polen Zimbabwe </P>  \r\n\r\n<P>Grækenland Rumænien </P>  \r\n\r\n<P>Følgende lande har ratificeret Genevekonventionen af 19. september 1949,  \r\n\r\n men derimod ikke Wienerkonventionen af 8. november 1968, jf. ovenfor. </P>  \r\n\r\n<P>Albanien Holland Paraguay </P>  \r\n\r\n<P>Algeriet Indien Peru </P>  \r\n\r\n<P>Argentina Island Portugal </P>  \r\n\r\n<P>Bangladesh Irland Rwanda </P>  \r\n\r\n<P>Barbados Italien Sierra Leone </P>  \r\n\r\n<P>Belgien Jamaica Singapore </P>  \r\n\r\n<P>Benin Japan Spanien </P>  \r\n\r\n<P>Botswana Jordan Sri Lanka </P>  \r\n\r\n<P>Canada Kampuchea Storbritannien </P>  \r\n\r\n<P>Centralafrikanske Rep. Korea Syrien </P>  \r\n\r\n<P>Chile Kina Thailand </P>  \r\n\r\n<P>Congo Laos Togo </P>  \r\n\r\n<P>Cypern Libanon Trinidad og Tobago </P>  \r\n\r\n<P>Dominikanske Republik Lesotho Tunesien </P>  \r\n\r\n<P>Ecuador Madagascar Tyrkiet </P>  \r\n\r\n<P>Egypten Malawi Uganda </P>  \r\n\r\n<P>Fiji Malaysia USA </P>  \r\n\r\n<P>Ghana Mali Vatikanstaten </P>  \r\n\r\n<P>Guatemala Malta Venezuela </P>  \r\n\r\n<P>Haiti Ny Guinea Østrig New Zealand </P>  \r\n\r\n<P>Bilag 2 </P>  \r\n\r\n<P>Nationalitetsmærker </P>  \r\n\r\n<P>EUROPA </P>  \r\n\r\n<P>AL Albanien </P>  \r\n\r\n<P>AND Andorra </P>  \r\n\r\n<P>B Belgien </P>  \r\n\r\n<P>BG Bulgarien </P>  \r\n\r\n<P>CY Cypern </P>  \r\n\r\n<P>DK Danmark </P>  \r\n\r\n<P>DDR DDR </P>  \r\n\r\n<P>SF Finland </P>  \r\n\r\n<P>D Forbundsrep. Tyskland </P>  \r\n\r\n<P>F Frankrig </P>  \r\n\r\n<P>FR Færøerne </P>  \r\n\r\n<P>GR Grækenland </P>  \r\n\r\n<P>NL Holland </P>  \r\n\r\n<P>IRL Irland </P>  \r\n\r\n<P>IS Island </P>  \r\n\r\n<P>I Italien </P>  \r\n\r\n<P>YU Jugoslavien </P>  \r\n\r\n<P>FL Liechtenstein </P>  \r\n\r\n<P>L Luxembourg </P>  \r\n\r\n<P>M Malta </P>  \r\n\r\n<P>MC Monaco </P>  \r\n\r\n<P>N Norge </P>  \r\n\r\n<P>PL Polen </P>  \r\n\r\n<P>P Portugal </P>  \r\n\r\n<P>RO Rumænien </P>  \r\n\r\n<P>RSM San Marino </P>  \r\n\r\n<P>CH Schweiz </P>  \r\n\r\n<P>SU Sovjetunionen </P>  \r\n\r\n<P>E Spanien </P>  \r\n\r\n<P>GB Storbritannien &amp; Nordirland </P>  \r\n\r\n<P>GBA Alderney </P>  \r\n\r\n<P>GBG Guernsey </P>  \r\n\r\n<P>GBJ Jersey </P>  \r\n\r\n<P>GBM Øen Man </P>  \r\n\r\n<P>GBZ Gibraltar </P>  \r\n\r\n<P>S Sverige </P>  \r\n\r\n<P>CS Tjekkoslovakiet </P>  \r\n\r\n<P>TR Tyrkiet </P>  \r\n\r\n<P>H Ungarn </P>  \r\n\r\n<P>A Østrig </P>  \r\n\r\n<P>AFRIKA </P>  \r\n\r\n<P>DZ Algeriet </P>  \r\n\r\n<P>DY Benin </P>  \r\n\r\n<P>RB Botswana </P>  \r\n\r\n<P>RU Burundi </P>  \r\n\r\n<P>RCA Centralafr. Rep. </P>  \r\n\r\n<P>RCB Congo </P>  \r\n\r\n<P>ET Egypten </P>  \r\n\r\n<P>CI Elfenbenskysten </P>  \r\n\r\n<P>ETH Ethiopien </P>  \r\n\r\n<P>WAG Gambia </P>  \r\n\r\n<P>GH Ghana </P>  \r\n\r\n<P>EAK Kenya </P>  \r\n\r\n<P>LB Liberia </P>  \r\n\r\n<P>LAR Libyen </P>  \r\n\r\n<P>LS Lesotho </P>  \r\n\r\n<P>RM Madagascar </P>  \r\n\r\n<P>NW Malawi </P>  \r\n\r\n<P>RMM Mali </P>  \r\n\r\n<P>MA Marokko </P>  \r\n\r\n<P>RIM Mauritanien </P>  \r\n\r\n<P>MS Mauritius </P>  \r\n\r\n<P>SWA Namibia S.V. Afrika </P>  \r\n\r\n<P>RN Niger </P>  \r\n\r\n<P>WAN Nigeria </P>  \r\n\r\n<P>RWA Rwanda </P>  \r\n\r\n<P>SN Senegal </P>  \r\n\r\n<P>SY Seychellerne </P>  \r\n\r\n<P>WAL Sierra Leone </P>  \r\n\r\n<P>SD Swaziland </P>  \r\n\r\n<P>ZA Sydafrika </P>  \r\n\r\n<P>EAT Tanzania </P>  \r\n\r\n<P>TG Togo </P>  \r\n\r\n<P>TN Tunesien </P>  \r\n\r\n<P>EAU Uganda </P>  \r\n\r\n<P>ZRE Zaire </P>  \r\n\r\n<P>Z Zambia </P>  \r\n\r\n<P>EAZ Zanzibar </P>  \r\n\r\n<P>RSR Zimbabwe </P>  \r\n\r\n<P>AMERIKA </P>  \r\n\r\n<P>RA Argentina </P>  \r\n\r\n<P>BS Bahama </P>  \r\n\r\n<P>BDS Barbados </P>  \r\n\r\n<P>BH Belize </P>  \r\n\r\n<P>BR Brasilien </P>  \r\n\r\n<P>CDN Canada </P>  \r\n\r\n<P>RCH Chile </P>  \r\n\r\n<P>CO Colombia </P>  \r\n\r\n<P>CR Costa Rica </P>  \r\n\r\n<P>C Cuba </P>  \r\n\r\n<P>NA Curacao </P>  \r\n\r\n<P>WD Dominica </P>  \r\n\r\n<P>DOM Dominikanske Rep. </P>  \r\n\r\n<P>EC Ecuador </P>  \r\n\r\n<P>ES El Salvador </P>  \r\n\r\n<P>WG Grenada </P>  \r\n\r\n<P>F Guadeloupe </P>  \r\n\r\n<P>GDA Guatemala </P>  \r\n\r\n<P>GUY Guyana </P>  \r\n\r\n<P>RH Haiti </P>  \r\n\r\n<P>JA Jamaica </P>  \r\n\r\n<P>F Martinique </P>  \r\n\r\n<P>MEX Mexico </P>  \r\n\r\n<P>NIC Nicaragua </P>  \r\n\r\n<P>PA Panama </P>  \r\n\r\n<P>PY Paraguay </P>  \r\n\r\n<P>P Peru </P>  \r\n\r\n<P>WL St. Lucia </P>  \r\n\r\n<P>WV St. Vincent </P>  \r\n\r\n<P>SME Suriname </P>  \r\n\r\n<P>TT Trinidad og Tobago </P>  \r\n\r\n<P>ROU Uruguay </P>  \r\n\r\n<P>USA USA </P>  \r\n\r\n<P>YV Venezuela </P>  \r\n\r\n<P>ASIEN </P>  \r\n\r\n<P>AFG Afghanistan </P>  \r\n\r\n<P>BRN Bahrain </P>  \r\n\r\n<P>BD Bangladesh </P>  \r\n\r\n<P>BRU Brunei </P>  \r\n\r\n<P>BUR Burma </P>  \r\n\r\n<P>RP Filippinerne </P>  \r\n\r\n<P>HK Hongkong </P>  \r\n\r\n<P>IND Indien </P>  \r\n\r\n<P>RI Indonesien </P>  \r\n\r\n<P>IR Iran </P>  \r\n\r\n<P>IRQ Iraq </P>  \r\n\r\n<P>IL Israel </P>  \r\n\r\n<P>J Japan </P>  \r\n\r\n<P>HKJ Jordan </P>  \r\n\r\n<P>K Kampuchea </P>  \r\n\r\n<P>ROK Korea Syd </P>  \r\n\r\n<P>KWT Kuwait </P>  \r\n\r\n<P>LAO Laos </P>  \r\n\r\n<P>RL Libanon </P>  \r\n\r\n<P>MAL Malaysia </P>  \r\n\r\n<P>WS Vest Samoa </P>  \r\n\r\n<P>PAK Pakistan </P>  \r\n\r\n<P>SGP Singapore </P>  \r\n\r\n<P>CL Sri Lanka </P>  \r\n\r\n<P>SYR Syrien </P>  \r\n\r\n<P>RC Taiwan </P>  \r\n\r\n<P>T Thailand </P>  \r\n\r\n<P>TR Tyrkiet </P>  \r\n\r\n<P>VN Vietnam </P>  \r\n\r\n<P>ADN Yemen </P>  \r\n\r\n<P>OCEANIEN/AUSTRALASIEN </P>  \r\n\r\n<P>AUS Australien </P>  \r\n\r\n<P>FJI Fiji </P>  \r\n\r\n<P>F Ny Caledonien </P>  \r\n\r\n<P>NZ New Zealand </P>  \r\n\r\n<P>PNG Papua New Guinea </P>  \r\n\r\n<P>I Tahiti </P>  \r\n\r\n<P>Bilag 3 </P>  \r\n\r\n<P>Følgende køretøjer er undergivet forsikringskontrol, jf. § 2 </P>  \r\n\r\n<P>DEN TYSKE FORBUNDSREPUBLIK inkl. VESTBERLIN </P>  \r\n\r\n<P CLASS=PUNKT> <B>1.</B> Køretøjer, der efter deres konstruktion ikke kører  \r\n\r\n med højere hastighed end 6 km i timen. </P>  \r\n\r\n<P CLASS=PUNKT> <B>2.</B> Selvkørende arbejdsredskaber, hvis  \r\n\r\n maksimalhastighed ikke overstiger 20 km i timen. </P>  \r\n\r\n<P CLASS=PUNKT> <B>3.</B> Køretøjer og påhængsvogne med midlertidig  \r\n\r\n registrering (grænsenummerplade). </P>  \r\n\r\n<P CLASS=PUNKT> <B>4.</B> Køretøjer og påhængsvogne tilhørende fremmede  \r\n\r\n militærstyrker, der opholder sig på et territorium under Den tyske  \r\n\r\n Forbundsrepubliks suverænitet, disses civile medhjælp og medlemmer af deres  \r\n\r\n familier, når de pågældende køretøjer er indregistreret af de kompetente  \r\n\r\n militærmyndigheder. </P>  \r\n\r\n<P CLASS=PUNKT> <B>5.</B> Køretøjer og påhængsvogne tilhørende de  \r\n\r\n internationale militærhovedkvarterer, der i medfør af Atlantpagten (NATO) er  \r\n\r\n etableret i Den tyske Forbundsrepublik. </P>  \r\n\r\n<P>BELGIEN </P>  \r\n\r\n<P CLASS=PUNKT> <B>1.</B> Køretøjer med midlertidig indregistrering  \r\n\r\n (grænsenummerplade). </P>  \r\n\r\n<P CLASS=PUNKT> <B>2.</B> Belgiske militærpersoners og deres families private  \r\n\r\n køretøjer under udstationering i Den tyske Forbundsrepublik. </P>  \r\n\r\n<P CLASS=PUNKT> <B>3.</B> Officielle NATO-køretøjer, der forbliver under  \r\n\r\n Atlantpagtens egne bestemmelser. </P>  \r\n\r\n<P>FRANKRIG og MONACO </P>  \r\n\r\n<P>Militærkøretøjer, der er underkastet internationale konventioner. </P>  \r\n\r\n<P>IRLAND </P>  \r\n\r\n<P CLASS=PUNKT> <B>1.</B> Påhængsvogne. </P>  \r\n\r\n<P CLASS=PUNKT> <B>2.</B> Køretøjer, der udelukkende styres af en gående  \r\n\r\n person, dvs. køretøjer, der ikke er bygget eller indrettet til at  \r\n\r\n transportere fører eller passagerer, og hvis egenvægt ikke overstiger 8 cwt.  \r\n\r\n (= 406,4 kg). </P>  \r\n\r\n<P CLASS=PUNKT> <B>3.</B> Midlertidigt indregistrerede køretøjer. </P>  \r\n\r\n<P>ITALIEN, VATIKANSTATEN og SAN MARINO </P>  \r\n\r\n<P CLASS=PUNKT> <B>1.</B> Midlertidigt indregistrerede køretøjer. </P>  \r\n\r\n<P CLASS=PUNKT> <B>2.</B> Køretøjer, der er forsynet med en nummerplade, der  \r\n\r\n bærer påskriften &#187;AFI&#171; (Allied Forces in Italy). </P>  \r\n\r\n<P CLASS=PUNKT> <B>3.</B> Køretøjer, der ikke er forsynet med nummerplade  \r\n\r\n (specielt cykler med hjælpemotor). </P>  \r\n\r\n<P CLASS=PUNKT> <B>4.</B> Landbrugsmaskiner (såsom landbrugstraktorer, disses  \r\n\r\n påhængsvogne og alle andre køretøjer, der ifølge deres konstruktion er  \r\n\r\n bestemt for landbrugsarbejde). </P>  \r\n\r\n<P CLASS=PUNKT> <B>5.</B> Militærkøretøjer, der er underkastet internationale  \r\n\r\n konventioner. </P>  \r\n\r\n<P CLASS=PUNKT> <B>6.</B> Køretøjer tilhørende militærstyrker og militært og  \r\n\r\n civilt personel under NATO. </P>  \r\n\r\n<P>LUXEMBOURG </P>  \r\n\r\n<P CLASS=PUNKT> <B>1.</B> Selvkørende, mekanisk betjente landbrugsmaskiner  \r\n\r\n med en vægt på 400 kg og derunder. </P>  \r\n\r\n<P CLASS=PUNKT> <B>2.</B> Midlertidigt indregistrerede køretøjer efter  \r\n\r\n udløbet af den på nummerpladen anførte dato. </P>  \r\n\r\n<P>HOLLAND </P>  \r\n\r\n<P CLASS=PUNKT> <B>1.</B> Midlertidigt indregistrerede køretøjer. </P>  \r\n\r\n<P CLASS=PUNKT> <B>2.</B> Hollandske militærpersoners og deres families  \r\n\r\n private køretøjer under udstationering i Den tyske Forbundsrepublik. </P>  \r\n\r\n<P CLASS=PUNKT> <B>3.</B> Køretøjer, der tilhører tyske militærpersoner  \r\n\r\n udstationeret i Holland. </P>  \r\n\r\n<P CLASS=PUNKT> <B>4.</B> Køretøjer, der tilhører personer tilknyttet  \r\n\r\n &#187;Headquarter Allied Forces Central Europe&#171;. </P>  \r\n\r\n<P CLASS=PUNKT> <B>5.</B> De væbnede NATO-styrkers tjenestekøretøjer. </P>  \r\n\r\n<P>STORBRITANNIEN og NORDIRLAND, MAN og KANALØERNE </P>  \r\n\r\n<P CLASS=PUNKT> <B>1.</B> Invalidekøretøjer, hvis egenvægt ikke overstiger 5  \r\n\r\n cwt. (= 254 kg). </P>  \r\n\r\n<P CLASS=PUNKT> <B>2.</B> Motorkøretøjer, der er bestemt til at bevæge sig på  \r\n\r\n jorden, men som ikke er konstrueret eller tilpasset til vejtrafik. </P>  \r\n\r\n<P CLASS=PUNKT> <B>3.</B> NATO-køretøjer, der er underkastet de bestemmelser,  \r\n\r\n der er fastsat i London-Konventionen af 19. juni 1951 og Pariserprotokollen  \r\n\r\n af 28. august 1952. </P>  \r\n\r\n<P>GIBRALTAR </P>  \r\n\r\n<P>Midlertidigt indregistrerede køretøjer (tal med bogstaverne &#187;GG&#171;  \r\n\r\n foran). </P>  \r\n\r\n<P>SCHWEIZ og LIECHTENSTEIN </P>  \r\n\r\n<P CLASS=PUNKT> <B>1.</B> Håndtrukne køretøjer, forsynet med motor. </P>  \r\n\r\n<P CLASS=PUNKT> <B>2.</B> Landbrugsmaskiner med een aksel, der udelukkende  \r\n\r\n føres af en gående person, og som ikke benyttes til at trække påhængsvogne.  \r\n\r\n</P>  \r\n\r\n<P CLASS=PUNKT> <B>3.</B> Cykler med hjælpemotor og rullestole, hvis motors  \r\n\r\n cylindervolumen ikke overstiger 50 kubikcentimeter, og hvis hastighed under  \r\n\r\n normale omstændigheder ikke kan overstige 30 km i timen. </P>  \r\n\r\n<P CLASS=PUNKT> <B>4.</B> Midlertidigt indregistrerede køretøjer  \r\n\r\n (grænseplade) efter udløbet af den dato, der er anført på nummerpladen. </P>  \r\n\r\n<P>PORTUGAL </P>  \r\n\r\n<P CLASS=PUNKT> <B>1.</B> Landbrugsmaskiner og motoriseret mekanisk udstyr,  \r\n\r\n for hvilke indregistreringsplader ikke kræves i henhold til portugisisk lov.  \r\n\r\n</P>  \r\n\r\n<P CLASS=PUNKT> <B>2.</B> Køretøjer tilhørende fremmede stater eller  \r\n\r\n internationale organisationer, hvoraf Portugal er en medlemsstat (hvide  \r\n\r\n plader - røde tal med bogstaverne &#187;CD&#171; eller &#187;FM&#171; foran).  \r\n\r\n</P>  \r\n\r\n<P CLASS=PUNKT> <B>3.</B> Køretøjer tilhørende den portugisiske stat (sorte  \r\n\r\n plader - hvide tal med bogstaverne &#187;AM&#171;, &#187;AP&#171;,  \r\n\r\n &#187;EP&#171;, &#187;ME&#171;, &#187;MG&#171; eller &#187;MX&#171; foran,  \r\n\r\n afhængig af vedkommende regeringsdepartement). </P>  \r\n\r\n<P>SPANIEN </P>  \r\n\r\n<P CLASS=PUNKT> <B>1.</B> Motorkøretøjer, der anvendes til landbrugsmæssigt  \r\n\r\n eller industrielt arbejde, og som er fritaget for forsikring og/eller  \r\n\r\n indregistreringskrav. </P>  \r\n\r\n<P CLASS=PUNKT> <B>2.</B> Motorkøretøjer, som er fritaget for  \r\n\r\n indregistreringskrav, og som har en tydelig militær afmærkning. </P>  \r\n\r\n<P CLASS=PUNKT> <B>3.</B> Motorkøretøjer for hvilke Indenrigsministeriet -  \r\n\r\n Generaldirektoratet for Færdsel - udsteder en indregistreringsplade af  \r\n\r\n begrænset varighed. </P>  \r\n\r\n<P>Disse indregistreringsplader er følgende: </P>  \r\n\r\n<P>- Prøvenummerplader Cinnoberrød farve - endende med bogstavet  \r\n\r\n &#187;P&#171;, </P>  \r\n\r\n<P>- Transportplader Blå farve - endende med bogstavet &#187;T&#171;, </P>  \r\n\r\n<P>- Midlertidige plader Grøn farve - tallene adskilt med bogstaverne  \r\n\r\n &#187;T&#171; eller &#187;R&#171; og endende med et tal mellem 0 og 99, </P>  \r\n\r\n<P>- Tekniske inspektionsplader Lysegrøn farve - tallene er adskilt med  \r\n\r\n bogstaverne &#187;I.T.V.&#171; og ender med et tal mellem 0 og 9999. </P>  \r\n\r\n<P CLASS=PUNKT> <B>4.</B> Motorkøretøjer med rød indregistreringsplade med  \r\n\r\n bogstaverne &#187;CD&#171; foran nummeret. </P>  \r\n\r\n<P>UNGARN </P>  \r\n\r\n<P CLASS=PUNKT> <B>1.</B> Motorkøretøjer med nummerpladerne &#187;DT&#171; og  \r\n\r\n &#187;CK&#171;. </P>  \r\n\r\n<P CLASS=PUNKT> <B>2.</B> Motorkøretøjer uden nummerplader. </P>  \r\n\r\n<P>DEN TYSKE DEMOKRATISKE REPUBLIK </P>  \r\n\r\n<P CLASS=PUNKT> <B>1.</B> Køretøjer, hvis hastighed ikke overstiger 6 km/t.  \r\n\r\n</P>  \r\n\r\n<P CLASS=PUNKT> <B>2.</B> Motordrevne arbejdskøretøjer, hvis  \r\n\r\n maksimalhastighed ikke overstiger 20 km/t. </P>  \r\n\r\n<P CLASS=PUNKT> <B>3.</B> Motorkøretøjer med grænsenummerplader. </P>  \r\n\r\n<P CLASS=PUNKT> <B>4.</B> Cykler med hjælpemotor af sædvanlig konstruktion  \r\n\r\n med ind- eller tilbygget fremdriftsmiddel, hvis hastighed ikke overstiger 40  \r\n\r\n km/t. </P>  \r\n\r\n<P>TJEKKOSLOVAKIET </P>  \r\n\r\n<P CLASS=PUNKT> <B>1.</B> Køretøjer og påhængsvogne tilhørende i  \r\n\r\n Tjekkoslovakiet stationerede tropper, civilt hjælpepersonel og medlemmer af  \r\n\r\n deres familie. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færdselslovsamling"
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/07/1987"
        },
        {
            "displayName": "Accession",
            "displayValue": "B19870050405"
        },
        {
            "displayName": "Entydig dokumentidentifikation",
            "displayValue": "CM008838"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/06/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "504"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "22/07/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. F. afd. j.nr. 1986-250-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}