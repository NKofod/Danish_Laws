{
    "id": 82260,
    "title": "Retningslinier for godkendelse af foreninger, fonde, stiftelser, institutioner m.v. efter ligningslovens § 8 A (* 1) (fradrag for gaver) ",
    "documentTypeId": "140",
    "isSagsforlobPeriodValid": false,
    "shortName": "CIR nr 118 af 05/07/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for godkendelse af foreninger,  \r\n\r\n fonde, stiftelser, institutioner m.v. efter ligningslovens § 8 A (* 1)  \r\n\r\n (fradrag for gaver) </H1>  \r\n\r\n<P></P>  \r\n\r\n<BR>  \r\n\r\n<P>1. Indledning </P>  \r\n\r\n<P>1.1. Efter ligningslovens § 8 A kan der ved opgørelsen af den  \r\n\r\n skattepligtige indkomst fradrages gaver, som det godtgøres, at giveren har  \r\n\r\n ydet til foreninger, fonde, stiftelser, institutioner m.v., hvis midler  \r\n\r\n anvendes i almenvelgørende eller på anden måde almennyttigt øjemed til fordel  \r\n\r\n for en større kreds af personer. </P>  \r\n\r\n<P>1.2. Det er en forudsætning for fradraget, at gaven til den enkelte  \r\n\r\n forening m.v. i det pågældende indkomstår har andraget mindst 500 kr.  \r\n\r\n Fradraget indrømmes kun for det beløb, hvormed de gaver, som herefter kommer  \r\n\r\n i betragtning, tilsammen overstiger 500 kr. årligt, og det kan ikke udgøre  \r\n\r\n mere end 5.000 kr. </P>  \r\n\r\n<P>1.3. Fradragsretten er betinget af, at skatteministeren for det  \r\n\r\n kalenderår, hvori gaven ydes, har godkendt den pågældende forening m.v., som  \r\n\r\n berettiget til at modtage gaver med denne virkning. </P>  \r\n\r\n<P>1.4. Told- og Skatteregion København 4 (Syd) er bemyndiget til som 1.  \r\n\r\n instans at meddele de omhandlede godkendelser. Regionens afgørelser kann  \r\n\r\n indbringes for Told- og Skattestyrelsen. </P>  \r\n\r\n<P>1.5. Ansøgningsfristen er 1. oktober i det kalenderår, hvorfra man ønsker  \r\n\r\n godkendelse efter ligningslovens § 8 A. </P>  \r\n\r\n<P>2. Betingelser for godkendelse </P>  \r\n\r\n<P>Told- og Skattestyrelsen offentliggør hvert år en liste over de godkendte  \r\n\r\n foreninger m.v. </P>  \r\n\r\n<P>Følgende betingelser skal i almindelighed være opfyldt, for at godkendelse  \r\n\r\n kan meddeles. </P>  \r\n\r\n<P>2.1. Generelle krav til vedtægter og lignende </P>  \r\n\r\n<P>Det skal af vedtægter, fundats eller lignende fremgå, at </P>  \r\n\r\n<UL CLASS=PLAIN-LIST>  \r\n\r\n<LI>1) midlerne alene kan anvendes til støtte for personer, som er i  \r\n\r\n økonomisk trang eller har vanskelige økonomiske forhold, eller til et formål,  \r\n\r\n som ud fra en i befolkningen almindeligt herskende opfattelse kan  \r\n\r\n karakteriseres som almennyttigt, </LI>  \r\n\r\n<LI>2) etlikvidationsprovenu eller overskud ved opløsning skal tilfalde en  \r\n\r\n anden forening m.v., som har et almenvelgørende eller på anden møde  \r\n\r\n almennyttigt formål, og </LI>  \r\n\r\n<LI>3) foreningen m.v. er hjemmehørende her i landet, hvorved forstås, at  \r\n\r\n hovedparten af styrelsesorganerne og hovedkontoret skal have sæde her i  \r\n\r\n landet. </LI>  \r\n\r\n</UL>  \r\n\r\n<P>2.2. Betingelser for religiøse samfund </P>  \r\n\r\n<P>Religiøse samfund kan godkendes uden yderligere betingelser, når det er et  \r\n\r\n trossamfund, en sammenslutning af trossamfund eller en organisation, der er  \r\n\r\n oprettet af et eller flere trossamfund eller en kreds af  \r\n\r\n trossamfundsmedlemmer. </P>  \r\n\r\n<P>Ved et trossamfund forstås en sammenslutning eller forsamling  \r\n\r\n (religionssamfund), hvis primære formål er gudsdyrkelse efter en nærmere  \r\n\r\n udformet lære. Hvis der opstår tvivl om, hvorvidt en åndelig bevægelse kan  \r\n\r\n karakteriseres som et trossamfund, kan spørgsmålet forelægges for  \r\n\r\n Kirkeministeriet til udtalelse. </P>  \r\n\r\n<P>Der henvises iøvrigt til Skatteministeriets cirkulære nr. 72 af 17. april  \r\n\r\n 1996, pkt. 19. </P>  \r\n\r\n<P>2.3. Betingelser for andre foreninger, fonde, stiftelser, </P>  \r\n\r\n<P> institutioner m.v. </P>  \r\n\r\n<P>Andre foreninger m.v. kan godkendes, hvis følgende betingelser er opfyldt:  \r\n\r\n</P>  \r\n\r\n<P>2.3.1. Fonde </P>  \r\n\r\n<P>For fonde, der er omfattet af lov om fonde og visse foreninger eller lov  \r\n\r\n om erhvervsdrivende fonde, kræves </P>  \r\n\r\n<UL CLASS=PLAIN-LIST>  \r\n\r\n<LI>1) at midlerne anvendes til fordel for en kreds af personer, der ikke  \r\n\r\n geografisk eller på anden måde er begrænset til et befolkningsunderlag på  \r\n\r\n under 40.000, </LI>  \r\n\r\n<LI>2) at antallet af gavegivere overstiger 150 i gennemsnit om året over en  \r\n\r\n 3-årig periode, og </LI>  \r\n\r\n<LI>3) at den årlige bruttoindtægt eller formuen (egenkapitalen) overstiger  \r\n\r\n 150.000 kr. </LI>  \r\n\r\n</UL>  \r\n\r\n<P>2.3.2. Foreninger </P>  \r\n\r\n<P>For foreninger, der er et selvstændigt retssubjekt, kræves yderligere </P>  \r\n\r\n<UL CLASS=PLAIN-LIST>  \r\n\r\n<LI>1) at foreningens bestyrelse ikke i overvejende grad er selvsupplerende,  \r\n\r\n</LI>  \r\n\r\n<LI>2) at antallet af kontingentbetalende medlemmer overstiger 500, og </LI>  \r\n\r\n<LI>3) at foreningen ikke er medlem af en allerede godkendt hovedforening.  \r\n\r\n Dette gælder dog ikke, hvis den ansøgende forening er en landsorganisation.  \r\n\r\n</LI>  \r\n\r\n</UL>  \r\n\r\n<P>2.3.3. Andre institutioner, stiftelser m.v. </P>  \r\n\r\n<P>Andre institutioner m.v. kan godkendes, hvis betingelserne i 2.3.1. er  \r\n\r\n opfyldt, og institutionen m.v. ledes af et styrelsesorgan, hvor mindst et  \r\n\r\n medlem er uafhængigt og uvildigt i forhold til stifterne. </P>  \r\n\r\n<P>3. Regnskab og kontrol </P>  \r\n\r\n<P>Told- og Skatteregionen, hvor foreningen m.v. er hjemmehørende, påser, om  \r\n\r\n godkendelsesbetingelserne fortsat er opfyldt. </P>  \r\n\r\n<P>Til brug herfor skal der hvert år, senest 6 måneder efter regnskabsårets  \r\n\r\n afslutning, indsendes et regnskab til told- og skatteregionen. Med regnskabet  \r\n\r\n indsendes oplysning om hjemstedskommune, formue, indtægt, det aktuelle antal  \r\n\r\n kontingentsbetalende medlemmer, antal bidragydere, det samlede gavebeløb og  \r\n\r\n uddelinger. Der vil kunne rekvireres et skema til brug herfor hos told- og  \r\n\r\n skatteregionen. </P>  \r\n\r\n<P>Religiøse samfund skal dog blot indsende oplysning om de samlede indkomne  \r\n\r\n bidrag og deres anvendelse. </P>  \r\n\r\n<P>Er betingelserne ikke længere opfyldt, kan godkendelsen tilbagekaldes med  \r\n\r\n virkning for det efterfølgende kalenderår. </P>  \r\n\r\n<P>4. Ikrafttrædelse </P>  \r\n\r\n<P>Cirkulæret afløser i sin helhed Told*Skat cirkulære 1992-15 og har  \r\n\r\n virkning for godkendelser gældende for kalenderåret 1993 og fremover.  \r\n\r\n Godkendelsen af foreninger m.v., der er godkendt i tidligere år, kan  \r\n\r\n tilbagekaldes, hvis ovennævnte betingelser ikke er opfyldt. </P>  \r\n\r\n<P>Frantz Howitz </P>  \r\n\r\n<P>/Finn Thrysøe </P>  \r\n\r\n</DIV>",
    "isHistorical": true,
    "editorialNotes": [
        "(* 1) T&S-Cir 17-1996"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/1996"
        },
        {
            "displayName": "Accession",
            "displayValue": "C19960011809"
        },
        {
            "displayName": "Entydig dokumentidentifikation",
            "displayValue": "CM041604"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "05/07/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "99/94-4169-00081"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}