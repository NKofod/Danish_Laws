{
    "id": 105995,
    "title": "1985 BSF 35   FORSLAG TIL FOLKETINGSBESLUTNING OM EN FORSØGSPRAKTIKORDNING FOR   ARKITEKTSTUDERENDE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 35",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 35 </P>  \r\n\r\n<P></P>  \r\n\r\n<P>Forslag til folketingsbeslutning om en forsøgspraktikordning for  \r\n\r\n arkitektstuderende </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Birthe Hansen (SF) Ole Henriksen (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 8. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at foreslå afsat en bevilling på 4,5 </P>  \r\n\r\n<P>mill. kr. på finanslovene for 1986 og 1987 til en </P>  \r\n\r\n<P>forsøgspraktikordning for arkitektstuderende. </P>  \r\n\r\n<P>Beløbet skal dække udgifter til vejledning og rejserefusion. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Operaen i Sydney. Parlamentet i Kuwait. Den nye triumfbue i Paris. </P>  \r\n\r\n<P>Saudi Arabiens udenrigsministerium. Hospitalet i Jeddah. </P>  \r\n\r\n<P>Boligbyggeri i Algeriet. </P>  \r\n\r\n<P>Sådan kunne man blive ved. Dansk arkitektur og design, danske </P>  \r\n\r\n<P>arkitekter og designere, har i årtier fejret triumfer verden over. </P>  \r\n\r\n<P>Det tjener ikke bare til at kildre den nationale stolthed. Det fører </P>  \r\n\r\n<P>også betydelige eksportordrer med sig. Underleverandører, fra </P>  \r\n\r\n<P>totalentreprise til installering af sanitet, følger med som &#187;det </P>  \r\n\r\n<P>tynde øl&#171;, når en dansk arkitekt står for et projekt i udlandet. </P>  \r\n\r\n<P>Faktisk er den samlede danske byggeeksport på omkring 18 milliarder </P>  \r\n\r\n<P>kroner på årsbasis, og der er en nøje sammenhæng mellem mængden af </P>  \r\n\r\n<P>ordrer til danske firmaer og valget af en dansk arkitekts forslag. </P>  \r\n\r\n<P>Ingeniørers og arkitekters arbejde indbringer ca. 2 mia kr., og </P>  \r\n\r\n<P>deraf følger ca. 16 mia kroner i entreprenøropgaver og </P>  \r\n\r\n<P>vareleverancer. </P>  \r\n\r\n<P>I arkitektkredse er man imidlertid bange for, at det høje niveau og </P>  \r\n\r\n<P>dermed grundlaget for en stor eksport ikke kan fastholdes i </P>  \r\n\r\n<P>længden, fordi uddannelsesvilkårene er blevet drastisk forringet i </P>  \r\n\r\n<P>de senere år. </P>  \r\n\r\n<P>Dels er der - som på så mange andre områder - skåret betydeligt ned </P>  \r\n\r\n<P>på arkitektskolerne i København og Århus. Dels har den almindelige </P>  \r\n\r\n<P>udvikling betydet, at den praktiske del af arkitekters uddannelse </P>  \r\n\r\n<P>nærmest er faldet helt bort. </P>  \r\n\r\n<P>Tidligere var det almindeligt, at en arkitektstuderende både </P>  \r\n\r\n<P>supplerede og finansierede sin ca. 7-årige uddannelse med arbejde </P>  \r\n\r\n<P>i ferier og friperioder på forskellige tegnestuer. </P>  \r\n\r\n<P>Men nedgangen i byggeriet har betydet, at der kun er meget få pladser </P>  \r\n\r\n<P>hos private og offentlige arkitektfirmaer til, hvad man kunne </P>  \r\n\r\n<P>kalde praktikanter. </P>  \r\n\r\n<P>Realiteten er derfor, at mange arkitekter uddannes uden på noget </P>  \r\n\r\n<P>tidspunkt at have stiftet bekendtskab med de praktiske sider af </P>  \r\n\r\n<P>faget - altså arbejdet på en tegnestue og kravene til at kunne </P>  \r\n\r\n<P>samarbejde med entreprenører og håndværkere, så </P>  \r\n\r\n<P>&#187;tegnebordsarbejdet&#171; realiseres bedst muligt. </P>  \r\n\r\n<P>Inden for Danske Arkitekters Landsforbund og blandt de </P>  \r\n\r\n<P>arkitektstuderende er man af den opfattelse, at en offentligt </P>  \r\n\r\n<P>finansieret praktikordning er bydende nødvendig. </P>  \r\n\r\n<P>Det er imidlertid vanskeligt uden forudgående undersøgelser af det </P>  \r\n\r\n<P>endelige indhold i en praktikuddannelse at foreslå en fast </P>  \r\n\r\n<P>ordning; derfor og fordi det vil være formålstjenligt i en periode </P>  \r\n\r\n<P>på grundlag af praktiske erfaringer løbende at drøfte praktikkens </P>  \r\n\r\n<P>form og indhold går nærværende forslag ud på at etablere et forsøg </P>  \r\n\r\n<P>over et par år med efterfølgende evaluering som grundlag for </P>  \r\n\r\n<P>udformningen af en endelig praktikordning for arkitektstuderende. </P>  \r\n\r\n<P>I forsøgsperioden ville praktikordningen kunne organiseres efter </P>  \r\n\r\n<P>følgende retningslinjer: </P>  \r\n\r\n<P>1. Praktikkens varighed og placering i studiet </P>  \r\n\r\n<P>Alle arkitektstuderende skal i deres studieforløb tilbydes mindst en </P>  \r\n\r\n<P>praktikperiode a 4 måneders varighed. </P>  \r\n\r\n<P>Praktikken skal for at give størst muligt udbytte både for </P>  \r\n\r\n<P>praktikanten og praktikstedet placeres i den sidste del af et </P>  \r\n\r\n<P>studieforløb, hovedsageligt på 3. eller 4. studietrin. </P>  \r\n\r\n<P>Praktikperioder a 4 måneders varighed vil kunne placeres i </P>  \r\n\r\n<P>efterårssemestret, forårssemestret eller i sommerferien. </P>  \r\n\r\n<P>2. Praktikpladser - art og antal </P>  \r\n\r\n<P>Som udgangspunkt for en vurdering af behovet for praktikpladser er </P>  \r\n\r\n<P>det nuværende antal af arkitektstuderende anslået til 2.000. </P>  \r\n\r\n<P>Disse skal som nævnt mindst en gang i deres studieforløb, der i </P>  \r\n\r\n<P>praksis er ansat til 6 1/2 år, tilbydes en praktikperiode a 4 </P>  \r\n\r\n<P>måneder. </P>  \r\n\r\n<P>Der vil således skulle tilvejebringes 270 praktikpladser a 4 måneder </P>  \r\n\r\n<P>pr. år, svarende til ca. 90 helårspraktikantstillinger. </P>  \r\n\r\n<P>3. Praktikvejledning og evaluering </P>  \r\n\r\n<P>Det faglige og pædagogiske udbytte af praktikordningen skal sikres </P>  \r\n\r\n<P>gennem et rimeligt forhold mellem antallet af praktikanter og </P>  \r\n\r\n<P>antallet af arkitekter på praktikstedet. </P>  \r\n\r\n<P>Det foreslås derfor, at der på steder, hvor der ansættes </P>  \r\n\r\n<P>praktikanter, skal være 2 arkitektuddannede medarbejdere eller </P>  \r\n\r\n<P>indehavere. </P>  \r\n\r\n<P>Udbyttet af praktikken vil både for praktikanten og praktikstedet </P>  \r\n\r\n<P>være direkte afhængigt af personkontakt. For at sikre dette, </P>  \r\n\r\n<P>afsætter praktikstedet daglig tid til vejledning (vejledning er i </P>  \r\n\r\n<P>forsøgsprioden anslået til 7 1/2 time pr. uge). </P>  \r\n\r\n<P>Praktikanten skal i praktikperioden beskæftige sig med relevant </P>  \r\n\r\n<P>arkitektfagligt arbejde og have mulighed for at opnå indsigt i </P>  \r\n\r\n<P>tegnestuens arbejdsprocesser. </P>  \r\n\r\n<P>Praktikanten og praktikstedet fører rapport i løbet af </P>  \r\n\r\n<P>praktikperioden. </P>  \r\n\r\n<P>Praktikrapporterne indgår i evalueringen af forsøgsordningen og </P>  \r\n\r\n<P>praktikstederne. </P>  \r\n\r\n<P>4. Løn- og ansættelsesvilkår </P>  \r\n\r\n<P>Praktikanternes løn- og ansættelsesvilkår fastsættes i en </P>  \r\n\r\n<P>overenskomst eller praktikaftale, der forhandles mellem </P>  \r\n\r\n<P>arbejdsgivernes organisationer og de organisationer, der varetager </P>  \r\n\r\n<P>de studerendes interesser. </P>  \r\n\r\n<P>Praktikaftalen bør indpasses i såvel den offentlige som den private </P>  \r\n\r\n<P>overenskomst. </P>  \r\n\r\n<P>Praktikanternes arbejdstid svarer til de uddannede medarbejderes på </P>  \r\n\r\n<P>arbejdspladsen, inklusive praktikvejledning. </P>  \r\n\r\n<P>Praktikanterne kan inden for arbejdstiden i indtil 2 timer ugentlig </P>  \r\n\r\n<P>afholde møder med deres faste lærere. </P>  \r\n\r\n<P>5. Finansiering </P>  \r\n\r\n<P>Da forsøgsordningen skal løbe over 2 år fordelt på 3 praktikperioder </P>  \r\n\r\n<P>vil de samlede udgifter hertil andrage ca. 13,0 mill. kr. årligt, </P>  \r\n\r\n<P>fordelt som følger: </P>  \r\n\r\n<PRE>  \r\n\r\n Vejledningstimer                                 4,0 mill. kr.  \r\n\r\n Rejserefusion                                    0,5 mill. kr.  \r\n\r\n Praktiklønninger, inkl. sociale ydelser          8,5 mill. kr.  \r\n\r\n</PRE>  \r\n\r\n<P>Af disse omkostninger foreslås de to første refunderet fra det </P>  \r\n\r\n<P>offentlige med i alt 4,5 mill. kr. pr. år, mens praktiklønninger </P>  \r\n\r\n<P>udredes af praktikstederne. </P>  \r\n\r\n<P>Der er som omtalt forudsat 270 praktikpladser a 4 måneder, der hver </P>  \r\n\r\n<P>modtager 7 1/2 times vejledning om ugen a ca. 125 kr./timen, mens </P>  \r\n\r\n<P>praktiklønnen er anslået ud fra gældende praksis. </P>  \r\n\r\n<P>Rejserefusionsudgifterne er anslået på grundlag af oplysninger fra </P>  \r\n\r\n<P>arkitektskolerne om den geografiske fordeling af de studerende. </P>  \r\n\r\n<P>Der afsættes de nødvendige midler til praktikadministration på </P>  \r\n\r\n<P>skolernes egne budgetter. </P>  \r\n\r\n<P>Forslaget er en genfremsættelse med uddybende bemærkninger af et i </P>  \r\n\r\n<P>sidste folketingsår fremsat forslag til folketingsbeslutning om en </P>  \r\n\r\n<P>forsøgspraktikordning for arkitektstuderende (af Ingerlise Koefoed </P>  \r\n\r\n<P>(SF) m.fl.), jfr. Folketingstidende 1984-85, forhandlingerne sp. </P>  \r\n\r\n<P>9080 og 9890 samt tillæg A sp. 4325. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00035"
        },
        {
            "displayName": "Entydig dokumentidentifikation",
            "displayValue": "CL005633"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}