{
    "id": 32384,
    "title": "Fordeling af sendetid til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26270 af 12/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klage over en afgørelse, hvor det lokale nævn har tildelt en radio  \r\n\r\n sendetid på et ugunstigt tidspunkt samtidig med at afslag er givet til ledig  \r\n\r\n sendetid på supplerende frekvens, som ikke benyttes. </I> </P>  \r\n\r\n<P> <I>Udvalget har bedt nævnet tage stilling til, om den ikke udnyttede  \r\n\r\n frekvens ønskes bevaret. Såfremt dette er tilfældet, og frekvensen ikke tages  \r\n\r\n i brug til parallelsending, skal radioens ansøgning tages op til ny  \r\n\r\n behandling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fordeling af sendetid til lokal radiovirksomhed  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har på sit møde den 12. november 1991  \r\n\r\n behandlet en klage af 20. august 1991 fra Radio Kvisten, Slagelse, over en  \r\n\r\n afgørelse, hvor det lokale radionævn har tildelt radioen en sendetid placeret  \r\n\r\n i nattetimerne samtidig med, at man har fået afslag på ansøgning om ledig  \r\n\r\n sendetid i dagtimerne på en supplerende frekvens, som ikke benyttes. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I udtalelse af 26. september 1991 oplyser nævnet om baggrunden for  \r\n\r\n sendetidsfordelingen, at der for tiden er 3 stationer i nævnsområdet på samme  \r\n\r\n frekvens og understreger samtidig, at den ledige frekvens ikke ønskes  \r\n\r\n frigivet, idet en af kommunerne i fællesnævnet, Fuglebjerg kommune,  \r\n\r\n forbeholder sig retten til selv at råde over den. </P>  \r\n\r\n<P>Nævnet oplyser supplerende, at de 3 radioer, der er givet sendetilladelse  \r\n\r\n til, dækker døgnet med radio undtagen i tidsrummet fra kl. 03.00 - 06.00.  \r\n\r\n Nævnet understreger, at på trods af den meget store benyttelse af frekvensen,  \r\n\r\n er det alligevel lykkedes at tildele Radio Kvisten yderligere 2 1/2 time  \r\n\r\n ugentligt. Ud fra den betragtning fastholder nævnet den trufne beslutning,  \r\n\r\n med henvisning til at sendetidsfordeling klart ligger inden for nævnets  \r\n\r\n kompetence. </P>  \r\n\r\n<P>Klager bemærker i kommentar af 21. oktober 1991 til nævnets udtalelse, at  \r\n\r\n de ekstra tildelte sendetimer på 2 1/2 time stadigvæk er placeret i  \r\n\r\n nattetimerne. Vedrørende den ledige frekvens, som radioen har fået afslag på  \r\n\r\n at benytte, er det radioens opfattelse, at det ikke er rimeligt, at det  \r\n\r\n fælleskommunale nævn tillader, at der ligger en frekvens ubenyttet hen, fordi  \r\n\r\n den kommune, den oprindeligt er tildelt, ikke ønsker at afgive den. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Det er udvalgets principielle opfattelse, at et nævn ikke kan give afslag  \r\n\r\n på ansøgninger om sendetilladelse eller give afslag på anmodning om  \r\n\r\n benyttelse af ledig sendetid, hvis der er ledig sendetid i nævnets område.  \r\n\r\n</P>  \r\n\r\n<P>Udvalget har imidlertid i en konkret sag fra Århus accepteret, at det  \r\n\r\n lokale radionævn kan beslutte at give afkald på en tildelt kanal. Endvidere  \r\n\r\n har udvalget i en sag fra Svendborg godkendt, at nævnet kan træffe afgørelse  \r\n\r\n om, at en ledig frekvens benyttes til parallel udsendelse af de lokale  \r\n\r\n radioers programmer. I ovennævnte sager har nævnene ladet mediepolitiske  \r\n\r\n overvejelser indgå i trufne beslutninger. </P>  \r\n\r\n<P>Udvalget træffer på den baggrund følgende afgørelse: </P>  \r\n\r\n<P>Nævnet skal tage stilling til, om den ikke udnyttede frekvens ønskes  \r\n\r\n bevaret. Såfremt dette er tilfældet, og frekvensen ikke skal tages i brug til  \r\n\r\n parallelsending, skal Radio Kvistens ansøgning tages op til ny behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912627025"
        },
        {
            "displayName": "Entydig dokumentidentifikation",
            "displayValue": "CA000295"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26270"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "12/11/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6129-77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}