{
    "id": 85458,
    "title": "Kundgørelse for Forsvaret. Cirkulære om arbejdstidsregler m.m. for personel under Forsvarsministeriet ",
    "documentTypeId": "140",
    "isSagsforlobPeriodValid": false,
    "shortName": "CIR nr 25050 af 20/08/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Cirkulære om  \r\n\r\n arbejdstidsregler m.m. for personel under Forsvarsministeriet </H1>  \r\n\r\n<P></P>  \r\n\r\n<BR>  \r\n\r\n<P>Bilag 1: Cirkulære om de for statens tjenestemænd gældende  \r\n\r\n arbejdstidsregler, Fmst. af 31/10 1995. </P>  \r\n\r\n<P>2: Cirkulære om aftale om arbejdstidsregler mv. i forbindelse med  \r\n\r\n kursusdeltagelse (statstjenestemandsområdet), APD. nr. 12/91 af 18/3 1991.  \r\n\r\n</P>  \r\n\r\n<P>3: Finansministeriets cirkulære om merarbejdsgodtgørelse til tjenestemænd  \r\n\r\n i staten uden højeste tjenestetid (merarbejdsaftalen), Fmst. nr. 138 af 15/8  \r\n\r\n 1993. </P>  \r\n\r\n<P>4: Cirkulære om aftale om natpenge mv. (natpengeaftalen), Fmst. nr. 58/95  \r\n\r\n af 13/9 1995. </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Dette cirkulære er et supplement til de som bilag vedlagte cirkulærer. Det  \r\n\r\n angiver ikke udtømmende gældende arbejdstidsregler, men præciserer forhold af  \r\n\r\n væsentlig betydning for tjenestens tilrettelæggelse for personel under  \r\n\r\n Forsvarsministeriets område. </P>  \r\n\r\n<P CLASS=STK> <I>Stk. 2. </I> Et samlet billede af gældende arbejdstidsregler  \r\n\r\n for de enkelte personelgrupper fås ved at sammenholde cirkulæret med gældende  \r\n\r\n overenskomster, da der kan være aftalt særlige vilkår i disse. </P>  \r\n\r\n<P CLASS=PUNKT> <B>2.</B> Hermed kundgøres aftaler mellem Finansministeriet  \r\n\r\n og tjenestemændenes centralorganisationer om de for statens tjenestemænd  \r\n\r\n gældende arbejdstidsregler. </P>  \r\n\r\n<P CLASS=STK> <I>Stk. 2. </I> Arbejdstidsreglerne er gældende for  \r\n\r\n tjenestemænd, personel med tjenestemandslignende løn samt overenskomstansat  \r\n\r\n personel, i det omfang dette i henhold til indgåede overenskomster og aftaler  \r\n\r\n følger de for tjenestemænd fastsatte regler. For øvrige personelgrupper  \r\n\r\n henvises til gældende overenskomster. </P>  \r\n\r\n<P CLASS=PUNKT> <B>3.</B> For tjenestemænd i staten i lønramme 1-23 inklusive  \r\n\r\n fastsættes en højeste arbejdstid, der beregnes for en nærmere aftalt periode,  \r\n\r\n der ikke bør være mindre end 4 uger. </P>  \r\n\r\n<P CLASS=STK> <I>Stk. 2. </I> Den højeste arbejdstid beregnes som 7,4 timer  \r\n\r\n pr. dag. </P>  \r\n\r\n<P CLASS=STK> <I>Stk. 3. </I> Følgende omfattes ikke af reglerne om højeste  \r\n\r\n arbejdstid: </P>  \r\n\r\n<UL CLASS=PLAIN-LIST>  \r\n\r\n<LI>a) tjenestemænd, hvis normale tjeneste unddrager sig kontrol, </LI>  \r\n\r\n<LI>b) tjenestemænd, der oppebærer tillæg, som ydes som godtgørelse for  \r\n\r\n overarbejde, </LI>  \r\n\r\n<LI>c) tjenestemænd i lønramme 24 og højere lønrammer. </LI>  \r\n\r\n</UL>  \r\n\r\n<P>Alt militært personel og dele af det civile personel er ikke omfattet af  \r\n\r\n reglerne om højeste arbejdstid. </P>  \r\n\r\n<P CLASS=STK> <I>Stk. 4. </I> For det personel, der således ikke er omfattet  \r\n\r\n af reglerne om højeste arbejdstid, skal det ved bilag 1 udsendte cirkulære om  \r\n\r\n de for statens tjenestemænd gældende arbejdstidsregler alene anvendes som  \r\n\r\n grundlag for planlægningen af arbejdstiden. Tilsvarende gælder for personel  \r\n\r\n under afvikling af rådighedstjeneste. </P>  \r\n\r\n<P CLASS=PUNKT> <B>4.</B> Arbejdstidsplanlægning for militært personel </P>  \r\n\r\n<P>Arbejdstiden skal planlægges i overensstemmelse med de ved bilag udsendte  \r\n\r\n cirkulærer med følgende tilføjelser: </P>  \r\n\r\n<P CLASS=STK> <I>Stk. 2. </I> For tjenester som døgntjeneste i forbindelse  \r\n\r\n med vagt, beredskab og øvelser samt sejlads med flådens skibe er der fastsat  \r\n\r\n særlige arbejdstidsregler. </P>  \r\n\r\n<P CLASS=STK> <I>Stk. 3. </I> Til personel, der oppebærer militærtillæg </P>  \r\n\r\n<P>- ydes i anledning af beordret vagt- eller beredskabstjeneste af 24 timers  \r\n\r\n varighed på tjenestestedet (inklusive daglig tjeneste) 1 erstatningsfrihed.  \r\n\r\n</P>  \r\n\r\n<P>- ydes i anledning af beordret deltagelse i øvelser af mindst 24 timers  \r\n\r\n varighed 1 erstatningsfrihed pr. påbegyndt kalenderdøgn. </P>  \r\n\r\n<P>Erstatningsfrihed anses for afviklet, når der gives personellet en  \r\n\r\n sammenhængende frihed i 24 timer. </P>  \r\n\r\n<P CLASS=STK> <I>Stk. 4. </I> I arbejdstidsplanlægningen indgår  \r\n\r\n optjeningsdøgnet med enhedens til enhver tid gældende normale daglige  \r\n\r\n arbejdstid (eksempelvis 7,4 timer). </P>  \r\n\r\n<P>I arbejdstidsplanlægningen indgår erstatningsfriheden med enhedens til  \r\n\r\n enhver tid gældende normale daglige arbejdstid (eksempelvis 7,4 timer). </P>  \r\n\r\n<P CLASS=STK> <I>Stk. 5. </I> Kan erstatningsfrihed ikke afvikles i den  \r\n\r\n aftalte planlægningsperiode, skal der ydes vagt- eller øvelsestillæg  \r\n\r\n umiddelbart efter planlægningsperiodens udløb. </P>  \r\n\r\n<P CLASS=STK> <I>Stk. 6. </I> Til personel, der oppebærer militærtillæg, og  \r\n\r\n som forretter tjeneste som besætningsmedlem om bord i søværnets skibe, er der  \r\n\r\n fastsat særlige regler. </P>  \r\n\r\n<P>I arbejdstidsplanlægningen indgår sejlads, ophold i havn eller til ankers  \r\n\r\n uden for basehavnen, når der ydes søtillæg, med enhedens til enhver tid  \r\n\r\n gældende normale daglige arbejdstid. </P>  \r\n\r\n<P CLASS=STK> <I>Stk. 7. </I> Værnepligtigt personel er i hele  \r\n\r\n værnepligtsperioden til uddannelse. Værnepligtigt personel er ikke omfattet  \r\n\r\n af de for statens ansatte gældende arbejdstidsregler. Der er således bl.a.  \r\n\r\n ikke fastsat en højeste arbejdstid for personel, der forretter  \r\n\r\n værnepligtstjeneste. Uddannelsestiden bør dog under normale garnisonsforhold  \r\n\r\n søges tilrettelagt med et ugentligt timetal svarende til den for øvrigt  \r\n\r\n militært personel gældende arbejdstid. Afhængig af omstændighederne kan  \r\n\r\n uddannelsestiden tilrettelægges med et andet timetal. </P>  \r\n\r\n<P CLASS=PUNKT> <B>5.</B> Arbejdstidsplanlægning for civilt personel </P>  \r\n\r\n<P>Civile tjenestemænd mfl., der er omfattet af reglerne om højeste  \r\n\r\n arbejdstid, følger arbejdstidsreglerne, jf. bilag 1 og 2. </P>  \r\n\r\n<P CLASS=STK> <I>Stk. 2. </I> For civile tjenestemænd mfl., der ikke er  \r\n\r\n omfattet af reglerne om højeste arbejdstid, skal arbejdstiden planlægges i  \r\n\r\n overensstemmelse med de ved bilag udsendte cirkulærer. </P>  \r\n\r\n<P CLASS=PUNKT> <B>6.</B> Merarbejde </P>  \r\n\r\n<P>Til tjenestemænd mfl., der ikke er omfattet af reglerne om højeste  \r\n\r\n arbejdstid, kan der ydes godtgørelse for merarbejde, jf. bilag 3. </P>  \r\n\r\n<P CLASS=STK> <I>Stk. 2. </I> Før der kan ydes godtgørelse for merarbejde,  \r\n\r\n skal personellet skriftligt indberette grundlaget for merarbejdet, dets  \r\n\r\n karakter og omfang til sin foresatte. Indberetningen skal foretages, når  \r\n\r\n merarbejdet er afsluttet, eller hvis merarbejdet strækker sig over længere  \r\n\r\n tid, mindst hvert kvartal. Tjenestemænd i egentlige chefstillinger og  \r\n\r\n tilsvarende stillinger samt specialkonsulenter og konsulenter indberetter dog  \r\n\r\n kun merarbejde en gang om året. Hvis godtgørelsen fastsættes i form af et  \r\n\r\n bestemt antal afspadseringstimer, kan der ikke ske ændringer heri, selv om  \r\n\r\n afspadseringen udskydes, jf. stk. 3, eller den konverteres til betaling. </P>  \r\n\r\n<P CLASS=STK> <I>Stk. 3. </I> Godtgørelse for udført merarbejde kan kun ydes  \r\n\r\n ved beordret merarbejde, for merarbejde i henhold til en godkendt  \r\n\r\n tjenestefordeling eller i det omfang det i øvrigt har været en forudsætning  \r\n\r\n for den forsvarlige varetagelse af de med stillingen forbundne tjenstlige  \r\n\r\n pligter. </P>  \r\n\r\n<P>Den foresatte skal ved sin attestation stå inde for, at dette er  \r\n\r\n tilfældet. </P>  \r\n\r\n<P CLASS=STK> <I>Stk. 4. </I> Godtgørelse for merarbejde ydes så vidt muligt  \r\n\r\n i form af frihed, hvis længde fastsættes under hensyn til merarbejdets  \r\n\r\n omfang. </P>  \r\n\r\n<P>Sådan frihed bør normalt være tildelt inden udløbet af det kvartal, der  \r\n\r\n ligger umiddelbart efter det tidspunkt, da merarbejdets omfang er opgjort. I  \r\n\r\n særlige tilfælde kan afspadseringen dog udskydes i op til 1 år efter  \r\n\r\n tidspunktet for opgørelsen af merarbejdet. </P>  \r\n\r\n<P>Meddelelse om frihed gives med passende varsel, der normalt ikke bør være  \r\n\r\n mindre end 14 dage. </P>  \r\n\r\n<P CLASS=STK> <I>Stk. 5. </I> Såfremt frihed ikke kan ydes, godtgøres  \r\n\r\n merarbejdet med et vederlag, hvis størrelse skønsmæssigt fastsættes under  \r\n\r\n hensyn til merarbejdets omfang og den lønmæssige placering. Hvis  \r\n\r\n afspadseringen er udskudt i henhold til stk. 3 og afspadseringen konverteres  \r\n\r\n til betaling, skal godtgørelsen udbetales, inden der er gået 1 år efter  \r\n\r\n opgørelsestidspunktet. </P>  \r\n\r\n<P>Der er ved Fmst. cirkulære om barsel, adoption og omsorgsdage af 26/6  \r\n\r\n 1995, Fmst. nr. 41/95, givet mulighed for at få endnu ikke udbetalt  \r\n\r\n merarbejde konverteret til omsorgsdage under forudsætning af, at merarbejdet  \r\n\r\n ikke har kunnet afvikles ved afspadsering inden for given frist. </P>  \r\n\r\n<P CLASS=STK> <I>Stk. 6. </I> Indstillinger om kontant godtgørelse for  \r\n\r\n merarbejde skal vedlægges arbejdstidsplanlægningen for såvel den periode,  \r\n\r\n hvor merarbejdet har fundet sted, som den efterfølgende planlægningsperiode.  \r\n\r\n Indstillingerne skal indeholde en opgørelse af merarbejdet dag for dag. </P>  \r\n\r\n<P CLASS=STK> <I>Stk. 7. </I> Vederlag kan kun ydes, såfremt det samlede  \r\n\r\n merarbejde væsentligt overstiger det, der anses som godtgjort gennem de  \r\n\r\n særlige tillæg - herunder militær- og rådighedstillæg. </P>  \r\n\r\n<P CLASS=STK> <I>Stk. 8. </I> For så vidt angår tjenestemænd i egentlige  \r\n\r\n chefstillinger og tilsvarende stillinger samt specialkonsulenter og  \r\n\r\n konsulenter skal disse afgive indberetning til Forsvarsministeriet ad  \r\n\r\n tjenestevejen om grundlaget for merarbejdet og dettes omfang ved slutning af  \r\n\r\n hvert kalenderår. </P>  \r\n\r\n<P CLASS=PUNKT> <B>7.</B> Tillæg for arbejde på ubekvemme tidspunkter mv.  \r\n\r\n</P>  \r\n\r\n<P>Arbejdstidsbestemte tillæg, der optjenes, når visse tidsmæssige  \r\n\r\n betingelser er opfyldt, fremgår af den som bilag 4 vedlagte natpengeaftale.  \r\n\r\n</P>  \r\n\r\n<P CLASS=STK> <I>Stk. 2. </I> Det bemærkes, at personel, der oppebærer  \r\n\r\n militærtillæg, er omfattet af aftale mellem Forsvarsministeriet,  \r\n\r\n Forsvarsgruppen i Akademikernes Centralorganisation, Centralforeningen for  \r\n\r\n Stampersonel og Hærens Konstabel- og Korporalforening om regulering af  \r\n\r\n natpenge mv. af 11/10 1995. De i aftalen nævnte ydelser kan dog ikke  \r\n\r\n oppebæres samtidigt med ydelse af søtillæg. </P>  \r\n\r\n<P CLASS=STK> <I>Stk. 3. </I> Forudsætningen for udbetaling af  \r\n\r\n arbejdstidsbestemte tillæg er, at det af tjenestelige årsager har været  \r\n\r\n nødvendigt at tilrettelægge arbejdet på pågældende vis. Det forudsættes  \r\n\r\n endvidere at tjenesten er beordret og kontrollabel. </P>  \r\n\r\n<P CLASS=PUNKT> <B>8.</B> Arbejdsmiljø </P>  \r\n\r\n<P>I lov om Arbejdsmiljø er undtaget arbejde, der udføres af militære, og som  \r\n\r\n kan henregnes til egentlig militærtjeneste. </P>  \r\n\r\n<P>Således er bestemmelserne om arbejdstidens tilrettelæggelse (placering  \r\n\r\n mv.), udstrækning og hviletid mv. som udgangspunkt ikke gældende. Det bør dog  \r\n\r\n tilstræbes, at arbejdsmiljølovens regler anvendes inden for den egentlige  \r\n\r\n militærtjeneste i det omfang, dette ikke virker hindrende for tjenestens  \r\n\r\n gennemførelse. </P>  \r\n\r\n<P CLASS=STK> <I>Stk. 2. </I> Civilt personel, der deltager i  \r\n\r\n øvelsesvirksomhed og udfører vagt- og beredskabstjeneste mv. i tilknytning  \r\n\r\n til det militære forsvars aktiviteter, kan i påkrævet omfang undtages fra  \r\n\r\n bestemmelserne i arbejdsmiljølovens § 50 og 55 efter meddelelse fra  \r\n\r\n direktøren for arbejdstilsynet. </P>  \r\n\r\n<P>Bestemmelsen vil bl.a. omfatte vagtmestre, telegrafister, signal-,  \r\n\r\n varslings- og telefonoperatører, kystudkigspersonel mfl., men vil under  \r\n\r\n skærpede forhold, uden at der er tale om egentlig forøget beredskab eller  \r\n\r\n krig, kunne udstrækkes til at omfatte alt personel, herunder også en del af  \r\n\r\n personellet ved de under Forsvarsministeriet hørende institutioner. </P>  \r\n\r\n<P CLASS=PUNKT> <B>9.</B> Kursusdeltagelse </P>  \r\n\r\n<P>Cirkulære om aftale om arbejdstidsregler mv. i forbindelse med  \r\n\r\n kursusdeltagelse vedlægges som bilag 2. </P>  \r\n\r\n<P CLASS=STK> <I>Stk. 2. </I> Cirkulæret indeholder aftale mellem  \r\n\r\n Finansministeriet og Statsansattes Kartel, Statstjenestemændenes  \r\n\r\n Centralorganisation II, Lærernes Centralorganisation samt  \r\n\r\n Overenskomstansattes Centralorganisation om arbejdstid mv. i forbindelse med  \r\n\r\n kursusdeltagelse, der har virkning fra 18. marts 1991. </P>  \r\n\r\n<P>Aftalen gælder for tjenestemænd, tjenestemandslignende ansatte og  \r\n\r\n overenskomstansatte omfattet af de forannævnte centralorganisationers  \r\n\r\n forhandlingsret. </P>  \r\n\r\n<P>Aftalen vedrører alene kurser, hvori den ansatte deltager på  \r\n\r\n tjenestestedets foranledning, dvs. efter pålæg eller anmodning herom. </P>  \r\n\r\n<P>Til deltagelse i kurser, der ikke omfattes af ovennævnte, kan der som  \r\n\r\n hidtil ud fra en konkret ordning ydes tjenestefrihed med eller uden løn. </P>  \r\n\r\n<P>Opmærksomheden henledes på §§ 1 og 6 i aftalen, der efter deres indhold  \r\n\r\n alene kan finde direkte anvendelse på ansatte med en højeste arbejdstid. </P>  \r\n\r\n<P CLASS=PUNKT> <B>10.</B> For ansatte på Færøerne, hvis generelle arbejdstid  \r\n\r\n udgør 38 timer ugentlig, udgør det i stk. 1 og 2 nævnte aftales § 1 anførte  \r\n\r\n timetal 7,6 og søn- og helligdagsantallet i § 2 fastsættes til 8. </P>  \r\n\r\n<P CLASS=PUNKT> <B>11.</B> Kundgørelse for Forsvaret B.2-8 af 22. oktober  \r\n\r\n 1991 ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>H. Lange </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for offentliggørelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1900"
        },
        {
            "displayName": "Accession",
            "displayValue": "C19962505009"
        },
        {
            "displayName": "Entydig dokumentidentifikation",
            "displayValue": "CM045168"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/09/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25050"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "20/08/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Forsvarsmin. 6.kt. 93-2712-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}