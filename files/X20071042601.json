{
    "id": 115287,
    "title": "Påtaleopgivelse, genoptagelse af direktoratets afgørelse om en effektiv karantæne på 962 timer for svig",
    "documentTypeId": "230",
    "isSagsforlobPeriodValid": true,
    "shortName": "AFG nr 10426 af 17/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Påtaleopgivelse, genoptagelse af direktoratets afgørelse om en effektiv karantæne på 962 timer for svig</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem havde frem til 1994 været ansat ved et pelsaktionsfirma. Sideløbende hermed havde medlemmet været medhjælper/sekretær for et udenlandsk pelsfirma. Efter ophøret hos pelsaktionsfirmaet fortsatte medlemmet med at arbejde for det udenlandske pelsfirma.</div>\r\n        </p>\r\n        <p class=\"Tekst2\">\r\n          <div>I november 1995 ansøgte medlemmet om overgangsydelse, hvilket han modtog til og med 2000. Medlemmet havde i 1995 modtaget dagpenge og feriedagpenge.</div>\r\n        </p>\r\n        <p class=\"Tekst2\">\r\n          <div>Fra 1995 bestod medlemmets arbejde i at opkøbe skind for det udenlandske firma. Medlemmet opsøgte selv pelsfarmerne og opkøbte skind, når der indgik ordre fra firmaet. Farmerne blev betalt kontant af medlemmet, der til formålet hævede beløbet fra en bankkonto som medlemmet havde adgang til, og som det udenlandske firma indsatte penge på.</div>\r\n        </p>\r\n        <p class=\"Tekst2\">\r\n          <div>Der forelå ikke dokumentation for, hvilke farmere medlemmet havde handlet med, idet medlemmet ikke ønskede at oplyse herom, og der forelå heller ikke dokumentation for de indgåede handler.</div>\r\n        </p>\r\n        <p class=\"Tekst2\">\r\n          <div>I september 2000 indberettede politimesteren til direktoratet, at medlemmet var blevet sigtet for skattesvig af særlig grov karakter, idet medlemmet i årene 1994 til 1999 havde undladt at angive en skønsmæssig indkomst på 1,5 mio. kr.</div>\r\n        </p>\r\n        <p class=\"Tekst2\">\r\n          <div>I februar 2002 stadfæstede Landsretten Told- og Skats afgørelse om, at medlemmet havde unddraget skat af en personlig indkomst i årene 1995 til 1999 svarende til 818.700 kr.</div>\r\n        </p>\r\n        <p class=\"Tekst2\">\r\n          <div>I september 2002 tiltrådte direktoratet a-kassens afgørelse om, at medlemmet havde modtaget dagpenge, feriedagpenge og overgangsydelse med urette i perioden uge 01 1995 til uge 37 2000. Medlemmet skulle derfor betale i alt 651.298 kr. (før skat) tilbage til a-kassen samt pålægges en karantæne på 962 timer for svig. Direktoratet anmodede samtidig a-kassen om at melde medlemmet til politiet.</div>\r\n        </p>\r\n        <p class=\"Tekst2\">\r\n          <div>I august 2005 udtog a-kassen stævning mod medlemmet med påstand om tilbagebetaling af dagpenge, feriedagpenge og overgangsydelse svarende til i alt 651.298 kr. (før skat)</div>\r\n        </p>\r\n        <p class=\"Tekst2\">\r\n          <div>I august 2005 besluttede politimesteren at opgive påtale for bedrageri, idet videre forfølgning ikke kunne ventes at føre til, at medlemmet blev fundet skyldig i straf.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet fastholdt i september 2005 afgørelsen i september 2002.</div>\r\n        </p>\r\n        <p class=\"Tekst2\">\r\n          <div>Ved dom af 14. august 2006 fandt retten ikke, at medlemmet havde modtaget arbejdsløshedsdagpenge, feriedagpenge og overgangsydelse med urette. Medlemmet havde under bevisførelsen erkendt, at han havde oplyst en for lille årlig indtjening som følge af en faktisk højere timesats. Retten fandt ikke, at der var grundlag for at antage, at de oplyste timetal ikke var korrekte, og medlemmet havde heller ikke i øvrigt afgivet urigtige oplysninger eller fortiet omstændigheder af betydning for retten til dagpenge m.v. Der var derfor ikke grundlag for at pålægge medlemmet at tilbagebetale de modtagne ydelser.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet skulle tilbagebetale dagpenge, feriedagpenge og overgangsydelse, der var modtaget med urette i perioden uge 1 1995 til uge 37 2000.</div>\r\n        </p>\r\n        <p class=\"Tekst2\">\r\n          <div>Medlemmet skulle ikke have en effektiv karantæne på 962 timer for svig.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at retten ved dom af 14. august 2006 ikke fandt grundlag for at pålægge medlemmet at tilbagebetale de modtagne ydelser, idet medlemmet ikke havde afgivet urigtige oplysninger eller fortiet omstændigheder af betydning for retten til dagpenge m.v.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse</div>\r\n        </p>\r\n      </div>\r\n      <p class=\"Tekst\">Dato 17. august 2007</p>\r\n      <p class=\"Tekst\">Advokatfirmaet</p>\r\n      <p class=\"Tekst\">Ankenævnet har behandlet advokat XXs klage på møde den 9. august 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet finder ikke, at medlemmet skal tilbagebetale dagpenge, feriedagpenge og overgangsydelse, der er modtaget i perioden uge 1 1995 til uge 37 2000.</p>\r\n      <p class=\"Tekst\">Medlemmet skal ikke have en effektiv karantæne på 962 timer for svig.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 8. september 2005.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> medlemmet den 3. november 1995 søgte om overgangsydelse,</p>\r\n        <p class=\"Liste1\"><span class=\"Liste1Nr\">–</span> Landsskatteretten den 28. februar 2002 afsagde kendelse om, at medlemmets indkomster for indkomstårene 1995 til 1999 skulle forhøjes skønsmæssigt med henholdsvis 180.000 kr., 153.800 kr., 162.000 kr., 263.500 kr. og 259.400 kr.,</p>\r\n        <p class=\"Liste1\"><span class=\"Liste1Nr\">–</span> Landsskatteretten endvidere afsagde kendelse om, at medlemmets opkøb af mink måtte karakteriseres som en agenturlignende virksomhed,</p>\r\n        <p class=\"Liste1\"><span class=\"Liste1Nr\">–</span> direktoratet den 10. september 2002 traf afgørelse om, at medlemmet har modtaget dagpenge, feriedagpenge og overgangsydelse med urette i perioden uge 1 1995-uge 37 2000,</p>\r\n        <p class=\"Liste1\"><span class=\"Liste1Nr\">–</span> medlemmet derfor skulle tilbagebetale i alt 651.298 kr. (før skat),</p>\r\n        <p class=\"Liste1\"><span class=\"Liste1Nr\">–</span> medlemmet skulle have en effektiv karantæne på 962 timer for svig,</p>\r\n        <p class=\"Liste1\"><span class=\"Liste1Nr\">–</span> a-kassen den 19. august 2005 stævnede medlemmet med påstand om, at han tilpligtedes at betale 650.682 kr. med tillæg af renter,</p>\r\n        <p class=\"Liste1\"><span class=\"Liste1Nr\">–</span> det til støtte for påstanden blev gjort gældende, at medlemmet i perioden fra uge 1 1995 til uge 37 2000 havde været selvstændig erhvervsdrivende,</p>\r\n        <p class=\"Liste1\"><span class=\"Liste1Nr\">–</span> Politimesteren den 19. august 2005 besluttede at opgive påtale mod medlemmet for bedrageri, idet videre forfølgning ikke kunne ventes at føre til, at han blev fundet skyldig til straf,</p>\r\n        <p class=\"Liste1\"><span class=\"Liste1Nr\">–</span> der ved påtaleopgivelsen navnlig blev lagt vægt på, at medlemmet nægtede sig skyldig, idet han over for a-kassen havde oplyst at have indtægter svarende til en lovlig årlig løn­indtjening på ca. 20.000 kr. uden at der var tale om selvstændig virksomhed,</p>\r\n        <p class=\"Liste1\"><span class=\"Liste1Nr\">–</span> direktoratet den 8. september 2005 fastholdt afgørelse af 10. september 2002,</p>\r\n        <p class=\"Liste1\"><span class=\"Liste1Nr\">–</span> Retten i y-kommune den 14. august 2006 afsagde dom vedrørende spørgsmålet om medlemmet uberettiget havde modtaget arbejdsløshedsdagpenge, feriedagpenge og overgangsydelse i perioden 1. januar 1995-22. oktober 2000 på i alt 651.298 kr.,</p>\r\n        <p class=\"Liste1\"><span class=\"Liste1Nr\">–</span> retten efter bevisførelsen lagde til grund, at medlemmet ikke drev selvstændig virksomhed, men at der var tale om et ansættelses- eller tjenesteforhold, om end af særegen karakter,</p>\r\n        <p class=\"Liste1\"><span class=\"Liste1Nr\">–</span> medlemmet under bevisførelsen havde erkendt, at han havde oplyst en for lille årlig indtjening som følge af en faktisk højere timesats,</p>\r\n        <p class=\"Liste1\"><span class=\"Liste1Nr\">–</span> retten ikke fandt, at der var grundlag for at antage, at de oplyste timetal ikke var korrekte, og</p>\r\n        <p class=\"Liste1\"><span class=\"Liste1Nr\">–</span> medlemmet således heller ikke i øvrigt havde afgivet urigtige oplysninger eller fortiet omstændigheder af betydning for retten til dagpenge m.v., og at der derfor ikke var grundlag for at pålægge medlemmet at tilbagebetale de modtagne ydelser.</p>\r\n      </p>\r\n      <p class=\"Tekst\">Arbejdsmarkedets Ankenævn lægger vægt på, at Retten i y-kommune i dom af 14. august 2006 ikke fandt grundlag for at pålægge medlemmet at tilbagebetale de modtagne ydelser, jf. § 86, stk. 1 i lov om arbejdsløshedsforsikring m.v., idet medlemmet ikke har afgivet urigtige oplysninger eller fortiet omstændigheder af betydning for retten til dagpenge m.v.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 86, stk. 1 og § 87, stk. 2 i lov om arbejdsløshedsforsikring mv., jf. lovbekendtgørelse nr. 6 af 9. januar 1995,</p>\r\n        <p class=\"Liste1\"><span class=\"Liste1Nr\">–</span> § 86, stk. 1 og § 87, stk. 2 i lov om arbejdsløshedsforsikring m.v., jf. lovbekendtgørelse nr. 29 af 23. januar 1996,</p>\r\n        <p class=\"Liste1\"><span class=\"Liste1Nr\">–</span> § 86 stk. 1 og § 87, stk. 2 i lov om arbejdsløshedsforsikring m.v., jf. lovbekendtgørelse nr. 587 af 10. august 1998,</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt sekretariatets kontorrapport af 27. februar 2007 samt brev af 21. marts 2007 fra advokatfirmaet</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Medlemmet</p>\r\n      <p class=\"Tekst\">Akasse</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v. , jf. lovbekendtgørelse nr. 6 af 9. januar 1995:</span></p>\r\n      <p class=\"Tekst\">Kapitel 13</p>\r\n      <p class=\"Tekst\"><span class=\"Italic\">Forseelse mod kassen</span></p>\r\n      <p class=\"Tekst\"><span class=\"Bold\">§ 86.</span> Har et medlem givet kassen urigtige oplysninger eller fortiet omstændigheder, der er af betydning for retten til dagpenge, overgangsydelse, delefterløn eller efterløn, eller i øvrigt mod bedre vidende uberettiget modtaget dagpenge, overgangsydelse, delefterløn eller efterløn, skal dagpenge-, overgangsydelse-, delefterløns-, eller efterlønsbeløbet, som er modtaget med urette, tilbagebetales af medlemmet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 87.</span> …</p>\r\n      <p class=\"Tekst\"><span class=\"Italic\">Stk. 2.</span> Finder kassen, at et medlem har gjort sig skyldig i svigagtigt forhold, skal kassen forelægge sagen for direktøren for arbejdsløshedsforsikringen med indstilling om, hvilken afgørelse der skal træffes efter stk. 1. Kassen skal stille udbetalingen af ydelser fra kassen bortset fra kursusgodtgørelse til medlemmet i bero i overensstemmelse med indstillingen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v. , jf. lovbekendtgørelse nr. 29 af 23. januar 1996:</span></p>\r\n      <p class=\"Tekst\">Kapitel 13</p>\r\n      <p class=\"Tekst\"><span class=\"Italic\">Forseelse mod kassen</span></p>\r\n      <p class=\"Tekst\"><span class=\"Bold\">§ 86.</span> Har et medlem givet kassen urigtige oplysninger eller fortiet omstændigheder, der er af betydning for retten til dagpenge, overgangsydelse, delefterløn eller efterløn, eller i øvrigt mod bedre vidende uberettiget modtaget dagpenge, overgangsydelse, delefterløn eller efterløn, skal dagpenge-, overgangsydelse-, delefterløns-, eller efterlønsbeløbet, som er modtaget med urette, tilbagebetales af medlemmet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 87.</span> …</p>\r\n      <p class=\"Tekst\"><span class=\"Italic\">Stk. 2.</span> Finder kassen, at et medlem har gjort sig skyldig i svigagtigt forhold, skal kassen forelægge sagen for direktøren for arbejdsløshedsforsikringen med indstilling om, hvilken afgørelse der skal træffes efter stk. 1. Kassen skal stille udbetalingen af ydelser fra kassen bortset fra kursusgodtgørelse til medlemmet i bero i overensstemmelse med indstillingen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 587 af 10. august 1998:</span></p>\r\n      <p class=\"Tekst\">Kapitel 13</p>\r\n      <p class=\"Tekst\"><span class=\"Italic\">Tilbagebetaling og sanktioner</span></p>\r\n      <p class=\"Tekst\"><span class=\"Bold\">§ 86.</span> Har et medlem givet kassen urigtige oplysninger eller fortiet omstændigheder, der er af betydning for retten til dagpenge, overgangsydelse, delefterløn eller efterløn, eller i øvrigt mod bedre vidende uberettiget modtaget dagpenge, overgangsydelse, delefterløn eller efterløn, skal dagpenge-, overgangsydelse-, delefterløns-, eller efterlønsbeløbet, som er modtaget med urette, tilbagebetales af medlemmet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 87.</span> …</p>\r\n      <p class=\"Tekst\"><span class=\"Italic\">Stk. 2.</span> Finder kassen, at et medlem har gjort sig skyldig i svigagtigt forhold, skal kassen forelægge sagen for direktøren for arbejdsløshedsforsikringen med indstilling om, hvilken afgørelse der skal træffes efter stk. 1. Kassen skal stille udbetalingen af ydelser fra kassen bortset fra kursusgodtgørelse til medlemmet i bero i overensstemmelse med indstillingen.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "X20071042601"
        },
        {
            "displayName": "Entydig dokumentidentifikation",
            "displayValue": "BE002745"
        },
        {
            "displayName": "Dato for indlæggelse",
            "displayValue": "06/03/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10426"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "17/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "5100236-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}