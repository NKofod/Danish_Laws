{
    "id": 112061,
    "title": "1996 LSF 32   FORSLAG TIL LOV OM ÆNDRING AF LIGNINGSLOVEN (SKATTEFRITAGELSE FOR LEGATER   FRA CARNEGIES BELØNNINGSFOND FOR HELTEMOD) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 32 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Skattefritagelse for legater  \r\n\r\n fra Carnegies Belønningsfond for Heltemod) </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Tom Behnke (FP) Aage  \r\n\r\n Brusgaard (FP) Jan Køpke Christensen (FP) Niels Højland (FP) Annette Just  \r\n\r\n (FP) </P>  \r\n\r\n<P></P>  \r\n\r\n<P>den 22. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om påligning af indkomst- og formueskat til staten (ligningsloven),  \r\n\r\n jf. lovbekendtgørelse nr. 869 af 15. november 1995, som senest ændret ved § 1  \r\n\r\n i lov nr. 488 af 12. juni 1996, foretages følgende ændring: </P>  \r\n\r\n<P> <B>1.</B> I <I>§ 7, litra v),</I> indsættes som <I>2. pkt.:</I>  </P>  \r\n\r\n<P>&#187;Legater fra Carnegies Belønningsfond for Heltemod.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven har virkning for legater, som uddeles efter lovens  \r\n\r\n ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget har til formål at fritage legater fra Carnegies  \r\n\r\n Belønningsfond for Heltemod for beskatning. Forslagsstillerne finder det  \r\n\r\n principielt uacceptabelt, at almindelige mennesker, der i en ekstraordinær  \r\n\r\n situation udviser et personligt heltemod, efterfølgende må opleve, at en  \r\n\r\n belønning herfor beskattes. Forslagsstillerne er indstillet på, såfremt der  \r\n\r\n opstår tilsvarende legatformer for personligt heltemod eller lignende, at  \r\n\r\n udvide skattefritagelsesbestemmelsen til også at omfatte disse. </P>  \r\n\r\n<P>Carnegies Belønningsfond for Heltemod uddeler ca. 25 legatportioner -  \r\n\r\n sædvanligvis i størrelsesordenen 5.000-15.000 kr. - om året, i alt ca. en  \r\n\r\n kvart mio. kr. Med penge eller medaljer hædrer fonden hverdagens helte.  \r\n\r\n Heltegerningen kan f.eks. bestå i at hente mennesker ud af brændende  \r\n\r\n bygninger eller redde dem fra druknedøden. Der eksisterer tilsvarende fonde i  \r\n\r\n en række andre lande. </P>  \r\n\r\n<P>Legaterne beskattes på nuværende tidspunkt som personlig indkomst efter  \r\n\r\n reglerne i ligningslovens § 7 O, stk. 1, nr. 1, således at 85 pct. af den del  \r\n\r\n af legatet, der overstiger et grundbeløb på 10.200 kr. (1996-niveau),  \r\n\r\n medregnes til den skattepligtige indkomst. En fuldstændig skattefritagelse  \r\n\r\n for legaterne, som lovforslaget indebærer, vil bl.a. give Carnegies  \r\n\r\n Belønningsfond mulighed for i situationer, hvor der udvises usædvanligt  \r\n\r\n heltemod, at uddele større legater, end tilfældet er i dag, hvor konsekvensen  \r\n\r\n for modtageren af et legat over 10.200 kr. er beskatning. </P>  \r\n\r\n<P>I et svar til Kirsten Jacobsen (FP) på et spørgsmål efter Folketingets  \r\n\r\n forretningsordens § 20 (S 11, 1996-97) har skatteministeren oplyst, at  \r\n\r\n udbetalinger fra Carnegie Fonden ikke beskattes i Norge, og at belønninger  \r\n\r\n for heltemodige gerninger ikke beskattes i Sverige, Tyskland og England.  \r\n\r\n Spørgsmålet og svaret er optrykt som bilag til lovforslaget. Der henvises i  \r\n\r\n øvrigt vedrørende beskatningen af legaterne også til skatteministerens svar  \r\n\r\n på S 9 og S 10 (1996-97). </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Det foreslås, at skattefritagelsen for belønninger for personligt heltemod  \r\n\r\n gennemføres ved at udvide ligningslovens § 7, som opregner, hvilke ydelser,  \r\n\r\n gaver og hæderspriser m.v. der ikke medregnes i den personlige indkomst, med  \r\n\r\n legater fra Carnegies Belønningsfond for Heltemod. Ligningslovens § 7, litra  \r\n\r\n v), indeholder den eneste nuværende undtagelse til hovedreglen om, at  \r\n\r\n hæderspriser som hovedregel er skattepligtige efter reglerne i ligningslovens  \r\n\r\n § 7 O. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft hurtigst muligt efter vedtagelsen og  \r\n\r\n får virkning for legater, som uddeles efter lovens ikrafttræden. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af ligningsloven. (Skattefritagelse for  \r\n\r\n legater fra Carnegies Belønningsfond for Heltemod).</I>  </P>  \r\n\r\n<P>(Lovforslag nr. L 32). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n<P> <B>Bilag 1</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af den bestemmelse, der berøres af </P>  \r\n\r\n<P>lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om påligning af indkomst- og formueskat til staten (ligningsloven),  \r\n\r\n jf. lovbekendtgørelse nr. 869 af 15. november 1995, som senest ændret ved § 1  \r\n\r\n i lov nr. 488 af 12. juni 1996, foretages følgende ændring: </P>  \r\n\r\n<P> <B>1.</B> I <I>§ 7, litra v),</I> indsættes som <I>2. pkt.:</I>  </P>  \r\n\r\n<P>&#187;Legater fra Carnegies Belønningsfond for Heltemod.&#171; </P>  \r\n\r\n<P> <B>§ 7.</B> Til den skattepligtige indkomst medregnes ikke: </P>  \r\n\r\n<P>. . . </P>  \r\n\r\n<P>v) Hæderspriser, der udbetales i henhold til Nobelstiftelsens  \r\n\r\n Grundstadgar, samt Nordisk Råds Litteratur- og Musikpris. </P>  \r\n\r\n<P>. . . </P>  \r\n\r\n<P> <B>Bilag 2 </B></P>  \r\n\r\n<P>Spørgsmål nr. S 11 1996-97 af Kirsten Jacobsen (FP) og skatteministerens  \r\n\r\n svar herpå af 9. oktober 1996 </P>  \r\n\r\n<P> <I>Spørgsmål:</I>  </P>  \r\n\r\n<P>Hvilke oplysninger kan ministeren give om beskatningen i andre lande af  \r\n\r\n legater fra Carnegie Fonden? </P>  \r\n\r\n<P> <I>Svar:</I>  </P>  \r\n\r\n<P>Jeg har desværre ikke nogen generelle oplysninger om andre landes  \r\n\r\n beskatning af legater fra Carnegie Fonden. Mit departement har derfor rettet  \r\n\r\n telefonisk henvendelse til skattevæsenet i Sverige, Finans- og  \r\n\r\n Tolldepartementet i Norge, finansministeriet i Tyskland og Inland Revenue i  \r\n\r\n England. </P>  \r\n\r\n<P>Det norske Finans- og Tolldepartement har herefter per telefon oplyst, at  \r\n\r\n Norge ikke beskatter udbetalinger fra Carnegie Fonden. </P>  \r\n\r\n<P>Skattemyndighederne i Sverige, Tyskland og England har tilsvarende per  \r\n\r\n telefon, men mere generelt oplyst, at de ikke beskatter belønninger for  \r\n\r\n heltemodige gerninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/10/1996"
        },
        {
            "displayName": "Accession",
            "displayValue": "199612K00032"
        },
        {
            "displayName": "Entydig dokumentidentifikation",
            "displayValue": "CL007207"
        },
        {
            "displayName": "Dato for førstegangsindlæggelse",
            "displayValue": "22/10/1996"
        },
        {
            "displayName": "Dato for indlæggelse",
            "displayValue": "22/10/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}