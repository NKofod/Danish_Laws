{
    "id": 142510,
    "title": "Skrivelse om genberegning af fradrag i fleksydelse og delpension for ophørende livrenter i perioden 1. januar 2010 til 31. december 2011",
    "documentTypeId": "200",
    "isSagsforlobPeriodValid": true,
    "shortName": "SKR nr 9244 af 14/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om genberegning af fradrag i fleksydelse og delpension for ophørende livrenter i perioden 1. januar 2010 til 31. december 2011</p>\r\n<p class=\"Tekst\" style=\"text-align: center;\">Til samtlige kommuner</p>\r\n<p class=\"Tekst\">Ophørende livrentepension medførte fradrag i fleksydelse og delpension frem til og med 31. december 2009, jf. dagældende § 18, stk. 1, i lov om fleksydelse, jf. lovbekendtgørelse nr. 871 af 6. juli 2007, dagældende § 4 a, stk. 1, i lov om delpension, jf. lovbekendtgørelse nr. 1096 af 16. november 2005, og pensionsbeskatningslovens afsnit I, idet ophørende livrenter ikke var undtaget for fradrag efter denne lovs § 2, nr. 4, litra b-e.</p>\r\n<p class=\"Tekst\">I forbindelse med en ændring pr. marts 2009 (med ikrafttræden pr. 1. januar 2010) af pensionsbeskatningsloven blev lovens § 2, nr. 4, litra a, som vedrørte livsvarige <span class=\"Italic\">og ophørende livrentepensioner</span> delt i et litra a og b, således at <span class=\"Italic\">ophørende</span> livrenter herefter er under litra b.</p>\r\n<p class=\"Tekst\">Ved lovændringen blev henvisningerne til pensionsbeskatningsloven i § 18, stk. 1, i lov om fleksydelse og § 4 a, stk. 1, i lov om delpension, ikke samtidigt ændret. Dette betød, at kategorien ”ophørende livrentepension” blev omfattet af undtagelserne og således ikke længere skulle medføre fradrag i fleksydelse og delpension.</p>\r\n<p class=\"Tekst\">Lov om fleksydelse og lov om delpension, er nu ændret med virkning fra og med 1. januar 2012, så der igen er hjemmel til at foretage fradrag for ophørende livrentepension.</p>\r\n<p class=\"Tekst\">Tilsvarende forløb er sket i efterlønsordningen, hvor Ankestyrelsen har truffet afgørelse om, at der efter ændringen i pensionsbeskatningsloven pr. marts 2009 ikke skal ske fradrag for ophørende livrentepension fra og med den 1. januar 2010, da den blev omfattet af undtagelsesbestemmelsen i pensionsbeskatningslovens § 2, nr. 4, litra b.</p>\r\n<p class=\"Tekst\">På denne baggrund opfordres kommunerne til at gennemgå udbetalingerne af fleksydelse og delpension i perioden 1. januar 2010 - 31. december 2011 for de personer, der uberettiget har fået fradrag for ophørende livrentepension og efterbetale fleksydelse og delpension til dem, som med urette har fået modregnet pensioner.</p>\r\n<p class=\"Tekst\">Ved efterbetaling skal kommunen beregne renter i overensstemmelse med de almindelige regler.</p>\r\n<p class=\"Tekst\">Styrelsen opfordrer til, at kommunerne foretager alle udbetalingerne inden udgangen af 2012.</p>\r\n<p class=\"Tekst\">\r\n   <span class=\"Bold\">Data</span>\r\n</p>\r\n<p class=\"Tekst\">SKAT har oplyst over for styrelsen, at personer, hvis fleksydelse og delpension skal genberegnes, som udgangspunkt vil have pensionsrettigheder indberettet med skattekode 1, 9, 10 eller 18 og opgørelsesmetode 2, 3 eller 5. Det vil fx sige, at en person, som har modtaget fleksydelse i 2010 og har en pensionsrettighed indberettet med skattekode 1 og opgørelsesmetode 2 (ophørende livrente), skal medtages i udtrækket, og fleksydelsen skal genberegnes.</p>\r\n<p class=\"Tekst\">Supplerende engangsydelse (skattekode 16 og 26) skal ikke medføre efterbetaling af fleksydelse eller delpension, uanset at de er tilknyttet en ophørende livrente. Det vil sige, at en modtager af fleksydelse eller delpension i 2010, som har en ophørende livrente (fx indberettet som skattekode 1 og opgørelsesmetode 2) og en tilknyttet supplerende engangsydelse (indberettet som skattekode 16 og opgørelsesmetode 2), kun skal have genberegnet ydelsen som følge af den ophørende livrente.</p><div class=\"Givet\" id=\"Givet\"><p class=\"Givet\" align=\"center\">Styrelsen for Fastholdelse og Rekruttering, den 14. juni 2012</p><p class=\"Sign1\" align=\"center\">Charlotte Hvid Olavsgaard</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/2012"
        },
        {
            "displayName": "Accession",
            "displayValue": "C20120924454"
        },
        {
            "displayName": "Entydig dokumentidentifikation",
            "displayValue": "BE005115"
        },
        {
            "displayName": "Dato for førstegangsindlæggelse",
            "displayValue": "15/06/2012"
        },
        {
            "displayName": "Dato for indlæggelse",
            "displayValue": "15/06/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9244"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "14/06/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Fastholdelse og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Fastholdelse og Rekruttering j.nr. 2012-0008042"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}