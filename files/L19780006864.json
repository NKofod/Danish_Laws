{
    "id": 49629,
    "title": "Bekendtgørelse af overenskomst af 17. december 1976 mellem Danmark, Finland, Norge og Sverige om fælles nordisk arbejdsmarked for fysioterapeuter. ",
    "documentTypeId": "220",
    "isSagsforlobPeriodValid": false,
    "shortName": "BKI nr 68 af 31/08/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 17. december  \r\n\r\n 1976 mellem Danmark, Finland, Norge og Sverige om fælles nordisk  \r\n\r\n arbejdsmarked for fysioterapeuter. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 28. januar 1977 har Danmark ratificeret en i  \r\n\r\n Stockholm den 17. december 1976 undertegnet overenskomst mellem Danmark,  \r\n\r\n Finland, Norge og Sverige om fælles nordisk arbejdsmarked for  \r\n\r\n fysioterapeuter. </P>  \r\n\r\n<P>Overenskomstens danske tekst har følgende ordlyd: </P>  \r\n\r\n<P>Overenskomst mellem Danmark, Finland, Norge og Sverige om fælles nordisk  \r\n\r\n arbejdsmarked for fysioterapeuter. </P>  \r\n\r\n<P>De kontraherende stater, </P>  \r\n\r\n<P>som tidligere har truffet overenskomst om et fælles nordisk arbejdsmarked,  \r\n\r\n</P>  \r\n\r\n<P>som finder, at muligheden for fri udveksling af fysioterapeuter mellem de  \r\n\r\n nordiske stater kan blive til gavn for den medicinske og sociale udvikling i  \r\n\r\n disse stater, </P>  \r\n\r\n<P>som finder, at den offentligt kontrollerede uddannelse af fysioterapeuter  \r\n\r\n stort set er ligeværdig i de respektive stater, og </P>  \r\n\r\n<P>som vil søge at opnå en så ensartet uddannelse og lovgivning som muligt i  \r\n\r\n spørgsmål om medicinsk personale, er blevet enige om følgende: </P>  \r\n\r\n<P>Artikel 1 </P>  \r\n\r\n<P>Den, som i en af de kontraherende stater har erhvervet og stadig har  \r\n\r\n ubegrænset godkendelse som fysioterapeut (legitimation, autorisation), skal  \r\n\r\n have adgang til under de i overenskomsten givne forudsætninger at opnå  \r\n\r\n godkendelse som fysioterapeut i de øvrige kontraherende stater. </P>  \r\n\r\n<P>Artikel 2 </P>  \r\n\r\n<P>Fysioterapeuter fra Finland, som søger godkendelse i en anden  \r\n\r\n kontraherende stat, må - hvis det kræves - godtgøre at have tilfredsstillende  \r\n\r\n kendskab til andet nordisk sprog. </P>  \r\n\r\n<P>Fysioterapeuter fra en anden kontraherende stat, som søger godkendelse i  \r\n\r\n Finland, må - hvis det kræves - godtgøre at have tilfredsstillende kendskab  \r\n\r\n til det finske sprog. </P>  \r\n\r\n<P>Artikel 3 </P>  \r\n\r\n<P>Fysioterapeuter i en kontraherende stat, som ønsker at udøve virksomhed i  \r\n\r\n en anden kontraherende stat, må over for den centrale sundhedsmyndighed i  \r\n\r\n sidstnævnte stat godtgøre at opfylde de i artikel 1-2 givne vilkår. </P>  \r\n\r\n<P>Godkendelse som fysioterapeut skal gives ansøgere, som opfylder de oven  \r\n\r\n for nævnte vilkår, medmindre der foreligger omstændigheder, som kan medføre  \r\n\r\n tilbagekaldelse af godkendelsen. </P>  \r\n\r\n<P>Artikel 4 </P>  \r\n\r\n<P>Er en godkendelse blevet tilbagekaldt af den stat, som oprindelig meddelte  \r\n\r\n den, bør den af en anden kontraherende stat senere meddelte godkendelse  \r\n\r\n tilbagekaldes. I øvrigt kan den senere godkendelse kun tilbagekaldes efter  \r\n\r\n gældende regler i den stat, som har meddelt den, dog under hensyntagen til,  \r\n\r\n om der i en anden tilsluttet stat er begået lovbrud eller er vist uduelighed  \r\n\r\n ved udøvelsen af virksomheden, eller om det på anden måde har vist sig, at  \r\n\r\n vedkommende fysioterapeut er ude af stand til at udføre sin gerning  \r\n\r\n forsvarligt. </P>  \r\n\r\n<P>De centrale sundhedsmyndigheder i de kontraherende stater skal gensidig  \r\n\r\n underrette hinanden om tilbagekaldelser af godkendelser af fysioterapeuter.  \r\n\r\n</P>  \r\n\r\n<P>Artikel 5 </P>  \r\n\r\n<P>En fysioterapeut, som er godkendt i overensstemmelse med denne  \r\n\r\n overenskomst, bør i princippet være berettiget til at søge og opnå stilling  \r\n\r\n som fysioterapeut i en anden kontraherende stat uanset, at ansøgeren ikke er  \r\n\r\n statsborger i denne stat. </P>  \r\n\r\n<P>Tjeneste som fysioterapeut i en af de kontraherende stater bør ved  \r\n\r\n besættelse af en stilling som fysioterapeut i en anden kontraherende stat  \r\n\r\n ligestilles med tilsvarende tjeneste udført i sidstnævnte stat. </P>  \r\n\r\n<P>Artikel 6 </P>  \r\n\r\n<P>En fysioterapeut i en kontraherende stat, som har fået ansættelse i  \r\n\r\n stilling som fysioterapeut i en anden kontraherende stat, bør i princippet  \r\n\r\n være ligestillet med fysioterapeuter i sidstnævnte stat, for så vidt angår  \r\n\r\n ret til løn og pension samt øvrige med stillingen forbundne rettigheder. </P>  \r\n\r\n<P>Artikel 7 </P>  \r\n\r\n<P>Enhver af de kontraherende stater skal efter undertegnelsen af denne  \r\n\r\n overenskomst - i den udstrækning det er muligt - gennemføre ændringer i  \r\n\r\n gældende interne bestemmelser i overensstemmelse med de i artikel 5-6 anførte  \r\n\r\n principper, for så vidt angår statslige civile stillinger, og medvirke til,  \r\n\r\n at disse principper finder tilsvarende anvendelse også i ikke-statslige  \r\n\r\n stillinger. </P>  \r\n\r\n<P>Artikel 8 </P>  \r\n\r\n<P>De centrale sundhedsmyndigheder i de kontraherende stater bør følge  \r\n\r\n udviklingen på arbejdsmarkedet for fysioterapeuter i de respektive stater og,  \r\n\r\n dersom særlige foranstaltninger findes påkrævede, give meddelelse herom til  \r\n\r\n den kommission, som er nedsat i henhold til artikel 5 i overenskomsten af 22.  \r\n\r\n maj 1954 om fælles arbejdsmarked. </P>  \r\n\r\n<P>De centrale sundhedsmyndigheder bør til stadighed give hinanden de  \r\n\r\n meddelelser og oplysninger, som er af betydning for bedømmelse af udviklingen  \r\n\r\n på arbejdsmarkedet for fysioterapeuter i de kontraherende stater. </P>  \r\n\r\n<P>Artikel 9 </P>  \r\n\r\n<P>Efter forhandlinger skal Island kunne tilslutte sig denne overenskomst.  \r\n\r\n</P>  \r\n\r\n<P>Artikel 10 </P>  \r\n\r\n<P>Denne overenskomst skal ratificeres, og ratifikationsinstrumenterne  \r\n\r\n deponeres i det svenske udenrigsministerium. </P>  \r\n\r\n<P>Overenskomsten træder i kraft 3 måneder efter, at samtlige  \r\n\r\n ratifikationsinstrumenter er deponeret. </P>  \r\n\r\n<P>Enhver af de kontraherende stater kan opsige overenskomsten med et varsel  \r\n\r\n på 6 måneder til ophør den 1. juli eller den 1. januar. </P>  \r\n\r\n<P>Enhver af de kontraherende stater kan med øjeblikkelig virkning sætte  \r\n\r\n overenskomsten ud af kraft i forhold til en eller flere af de øvrige  \r\n\r\n kontraherende stater i tilfælde af krig eller krigsfare, eller når andre  \r\n\r\n særlige nationale eller internationale forhold gør det nødvendigt.  \r\n\r\n Vedkommende staters regeringer skal straks underrettes om beslutningen. </P>  \r\n\r\n<P>Til bekræftelse af foranstående har undertegnede, som er behørigt  \r\n\r\n bemyndiget dertil, undertegnet denne overenskomst og forsynet denne med deres  \r\n\r\n segl. </P>  \r\n\r\n<P>Udfærdiget i Stockholm den 17. december 1976 i et eksemplar på dansk,  \r\n\r\n finsk, norsk og svensk, der alle har ens gyldighed. </P>  \r\n\r\n<P>Det svenske udenrigsministerium vil oversende bekræftede afskrifter heraf  \r\n\r\n til de øvrige kontraherende staters regeringer. </P>  \r\n\r\n<P>E. Schram-Nielsen </P>  \r\n\r\n<P>Jorma Vanamo </P>  \r\n\r\n<P>Hersleb Vogt </P>  \r\n\r\n<P>Ingegerd Troedsson </P>  \r\n\r\n<P>Danmarks ratifikationsinstrument deponeredes i det svenske  \r\n\r\n udenrigsministerium den 16. februar 1977. Overenskomsten trådte i medfør af  \r\n\r\n artikel 10 i kraft den 28. juli 1978. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 31. august  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/01/1979"
        },
        {
            "displayName": "Accession",
            "displayValue": "L19780006864"
        },
        {
            "displayName": "Entydig dokumentidentifikation",
            "displayValue": "CM008440"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "31/08/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Sundhedsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.F.114.k/154."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}