{
    "id": 84930,
    "title": "Vejledning til 'Standardreglement for Overholdelse af Orden i Danske Havne' ",
    "documentTypeId": "180",
    "isSagsforlobPeriodValid": false,
    "shortName": "VEJ nr 59 af 12/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til &#187;Standardreglement for  \r\n\r\n Overholdelse af Orden i Danske Havne&#171; </H1>  \r\n\r\n<P></P>  \r\n\r\n<BR>  \r\n\r\n<P>Denne vejledning er udarbejdet i tilknytning til Trafikministeriets  \r\n\r\n bekendtgørelse om standardreglement for overholdelse af orden i danske havne.  \r\n\r\n</P>  \r\n\r\n<P> <I>Almindelige bemærkninger</I>  </P>  \r\n\r\n<P>Ifølge § 14 i lov nr. 316 af 16. maj 1990 om trafikhavne m.v. kan  \r\n\r\n trafikministeren efter forhandling med vedkommende havnebestyrelse udfærdige  \r\n\r\n et ordensreglement for en havn. </P>  \r\n\r\n<P>Bestemmelsen gælder for alle havne og således ikke alene havne, som er  \r\n\r\n omfattet af bestemmelsen i Trafikhavnelovens § 1 (. . . havne, der anvendes  \r\n\r\n til erhvervsmæssig ekspedition af gods, køretøjer og personer (trafikhavne),  \r\n\r\n bortset fra havneanlæg, der udelukkende anvendes som fiskerihavne). </P>  \r\n\r\n<P>De for trafikhavnene og større fiskerihavne fastsatte ordenreglementer  \r\n\r\n består i almindelighed af en individuel del, hvori vedkommende havns område  \r\n\r\n (land- og søområde) kort beskrives, og hvori der er fastsat regler for  \r\n\r\n sejlads dels med henvisning til de af Søfartsstyrelsen fastsatte regler for  \r\n\r\n sejlads m.m. i visse danske farvande, dels særlige for vedkommende havn  \r\n\r\n fastsatte bestemmelser, som fraviger de almindelige regler. </P>  \r\n\r\n<P>Endvidere er der fastsat ordensbestemmelser, idet der i samtlige for  \r\n\r\n havnene gældende ordensreglementer er foretaget en henvisning til det  \r\n\r\n gældende &#187;Standardreglement for Overholdelse af Orden m.v. i (ved)  \r\n\r\n Danske Havne (Broer).&#171; </P>  \r\n\r\n<P>Det gældende standardordensreglement er udsendt som bilag til et cirkulære  \r\n\r\n af 19. november 1931 fra Ministeriet for Offentlige Arbejder og senere ændret  \r\n\r\n ved cirkulærer af 29. september 1938 og 25. september 1962. </P>  \r\n\r\n<P>Når Trafikministeriet udfærdiger et ordensreglement for en havn efter  \r\n\r\n Trafikhavnelovens § 14, optages meddelelse herom ved Farvandsvæsenets  \r\n\r\n foranstaltning i &#187;Efterretninger for Søfarende&#171;. </P>  \r\n\r\n<P>Trafikministeriet har efter forhandling med de berørte myndigheder og  \r\n\r\n havnene udarbejdet et nyt &#187;Standardreglement for overholdelse af orden i  \r\n\r\n danske havne&#171;. </P>  \r\n\r\n<P>Det nye reglement er optaget som bilag til en af Trafikministeriet i  \r\n\r\n medfør af Trafikhavnelovens § 14 udfærdiget bekendtgørelse. </P>  \r\n\r\n<P>Endvidere er en kongelig anordning udfærdiget, jf. Lovtidendelovens § 2,  \r\n\r\n stk. 2, hvorefter de for de enkelte havne udfærdigede ordensreglementer  \r\n\r\n fritages for offentliggørelse i Lovtidende. </P>  \r\n\r\n<P>Meddelelse om udfærdigelse af nye eller ændring af eksisterende  \r\n\r\n ordensreglementer optages som hidtil i &#187;Efterretninger for  \r\n\r\n Søfarende&#171;. </P>  \r\n\r\n<P>Det nye standardordensreglement gælder for trafikhavne samt for større  \r\n\r\n fiskerihavne. </P>  \r\n\r\n<P>For de mindre havne, herunder fiskerihavne og lystbådehavne, forudsættes  \r\n\r\n et særskilt standardordensreglement udfærdiget. </P>  \r\n\r\n<P>De hidtil gældende, for de enkelte trafikhavne og større fiskerihavne i  \r\n\r\n medfør af Trafikhavnelovens § 14, stk. 1, fastsatte ordensreglementer  \r\n\r\n forbliver i kraft, dog således at det nye standardordensreglement træder i  \r\n\r\n stedet for det hidtidige standardordensreglement, jf. lovens § 20. </P>  \r\n\r\n<P>Ordensreglementet for en havn gælder for havnens landområde samt det  \r\n\r\n søområde, som er fastsat for havnen i den individuelle del af reglementet.  \r\n\r\n</P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 2 </P>  \r\n\r\n<P>Der henvises til, at i forbindelse med gennemførelse af direktivet  \r\n\r\n vedrørende havnestatskontrol - Rådets direktiv 95/21/EF af 19. juni 1995 om  \r\n\r\n håndhævelse over for skibe, der anløber Fællesskabets havne og sejler i  \r\n\r\n farvande under medlemsstaternes jurisdiktion, af internationale standarder  \r\n\r\n for skibes sikkerhed, for forureningsforebyggelse samt for leve- og  \r\n\r\n arbejdsvilkår om bord - har man ved lov nr. 902 af 29. november 1995 om  \r\n\r\n ændring af lov om skibes sikkerhed m.v. og lov om beskyttelse af havmiljøet  \r\n\r\n gjort det muligt at udstede anløbsforbud i Fællessskabets havne, såfremt et  \r\n\r\n skib afsejler fra en medlemsstats havn uden at opfylde de betingelser, der er  \r\n\r\n fastsat af medlemsstatens myndigheder. </P>  \r\n\r\n<P> <I>Til § 7</I>  </P>  \r\n\r\n<P>Der henvises til Miljø- og Energiministeriets bekendtgørelse nr. 993 af  \r\n\r\n 26. november 1996 om indberetning af oplysninger om farligt eller forurenende  \r\n\r\n gods om bord på skibe. </P>  \r\n\r\n<P>Bekendtgørelse indeholder bestemmelser, der gennemfører Rådets direktiv  \r\n\r\n 93/73 EØF af 13. september 1993 om mindstekrav til skibe, som er på vej til  \r\n\r\n eller fra Fællesskabets søhavne med farligt eller forurenende gods. </P>  \r\n\r\n<P>Der henvises endvidere til &#187;Memorandum om transport af farligt gods  \r\n\r\n med RO/RO-skibe i Østersøområdet&#171;, som er sat i kraft ved  \r\n\r\n Søfartsstyrelsen tekniske forskrift nr. 11 af 29. december 1994. </P>  \r\n\r\n<P>For vejtransport henvises til bestemmelserne om vejtransport af farligt  \r\n\r\n gods, for tiden Trafikministeriets bekendtgørels nr. 762 af 20. maj 1996, som  \r\n\r\n bl.a. henviser til &#187;Europæisk konvention om international transport af  \r\n\r\n farligt gods ad vej (ADR)&#187;. </P>  \r\n\r\n<P>For transport med farligt gods med jernbane gælder såvel i international  \r\n\r\n som lokal dansk trafik (med enkelt tilføjelser) &#187;Reglement for  \r\n\r\n international jernbanebefordring af farligt gods (RID)&#187;. </P>  \r\n\r\n<P> <I>Til § 11</I>  </P>  \r\n\r\n<P>Der henvises til Beredskabsstyrelsens &#187;Vejledning for indsats ved  \r\n\r\n akutte uheld med farlige stoffer på landjorden m.v.&#171; af marts 1995. </P>  \r\n\r\n<P>Ved akutte uheld forstås ethvert umiddelbart indsatskrævende spild eller  \r\n\r\n udslip af farlige stoffer. </P>  \r\n\r\n<P> <I>Til § 16</I>  </P>  \r\n\r\n<P>Der henvises i øvrigt til bekendtgørelse af 12. september 1996 af Den  \r\n\r\n Internationale Konvention af 28. april 1989 om Bjærgning. </P>  \r\n\r\n<P> <I>Til §§ 18-19</I>  </P>  \r\n\r\n<P>Bestemmelserne omfatter også containere og andre transportindretninger.  \r\n\r\n</P>  \r\n\r\n<P> <I>Til § 20</I>  </P>  \r\n\r\n<P>Afspærringen kan f.eks. bestå i anbringelse af betonklodser samt opsætning  \r\n\r\n af bomme og kæder, som kan sikres forsvarligt, eventuelt ved aflåsning. Der  \r\n\r\n henvises i øvrigt til rapport af september 1996 afgivet af den af  \r\n\r\n trafikministeren nedsatte arbejdsgruppe vedrørende færgeramper. </P>  \r\n\r\n<P> <I>Til § 21</I>  </P>  \r\n\r\n<P>Der henvises tillige til Trafikministeriets bekendtgørelse nr. 755 af 4.  \r\n\r\n december 1989 om ordensreglement for havnespor samt spor, der ligger i vej,  \r\n\r\n gade eller plads, der er åben for almindelig færdsel. </P>  \r\n\r\n<P> <I>Til § 24</I>  </P>  \r\n\r\n<P>Litra b) omfatter ikke afbrænding af affald m.v. i skibets incinerator.  \r\n\r\n</P>  \r\n\r\n<P> <I>Til § 25</I>  </P>  \r\n\r\n<P>For så vidt angår vandscootersejlads henvises til Miljø- og  \r\n\r\n Energiministeriets bekendtgørelse nr. 611 af 4. juli 1994 om regulering af  \r\n\r\n sejlads med vandscootere. Det er Trafikministeriets opfattelse, at en havn  \r\n\r\n kan nægte bl.a. vandscootersejlads, såfremt det kan begrundes med  \r\n\r\n havneaktiviteter. </P>  \r\n\r\n<P> <I>Til § 29</I>  </P>  \r\n\r\n<P>Der henvises til Sølovens § 136. </P>  \r\n\r\n<P> <I>Til § 31</I>  </P>  \r\n\r\n<P>Bestemmelserne er udformet i overensstemmelse med de almindelige regler  \r\n\r\n for erstatning uden for kontrakt. </P>  \r\n\r\n<P>Begrænsning af havnens ansvar inden for kontrakt vil eventuelt kunne ske i  \r\n\r\n havnens sædvanlige forretningsbetingelser. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Trafikministeriet, den 12. maj 1997 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Inge Guldborg Henriksen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "C19970005960"
        },
        {
            "displayName": "Entydig dokumentidentifikation",
            "displayValue": "CM044383"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "05/08/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "12/05/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Trafikmin., j.nr. 1994-303-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}