{
    "id": 56370,
    "title": "Cirkulære om overenskomst for lærere ved ergoterapeut- og fysioterapeutskolerne (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6060 af 26/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overenskomst for lærere ved  \r\n\r\n ergoterapeut- og fysioterapeutskolerne (* 1) </H1>  \r\n\r\n<P></P>  \r\n\r\n<BR>  \r\n\r\n<P>Indhold </P>  \r\n\r\n<P>Overenskomstens område </P>  \r\n\r\n<P>Ansættelse </P>  \r\n\r\n<P>Løn </P>  \r\n\r\n<P>Lønanciennitet </P>  \r\n\r\n<P>Pension </P>  \r\n\r\n<P>Lønberegning, lønfradrag </P>  \r\n\r\n<P>Udbetaling af løn </P>  \r\n\r\n<P>Midlertidig tjeneste i højere stilling </P>  \r\n\r\n<P>Arbejdstid </P>  \r\n\r\n<P>Ferie </P>  \r\n\r\n<P>Sygdom </P>  \r\n\r\n<P>Graviditet, barsel og adoption </P>  \r\n\r\n<P>Militærtjeneste </P>  \r\n\r\n<P>Tjenestefrihed </P>  \r\n\r\n<P>Barns 1. sygedag </P>  \r\n\r\n<P>Efterløn </P>  \r\n\r\n<P>Afskedigelse/opsigelsesvarsel </P>  \r\n\r\n<P>Opsigelse af overenskomsten </P>  \r\n\r\n<P>Finansministeriet, Ergoterapeutforeningen og Danske Fysioterapeuter har  \r\n\r\n den 15. december 1992 indgået medfølgende overenskomst for lærere ved  \r\n\r\n ergoterapeut- og fysioterapeutskolerne. </P>  \r\n\r\n<P>Overenskomsten har virkning fra 1. april 1991. </P>  \r\n\r\n<P>Overenskomsten indebærer ingen ændringer af løn- og ansættelsesforholdene  \r\n\r\n for de pågældende lærere. </P>  \r\n\r\n<P>Eventuelle tvivlsspørgsmål vedrørende overenskomsten forventes forelagt  \r\n\r\n</P>  \r\n\r\n<P>Finansministeriet. </P>  \r\n\r\n<P>Finansministeriet, </P>  \r\n\r\n<P>Administrations- og </P>  \r\n\r\n<P>Personaledepartementet </P>  \r\n\r\n<P>Den 26. januar 1993 </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Dorte Sølling </P>  \r\n\r\n<P>OVERENSKOMST FOR LÆRERE </P>  \r\n\r\n<P>VED ERGOTERAPEUT- OG </P>  \r\n\r\n<P>FYSIOTERAPEUTSKOLERNE </P>  \r\n\r\n<P>Overenskomstens område </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Overenskomsten omfatter ergoterapeuter og  \r\n\r\n fysioterapeuter, der er ansat som lærere på de under staten hørende skoler  \r\n\r\n for ergoterapeuter og fysioterapeuter. </P>  \r\n\r\n<P>Ansættelse </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lærere modtager - så vidt muligt før  \r\n\r\n tiltrædelsen - et ansættelsesbrev med angivelse af tjenestested. </P>  \r\n\r\n<P>Løn </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Fuldt beskæftigede lærere aflønnes efter en  \r\n\r\n lønramme, der består af skalatrinene 26, 28, 30, 32, 34, 36, 38 og 40. </P>  \r\n\r\n<P> Stk. 2. Lønnen beregnes som 100/95 af de pensionsgivende lønbestanddele  \r\n\r\n af lønnen på de enkelte skalatrin, der er indeholdt i de i stk. 3 nævnte  \r\n\r\n aftaler, hvortil lægges de ikke-pensionsgivende lønbestanddele. </P>  \r\n\r\n<P>Oprykning til nyt løntrin sker efter 2 års beskæftigelse på hvert  \r\n\r\n skalatrin. </P>  \r\n\r\n<P> Stk. 3. Årslønnen på de enkelte skalatrin fastsættes og reguleres til  \r\n\r\n enhver tid som anført i de gældende aftaler om tjenestemandslønninger mv.,  \r\n\r\n jf. dog § 19. </P>  \r\n\r\n<P> Stk. 4. For deltidsbeskæftigede reduceres lønnen i forhold til den  \r\n\r\n nedsatte arbejdstid. </P>  \r\n\r\n<P>Lønanciennitet </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved fastsættelse af lønanciennitet for lærere,  \r\n\r\n der ansættes i henhold til overenskomsten, medregnes tidligere beskæftigelse  \r\n\r\n som månedslønnet underviser ved de i § 1 nævnte skoler. </P>  \r\n\r\n<P> Stk. 2. Tidligere beskæftigelse som instruktionsterapeut - ekskl.  \r\n\r\n anciennitet for tvungen militærtjeneste, jf. stk. 3 - dog maksimalt 4 år,  \r\n\r\n medregnes i ancienniteten under forudsætning af, at beskæftigelsen har fundet  \r\n\r\n sted inden for de sidste 6 år forud for ansættelsen som lærer, og under  \r\n\r\n forudsætning af, at beskæftigelsen har været over halv tid. </P>  \r\n\r\n<P> Stk. 3. Endvidere medregnes som lønanciennitet perioder, hvori en lærer  \r\n\r\n har været indkaldt til aftjening af værnepligt, for så vidt indkaldelsen  \r\n\r\n finder sted efter 1. april 1975, samt deltagelse i det 10-måneders  \r\n\r\n videreuddannelseskursus i Århus. </P>  \r\n\r\n<P> Stk. 4. Der kan herudover mellem overenskomstens parter træffes aftale om  \r\n\r\n anciennitetsfastsættelse efter andre regler. </P>  \r\n\r\n<P>Pension </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Som bidrag til lærerens pensionsordning betaler  \r\n\r\n skolen 10 pct. af de i § 3 nævnte lønninger bortset fra de  \r\n\r\n ikke-pensionsgivende lønbestanddele. Endvidere tilbageholder skolen i de  \r\n\r\n nævnte læreres løn et beløb på 5 pct. af samme løndele. Pensionsbidragene  \r\n\r\n indbetales af institutionen til Pensionskassen for Ergoterapeuter og  \r\n\r\n Fysioterapeuter, og pension ydes i henhold til de godkendte  \r\n\r\n pensionsvedtægter. </P>  \r\n\r\n<P> Stk. 2. Der tilkommer ud over nævnte pensionsbidrag ikke læreren nogen i  \r\n\r\n pågældendes ansættelse begrundet ret til pension eller understøttelse fra  \r\n\r\n staten. </P>  \r\n\r\n<P> Stk. 3. For lærere, der ved ansættelsen er fyldt 60 år, og som - jf. § 3,  \r\n\r\n stk. 2, i pensionskassevedtægten - ikke ønsker optagelse i pensionskassen,  \r\n\r\n ydes der ikke tilskud til og foretages ikke fradrag i lønnen som i stk. 1  \r\n\r\n anført. </P>  \r\n\r\n<P>Lønberegning, lønfradrag </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Lærere er omfattet af de for tjenestemænd  \r\n\r\n fastsatte regler om lønfradrag/lønberegning, for tiden Finansministeriets  \r\n\r\n cirkulære af 24. maj 1985 (LP.nr. 029/85). </P>  \r\n\r\n<P>Udbetaling af løn </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lønnen udbetales månedsvis bagud, og der  \r\n\r\n tilstilles læreren en specificeret oversigt over det udbetalte beløb.  \r\n\r\n Samtidig med udbetalingen af lønnen indbetaler skolen pensionsbidraget til  \r\n\r\n pensionskassen. </P>  \r\n\r\n<P>Midlertidig tjeneste i højere stilling </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Lærere vil under midlertidig tjeneste i højere  \r\n\r\n stilling oppebære vederlag efter de for tjenestemænd herom gældende regler.  \r\n\r\n Betalingen beregnes på grundlag af lønningerne efter § 3. </P>  \r\n\r\n<P>Arbejdstid </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den gennemsnitlige ugentlige arbejdstid er 37  \r\n\r\n timer, svarende til 20,35 pligtige undervisningstimer pr. uge i  \r\n\r\n undervisningsperioden. </P>  \r\n\r\n<P>For lærere, der efter retningslinier fastsat af Undervisnings- og  \r\n\r\n Forskningsministeriet efter drøftelse med skolerne og foreningerne frigøres  \r\n\r\n fra 1 eller flere undervisningstimer, omregnes disse til arbejdstimer i  \r\n\r\n forholdet 40:22. </P>  \r\n\r\n<P> Stk. 2. Det pligtige timetal er fastsat under hensyntagen til, at det  \r\n\r\n påhviler lærerne - ud over at tilrettelægge, forberede og gennemføre  \r\n\r\n undervisning, eksamination og censurering - at varetage en række opgaver uden  \r\n\r\n direkte forbindelse med undervisningen, herunder  \r\n\r\n studievejleder-/klasselærerfunktioner, fagkoordinering med lærere ved andre  \r\n\r\n fagområder, gensidig faglig/pædagogisk vejledning, samarbejde med de  \r\n\r\n studerende og instruktørerne på hospitalerne, planlægning af og deltagelse i  \r\n\r\n interne møder, yderligere egen uddannelse af faglig/pædagogisk art samt  \r\n\r\n planlægning og deltagelse i fagligt og pædagogisk udviklingsarbejde. </P>  \r\n\r\n<P> Stk. 3. For opgaverettelse ydes i undervisningsperioden reduktion i det  \r\n\r\n pligtige timetal efter nedenstående satser under forudsætning af, at  \r\n\r\n opgaverne rettes uden for undervisningstiden: </P>  \r\n\r\n<P> <B>Opgaver af kategori</B>  </P>  \r\n\r\n<PRE>  \r\n\r\n a) små opgaver          0,30 undervisningstime pr. opgave  \r\n\r\n b) middelstore opgaver  1,25 undervisningstime pr. opgave  \r\n\r\n c) store opgaver        2,75 undervisningstime pr. opgave  \r\n\r\n</PRE>  \r\n\r\n<P> Stk. 4. Der kan dog højst inden for et semester ydes timereduktion med  \r\n\r\n gennemsnitlig 6 undervisningstimer pr. uge. </P>  \r\n\r\n<P> Stk. 5. Der kan normalt ikke ydes betaling for timer ud over det pligtige  \r\n\r\n timetal. </P>  \r\n\r\n<P>Ferie </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De ansatte er omfattet af ferieloven. </P>  \r\n\r\n<P> Stk. 2. Til lærere, der er berettiget til ferie med løn, og som ved  \r\n\r\n feriens afholdelse har en anden fast arbejdstid end i foregående kalenderår  \r\n\r\n (optjeningsår), ydes ferielønnen med samme brøkdel, som tjenesten i det  \r\n\r\n foregående kalenderår (optjeningsår) har andraget. Såfremt der i  \r\n\r\n optjeningsåret har været periodevise ændringer i den faste arbejdstid, tages  \r\n\r\n der ved ferielønnens beregning alene hensyn til arbejdstidsændringer af 1  \r\n\r\n måneds varighed og derover. </P>  \r\n\r\n<P> Stk. 3. Lærere, der holder ferie med løn, er berettiget til en særlig  \r\n\r\n feriegodtgørelse i stedet for det i ferielovens § 14, stk. 1, omhandlede  \r\n\r\n ferietillæg. </P>  \r\n\r\n<P> Stk. 4. Beregningsgrundlaget for den særlige feriegodtgørelse er den  \r\n\r\n ansattes skattepligtige indkomst for tjenstligt arbejde i optjeningsåret med  \r\n\r\n tillæg af: </P>  \r\n\r\n<UL CLASS=PLAIN-LIST>  \r\n\r\n<LI>1) den ansattes egetbidrag til ATP </LI>  \r\n\r\n<LI>2) den ansattes bidrag til AUD. </LI>  \r\n\r\n</UL>  \r\n\r\n<P> Stk. 5. I det beløb, der er beregnet efter stk. 4, fradrages: </P>  \r\n\r\n<UL CLASS=PLAIN-LIST>  \r\n\r\n<LI>1) den ansattes eget pensionsbidrag, </LI>  \r\n\r\n<LI>2) udbetalt særlig feriegodtgørelse. </LI>  \r\n\r\n</UL>  \r\n\r\n<P> Stk. 6. Den særlige feriegodtgørelse udgør 1 1/2 pct. af  \r\n\r\n beregningsgrundlaget efter stk. 4 og 5. </P>  \r\n\r\n<P> Stk. 7. Til deltidsansatte, der i optjeningsåret har udført tjeneste ud  \r\n\r\n over den faste nedsatte ugentlige arbejdstid, men inden for den normale  \r\n\r\n 37-timers arbejdsuge, ydes for sådan tjeneste feriegodtgørelse med 12 1/2  \r\n\r\n pct. </P>  \r\n\r\n<P>Sygdom </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Lærere oppebærer løn under sygdom i henhold til  \r\n\r\n lov nr. 261 af 9. juni 1948 om retsforholdet mellem arbejdsgivere og  \r\n\r\n funktionærer (funktionærloven). Den i nævnte lovs § 5, stk. 2, anførte regel  \r\n\r\n om opsigelse med 1 måneds varsel til den 1. i en måned efter 120 dages  \r\n\r\n sygefravær inden for 12 på hinanden følgende måneder optages i  \r\n\r\n ansættelsesbrevet. </P>  \r\n\r\n<P>Graviditet, barsel og adoption </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Aftalen mellem Finansministeriet og  \r\n\r\n centralorganisationerne under Centralorganisationernes Fællesudvalg om fravær  \r\n\r\n fra arbejdet i forbindelse med graviditet, barsel og adoption finder  \r\n\r\n tilsvarende anvendelse for ansatte efter denne overenskomst. </P>  \r\n\r\n<P>Militærtjeneste </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Under en lærers indkaldelse til militærtjeneste  \r\n\r\n gælder reglerne i funktionærloven. </P>  \r\n\r\n<P>Tjenestefrihed </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Der kan gives lærere adgang til ekstraordinær  \r\n\r\n tjenestefrihed uden løn i tilfælde, hvor det er foreneligt med tjenestens  \r\n\r\n tarv. </P>  \r\n\r\n<P> Stk. 2. Tjenestefrihed kan gives i indtil 5 år. Det er vedkommende  \r\n\r\n styrelses ansvar, at der er en stilling ledig til den pågældende ved  \r\n\r\n tjenestefrihedens ophør. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ansatte har ret til tjenestefrihed uden løn til  \r\n\r\n de formål og af den varighed, der er nævnt i Finansministeriets cirkulære nr.  \r\n\r\n 116 af 3. juli 1991 om ret for tjenestemænd til tjenestefrihed uden løn til  \r\n\r\n nærmere afgrænsede formål. </P>  \r\n\r\n<P> Stk. 2. Finansministeriet og organisationen kan aftale, at styrelsen  \r\n\r\n indbetaler 10 pct. i pensionsbidrag af den hidtidige løn, mod at den ansatte  \r\n\r\n selv indbetaler 5 pct. i pensionsbidrag af den samme løn i de tilfælde, hvor  \r\n\r\n tjenestefrihed ville kunne medregnes i pensionsalderen for tjenestemænd. </P>  \r\n\r\n<P>Barns 1. sygedag </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Institutionen kan give den ansatte hel eller  \r\n\r\n delvis tjenestefrihed til pasning af et sygt barn, når </P>  \r\n\r\n<UL CLASS=PLAIN-LIST>  \r\n\r\n<LI>1) det er barnets første sygedag, </LI>  \r\n\r\n<LI>2) hensynet til barnets forhold gør dette nødvendigt, </LI>  \r\n\r\n<LI>3) forholdene på tjenestestedet tillader det, </LI>  \r\n\r\n<LI>4) barnet er under 18 år og </LI>  \r\n\r\n<LI>5) barnet er hjemmeværende. </LI>  \r\n\r\n</UL>  \r\n\r\n<P> Stk. 2. Fravær efter stk. 1 noteres på de lister, der føres om de  \r\n\r\n ansattes sygefravær. </P>  \r\n\r\n<P> Stk. 3. Den ansatte oppebærer under tjenestefriheden indtægt, svarende  \r\n\r\n til den indtægt, som den ansatte ville have oppebåret i sygdomstilfælde, idet  \r\n\r\n der dog i denne fraværssituation ikke indgår de særlige ydelser, som er  \r\n\r\n omhandlet i Finansministeriets vejledninger om udbetaling af visse særlige  \r\n\r\n ydelser under sygdom, jf. cirkulærer af 25. maj 1977 og 2. maj 1978. </P>  \r\n\r\n<P> Stk. 4. Adgangen til tjenestefrihed efter stk. 1 kan for den enkelte  \r\n\r\n ansatte inddrages ved misbrug. </P>  \r\n\r\n<P>Efterløn </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Der ydes læreres efterladte, for hvem de har  \r\n\r\n forsøgerpligt, efterløn i henhold til funktionærloven. </P>  \r\n\r\n<P>Afskedigelse/opsigelsesvarsel </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Det gensidige opsigelsesvarsel for lærere  \r\n\r\n fastsættes i henhold til funktionærloven. </P>  \r\n\r\n<P> Stk. 2. Det påhviler ansættelsesmyndigheden skriftligt at meddele enhver  \r\n\r\n opsigelse til den ansatte og Ergoterapeutforeningen/Danske Fysioterapeuter.  \r\n\r\n Denne meddelelse skal indeholde begrundelse for opsigelsen. </P>  \r\n\r\n<P> Stk. 3. Skønner Ergoterapeutforeningen/Danske Fysioterapeuter, at  \r\n\r\n afskedigelsen af en efter denne overenskomst ansat lærer ikke kan anses for  \r\n\r\n rimeligt begrundet i pågældendes eller ansættelsesmyndighedens forhold, kan  \r\n\r\n Ergoterapeutforeningen/Danske Fysioterapeuter inden for en frist af 1 måned  \r\n\r\n efter opsigelsen kræve spørgsmålet forhandlet med ansættelsesmyndigheden og  \r\n\r\n Finansministeriet. </P>  \r\n\r\n<P>Opnås der ikke enighed ved forhandlingen, kan spørgsmålet inden for en  \r\n\r\n frist af 1 måned efter forhandlingen af Ergoterapeutforeningen/Danske  \r\n\r\n Fysioterapeuter kræves gjort til genstand for behandling i et i denne  \r\n\r\n anledning nedsat nævn, der består af 5 medlemmer, hvoraf 2 vælges af  \r\n\r\n Finansministeriet og 2 af Ergoterapeutforeningen/Danske Fysioterapeuter,  \r\n\r\n hvorefter disse i forening udpeger en opmand. Såfremt der ikke opnås enighed  \r\n\r\n om valget af opmanden, anmodes præsidenten for vedkommende landsret om at  \r\n\r\n udpege denne. </P>  \r\n\r\n<P>Nævnet fastsætter selv sin forretningsorden. For nævnet kan foretages  \r\n\r\n afhøring af parter og vidner. Nævnet afsiger en motiveret kendelse, og i de  \r\n\r\n tilfælde, hvor nævnet måtte finde, at den foretagne opsigelse ikke er  \r\n\r\n rimeligt begrundet i den pågældendes eller ansættelsesmyndighedens forhold,  \r\n\r\n kan det pålægges ansættelsesmyndigheden at afbøde virkningerne af opsigelsen.  \r\n\r\n Det kan herved pålægges ansættelsesmyndigheden, såfremt den pågældende og  \r\n\r\n ansættelsesmyndigheden ikke begge ønsker ansættelsesforholdet opretholdt, da  \r\n\r\n at betale den pågældende en erstatning, hvis størrelse fastsættes af nævnet  \r\n\r\n og skal være afhængig af sagens omstændigheder og pågældendes anciennitet ved  \r\n\r\n institutionen i den nuværende stilling. Nævnets omkostninger i forbindelse  \r\n\r\n med sagen fastsættes af nævnet og fordeles mellem parterne eller pålægges den  \r\n\r\n tabende part. </P>  \r\n\r\n<P> Stk. 4. Bestemmelsen om afskedigelsessagens eventuelle indbringelse for  \r\n\r\n foranstående nævn finder ikke anvendelse ved opsigelsen af en lærer, som ikke  \r\n\r\n har været uafbrudt beskæftiget ved institutionen i den nuværende stilling i  \r\n\r\n mindst 1 år før afskedigelsen. </P>  \r\n\r\n<P>Opsigelse af overenskomsten </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Denne overenskomst har virkning fra 1. april  \r\n\r\n 1991 og opsiges af begge parter til 31. marts 1993. </P>  \r\n\r\n<P> Stk. 2. Fra det tidspunkt at regne, da en opsigelse af overenskomsten får  \r\n\r\n gyldighed, og indtil ny overenskomst indgås, sker aflønning af lærere på  \r\n\r\n grundlag af de på overenskomstens sidste gyldighedsdag gældende aftaler om  \r\n\r\n tjenestemandslønninger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 15. december 1992 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Ergoterapeutforeningen  \r\n\r\n Finansministeriet </P>  \r\n\r\n<P ALIGN=CENTER>Bolette Bendixen P. M. V.  \r\n\r\n<P CLASS=MINISTER ALIGN=RIGHT>E. B. </P>  \r\n\r\n Dorte Sølling </P>  \r\n\r\n<P>Danske Fysioterapeuter </P>  \r\n\r\n<P>Inger Brøndsted/Ulrik Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD.nr. 16/93 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19930606009"
        },
        {
            "displayName": "Entydig dokumentidentifikation",
            "displayValue": "CM015268"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6060"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "26/01/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og personaledepartementet, 2 Forhandlingskontor"
        },
        {
            "displayName": "Ressortministeriets journalnummer",
            "displayValue": "APD.j.nr. 2. kontor 91-3211/048-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}