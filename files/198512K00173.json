{
    "id": 112756,
    "title": "1985 LSF 173   FORSLAG TIL LOV OM ÆNDRING AF LOV OM REGISTRERINGSAFGIFT AF MOTORKØRETØJER   M.V. (ÆNDRET AFGIFTSBEREGNING) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 173",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 173 </P>  \r\n\r\n<P></P>  \r\n\r\n<P>Forslag til Lov om ændring af lov om registreringsafgift af motorkøretøjer  \r\n\r\n m.v. (Ændret afgiftsberegning) </P>  \r\n\r\n<P></P>  \r\n\r\n<P>Fremsat af Rahbæk Møller (SF) Margrate Auken (SF) Tommy Dinesen (SF) Jes  \r\n\r\n Lunde (SF) Ruth Olsen (SF) Ebba Strange (SF) Thoft (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om registreringsafgift af motorkøretøjer m.v., jfr. </P>  \r\n\r\n<P>lovbekendtgørelse nr. 13 af 16. januar 1985, foretages følgende </P>  \r\n\r\n<P>ændring: </P>  \r\n\r\n<P>§ 4 affattes således: </P>  \r\n\r\n<P>&#187;§ 4. For motorcykler og andre køretøjer beregnes afgiften efter de i  \r\n\r\n</P>  \r\n\r\n<P>stk. 2-5 nævnte regler. </P>  \r\n\r\n<P>Stk. 2. For motorcykler beregnes afgiften med følgende satser: </P>  \r\n\r\n<P>Afgiftspligtig værdi: Afgift: </P>  \r\n\r\n<P>12.500 kr. eller derunder 0 pct. af de første 1.500 kr. og 120 pct. af  \r\n\r\n resten. </P>  \r\n\r\n<P>Over 12.500 kr. 13.200 kr. af 12.500 kr. og 180 pct. af resten. </P>  \r\n\r\n<P>Stk. 3. For andre end de i stk. 2 nævnte køretøjer, jfr. dog §§ 5-7, </P>  \r\n\r\n<P>beregnes afgiften på grundlag af køretøjets afgiftspligtige værdi </P>  \r\n\r\n<P>og brændstofforbrug opgjort i liter pr. 100 km. i henhold til ECE </P>  \r\n\r\n<P>A 70-normen. Afgiften udgør summen af beløb opgjort efter stk. 4 </P>  \r\n\r\n<P>og 5. </P>  \r\n\r\n<P>Stk. 4. Den del af afgiften, som opgøres på grundlag af køretøjets </P>  \r\n\r\n<P>afgiftspligtige værdi, beregnes efter følgende satser: </P>  \r\n\r\n<PRE>  \r\n\r\n Afgiftspligtig værdi:     Afgift:  \r\n\r\n Af de første 10.000 kr.     0   pct.  \r\n\r\n af de næste  40.000 kr.    95   pct.  \r\n\r\n af de næste  25.000 kr.   142,5 pct.  \r\n\r\n af resten                 190   pct.  \r\n\r\n</PRE>  \r\n\r\n<P>Stk. 5. Den del af afgiften, som opgøres på grundlag af køretøjets </P>  \r\n\r\n<P>brændstofforbrug målt i liter pr. 100 km, beregnes efter følgende </P>  \r\n\r\n<P>satser: </P>  \r\n\r\n<PRE>  \r\n\r\n Afgiftspligtigt brændstofforbrug:     Afgift:  \r\n\r\n Af de første 5 liter                2.000 kr. pr. liter  \r\n\r\n af den næste liter                  4.000 kr. pr. liter  \r\n\r\n af den næste liter                  8.000 kr. pr. liter  \r\n\r\n af den næste liter                 16.000 kr. pr. liter  \r\n\r\n af resten                          32.000 kr. pr. liter  \r\n\r\n</PRE>  \r\n\r\n<P>Stk. 6. Den i stk. 4 angivne værdigrænse og de i stk. 5 angivne </P>  \r\n\r\n<P>afgiftsbeløb reguleres hver den 1. januar og den 1. juli. </P>  \r\n\r\n<P>Reguleringen pr. 1. januar beregnes som den procentvise ændring i </P>  \r\n\r\n<P>reguleringspristallet, der har januar 1980 = 100, fra april til </P>  \r\n\r\n<P>oktober kvartal i det forudgående år. Reguleringen pr. 1. juli </P>  \r\n\r\n<P>beregnes som den procentvise ændring i samme reguleringspristal </P>  \r\n\r\n<P>fra oktober kvartal i det forudgående år til april kvartal.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft den 1. april 1986. </P>  \r\n\r\n<P>Stk. 2. Regulering efter lovens § 4, stk. 6, som affattet ved § 1, </P>  \r\n\r\n<P>finder første gang sted pr. 1. juli 1986. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Socialistisk folkeparti fremlægger med dette lovforslag en reform af </P>  \r\n\r\n<P>reglerne for beregningen af registreringsafgiften for personbiler. </P>  \r\n\r\n<P>Efter de nugældende regler beregnes registreringsafgiften af en </P>  \r\n\r\n<P>personbil på grundlag af bilens afgiftspligtige værdi, dvs. </P>  \r\n\r\n<P>leveringspris med tillæg af told, forhandleravance og moms. </P>  \r\n\r\n<P>Afgiften beregnes efter en progressiv skala. For stort set alle </P>  \r\n\r\n<P>bilmodeller er marginalafgiften 180 pct. af værdien. </P>  \r\n\r\n<P>Den høje registreringsafgift på personbiler har gjort prisen til et </P>  \r\n\r\n<P>væsentligt salgsargument. Da afgiften udelukkende beregnes af </P>  \r\n\r\n<P>bilens værdi, &#187;straffes&#171; enhver form for ekstraudstyr, såvel  \r\n\r\n</P>  \r\n\r\n<P>luksusbetonet som sikkerhedsfremmende og energibesparende </P>  \r\n\r\n<P>ekstraudstyr. </P>  \r\n\r\n<P>Bilimportørerne har indrettet sig på situationen ved fortrinsvis at </P>  \r\n\r\n<P>hjemtage &#187;skrabede&#171; modeller med et minimum af </P>  \r\n\r\n<P>(sikkerheds-)udstyr, som ejerne erfaringsmæssigt ikke lader </P>  \r\n\r\n<P>eftermontere på et senere tidspunkt. En del udstyr er det kun </P>  \r\n\r\n<P>økonomisk forsvarligt at montere ved samlebåndet, f.eks. et 5. </P>  \r\n\r\n<P>gear, som hurtigt ville tjene sig selv hjem i sparet </P>  \r\n\r\n<P>energiforbrug, hvis det ikke var belagt med 180 pct. </P>  \r\n\r\n<P>registreringsafgift. </P>  \r\n\r\n<P>Også bilmodeller med forøget levetid rammes af registreringsafgiften. </P>  \r\n\r\n<P>Enhver prisforøgelse som følge af f.eks. forbedrede materialer </P>  \r\n\r\n<P>belægges med 180 pct. afgift. </P>  \r\n\r\n<P>Alt i alt har det nuværende afgiftssystem medført en stor import af </P>  \r\n\r\n<P>især østeuropæiske biler, der er billige i indkøb, men som har et </P>  \r\n\r\n<P>stort energiforbrug og en ringe sikkerhed. </P>  \r\n\r\n<P>Det er en dårlig løsning at søge at kompensere for disse virkninger </P>  \r\n\r\n<P>af registreringsafgiften ved at forøge benzinafgiften kraftigt. </P>  \r\n\r\n<P>Benzinudgifter og -økonomi spiller nemlig ikke nogen stor rolle </P>  \r\n\r\n<P>for en nybilskøber, der typisk kun vil eje køretøjet i en mindre </P>  \r\n\r\n<P>del af dets levetid. Køberen sælger måske bilen efter 4-5 år, </P>  \r\n\r\n<P>medens dens samlede levetid er 15 år. Køberen kommer derfor ikke </P>  \r\n\r\n<P>til at betale for bilens samlede benzinforbrug. For den pågældende </P>  \r\n\r\n<P>er det købsprisen, der er den afgørende faktor. </P>  \r\n\r\n<P>Løsningen er derfor en omlæging af registreringsafgiften, hvorefter </P>  \r\n\r\n<P>afgiften beregnes på grundlag af bilens afgiftspligtige værdi og </P>  \r\n\r\n<P>dens brændstofforbrug. </P>  \r\n\r\n<P>Forslagsstillerne havde helst set, at man kunne undlade at medtage </P>  \r\n\r\n<P>den afgiftspligtige værdi i beregningsgrundlaget. Når den </P>  \r\n\r\n<P>afgiftspligtige værdi alligevel er medtaget, skyldes det et ønske </P>  \r\n\r\n<P>om at udforme et forslag, som på den ene side klart favoriserer </P>  \r\n\r\n<P>brændstoføkonomiske biler og på den anden side ikke ændrer så </P>  \r\n\r\n<P>radikalt ved prisstrukturen, at forslaget ikke er politisk </P>  \r\n\r\n<P>levedygtigt. </P>  \r\n\r\n<P>Med udgangspunkt i tal for import og afgiftsprovenu for de 17 mest </P>  \r\n\r\n<P>solgte bilmodeller i 1983 er forslagets satser fastlagt således, </P>  \r\n\r\n<P>at det samlede provenu tilnærmelsesvis er uændret og fordelt </P>  \r\n\r\n<P>ligeligt på den værdiafhængige og den brændstofafhængige del af </P>  \r\n\r\n<P>afgiften. </P>  \r\n\r\n<P>Bemærkninger til lovforslagets dele </P>  \r\n\r\n<P>Til § 1 </P>  \r\n\r\n<P>Afgiftssatserne findes i lovens §§ 4-7, hvoraf § 4 er den centrale </P>  \r\n\r\n<P>bestemmelse. Da afgiftsberegningen i den nugældende § 4 omfatter </P>  \r\n\r\n<P>såvel motorcykler som andre køretøjer (herunder fortrinsvis </P>  \r\n\r\n<P>personbiler), har det været nødvendigt at foretage visse ændringer </P>  \r\n\r\n<P>i paragraffens opbygning. </P>  \r\n\r\n<P>Den foreslåede § 4, stk. 1, er indsat af redaktionelle årsager. </P>  \r\n\r\n<P>Bestemmelsen i stk. 2 er identisk med den nugældende § 4, stk. 1, </P>  \r\n\r\n<P>I, der omhandler afgiften for motorcykler. Med nærværende forslag </P>  \r\n\r\n<P>er der ikke foretaget ændringer i beregningen af afgiften for </P>  \r\n\r\n<P>motorcykler. </P>  \r\n\r\n<P>Stk. 3-6 er nye og omhandler afgiftsberegningen for andre </P>  \r\n\r\n<P>motorkøretøjer (fortrinsvis personbiler). I stk. 3 angives, at der </P>  \r\n\r\n<P>med registreringsafgiften menes det beløb, der fremkommer ved at </P>  \r\n\r\n<P>sammenlægge de delafgiftsbeløb, som beregnes på grundlag af dels </P>  \r\n\r\n<P>den afgiftspligtige værdi, dels det afgiftspligtige </P>  \r\n\r\n<P>brændstofforbrug. </P>  \r\n\r\n<P>Stk. 4 angiver den ændrede og delvist lempede afgiftsskala vedrørende </P>  \r\n\r\n<P>den del af den samlede registreringsafgift, der beregnes på </P>  \r\n\r\n<P>grundlag af den såkaldte afgiftspligtige værdi. Der er ikke med </P>  \r\n\r\n<P>nærværende forslag gjort ændringer i reglerne om opgørelsen af den </P>  \r\n\r\n<P>afgiftspligtige værdi, der findes i lovens §§ 8-13. </P>  \r\n\r\n<P>Stk. 5 indeholder det nye element i afgiftsberegningen, hvorefter </P>  \r\n\r\n<P>registreringsafgiften direkte gøres afhængig af bilens </P>  \r\n\r\n<P>brændstofforbrug. Benzinforbruget (brændstofforbruget) opgøres </P>  \r\n\r\n<P>efter den såkaldte &#187;ECE-norm A 70&#171; for bykørsel og  \r\n\r\n landevejskørsel </P>  \r\n\r\n<P>ved 90 km/ timen. Normen udtrykker bilens brændstofforbrug i liter </P>  \r\n\r\n<P>ved kørsel af en strækning på 100 km (heraf 40 km bykørsel og 60 </P>  \r\n\r\n<P>km landevejskørsel ved 90 km/ timen). ECE-tallene er fastlagt på </P>  \r\n\r\n<P>et objektivt og dermed direkte sammenligneligt grundlag, som skal </P>  \r\n\r\n<P>oplyses af importøren for alle typegodkendte bilmodeller. </P>  \r\n\r\n<P>Brændstofforbrugsafgiftsdelen er gjort stærkt progressiv for at </P>  \r\n\r\n<P>give nybilskøberne en kraftig tilskyndelse til at vælge </P>  \r\n\r\n<P>brændstoføkonomiske bilmodeller. </P>  \r\n\r\n<P>I tilfælde, hvor brændstofforbruget f.eks. er opgjort til 6,9 liter </P>  \r\n\r\n<P>pr. 100 km, vil beregningen af den brændstofafhængige del af </P>  \r\n\r\n<P>afgiften ske på følgende måde: </P>  \r\n\r\n<PRE>  \r\n\r\n Af de første 5 liter er afgiften: 5 x 2.000 kr.            10.000 kr.  \r\n\r\n af den næste liter (den 6. liter) er afgiften               4.000 kr.  \r\n\r\n af det resterende forbrug (0,9 liter): 0,9 x 8.000 kr.      7.200 kr.  \r\n\r\n                                                     --------------  \r\n\r\n I alt                                                      21.200 kr.  \r\n\r\n                                                     --------------  \r\n\r\n Er bilens afgiftspligtige værdi 30.000 kr., skal der heraf beregnes  \r\n\r\n en vædiafhængig afgift på  følgende måde:  \r\n\r\n Af de første 10.000 kr.                                         0 kr.  \r\n\r\n af de resterende 20.000 kr.: 95 pct. af 20.000 kr.         19.000 kr.  \r\n\r\n                                                     --------------  \r\n\r\n I alt                                                      19.000 kr.  \r\n\r\n                                                     --------------  \r\n\r\n</PRE>  \r\n\r\n<P>Til § 2 </P>  \r\n\r\n<P>De ændrede afgiftsberegningsregler finder anvendelse fra og med den </P>  \r\n\r\n<P>1. april 1986. </P>  \r\n\r\n<P>Bilag </P>  \r\n\r\n<P>Oversigt over udsalgspriser vedrørende nogle af de mest solgte </P>  \r\n\r\n<P>bilmodeller i 1983 sammenlignet med udsalgspriser beregnet efter </P>  \r\n\r\n<P>lovforslaget </P>  \r\n\r\n<P>A = Bilmodel </P>  \r\n\r\n<P>B = Besparelse efter lovforslaget </P>  \r\n\r\n<P>C = Pris efter lovforslaget </P>  \r\n\r\n<P>D = Faktiske udsalgspris 1983 </P>  \r\n\r\n<PRE>  \r\n\r\n ---------------------------------------------------------------------  \r\n\r\n A                       B          C         D  \r\n\r\n ---------------------------------------------------------------------  \r\n\r\n Skoda 120 L...........  - 13.450    57.648    44.198  \r\n\r\n Opel Kadett 1,2 S.....     6.081    82.174    88.255  \r\n\r\n Ford Sierra 1,6.......  -  2.955   111.073   108.118  \r\n\r\n Mazda 323 1300 DX.....     7.806    87.181    94.987  \r\n\r\n Ford Escort 1,1.......     5.372    78.789    84.161  \r\n\r\n Toyota Corolla 1300 DX     8.803    93.192   101.995  \r\n\r\n Mazda 626 1600 LX.....     8.802   116.187   124.989  \r\n\r\n Lada 1200 S...........  - 38.081    86.800    48.719  \r\n\r\n Opel Ascona 1,6 S.....     3.548   109.037   112.585  \r\n\r\n Nissan Sunny 1,5 GL...    15.093    86.902   101.995  \r\n\r\n Volvo 244 GL..........  - 47.297   233.978   186.681  \r\n\r\n Nissan Micra GL.......    14.122    71.367    85.489  \r\n\r\n Fiat Uno 45 ES........    12.317    69.728    82.045  \r\n\r\n Citroeón 2 CV.......    -    122    47.867    47.745  \r\n\r\n Austin Metro 1,3 HLE..    10.221    73.776    83.997  \r\n\r\n Peugeot 205 GL........    14.688    72.797    87.485  \r\n\r\n BMW 745...............  -130.059   785.471   655.412  \r\n\r\n ---------------------------------------------------------------------  \r\n\r\n</PRE>  \r\n\r\n<P>Negative beløb angiver, hvor meget bilen ville blive fordyret, hvis </P>  \r\n\r\n<P>forslaget havde været gældende i 1983. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00173"
        },
        {
            "displayName": "Entydig dokumentidentifikation",
            "displayValue": "CL006158"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "173"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}