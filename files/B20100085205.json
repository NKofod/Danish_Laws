{
    "id": 132776,
    "title": "Bekendtgørelse om kommunalbestyrelsens beføjelser ved genopretning af vådområder",
    "documentTypeId": "60",
    "isSagsforlobPeriodValid": true,
    "shortName": "BEK nr 852 af 30/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om kommunalbestyrelsens beføjelser ved genopretning af vådområder</p>\n      <p class=\"Indledning2\">I medfør af § 60a, stk. 1 og 3, i lov om naturbeskyttelse, jf. lovbekendtgørelse nr. 933 af 24. september 2009, fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Med henblik på genopretning af vådområder, som skal medvirke til at forbedre vandmiljøet, udøves følgende beføjelser i henhold til naturbeskyttelsesloven af kommunalbestyrelsen:</p>\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> erhvervelse af fast ejendom og afholdelse af drifts- og anlægsudgifter på erhvervede ejendomme; § 55, stk. 1, nr. 1,</p>\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> salg af fast ejendom; § 55, stk. 2,</p>\n      <p class=\"Liste1\"><span class=\"Liste1Nr\" id=\"Par1_Stk1_Num3\">3)</span> ydelse af tilskud til almennyttige foreninger, stiftelser, institutioner m.v. samt private ejendomsejere; § 55, stk. 1, nr. 3,</p>\n      <p class=\"Liste1\"><span class=\"Liste1Nr\" id=\"Par1_Stk1_Num4\">4)</span> tinglysning af aftaler om genopretning af vådområder, der skal medvirke til at forbedre vandmiljøet, på ejendommen; § 55, stk. 3,</p>\n      <p class=\"Liste1\"><span class=\"Liste1Nr\" id=\"Par1_Stk1_Num5\">5)</span> beslutning om pålæg af forkøbsret; § 57, stk. 1,</p>\n      <p class=\"Liste1\"><span class=\"Liste1Nr\" id=\"Par1_Stk1_Num6\">6)</span> varetagelse af funktioner ved udøvelse af forkøbsretten; § 59,</p>\n      <p class=\"Liste1\"><span class=\"Liste1Nr\" id=\"Par1_Stk1_Num7\">7)</span> beslutning om ekspropriation af fast ejendom; § 60, stk. 1,</p>\n      <p class=\"Liste1\"><span class=\"Liste1Nr\" id=\"Par1_Stk1_Num8\">8)</span> varetagelse af funktioner ved ekspropriation af fast ejendom; § 60, stk. 3.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Beføjelsen i stk. 1 gælder kun ved gennemførelse af projekter, hvor projektområdet ligger inden for de arealer, der i medfør af lov om planlægning er udpeget som lavbundsarealer, herunder lavbundsarealer, der kan genoprettes som vådområder.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Kommunalbestyrelsen skal underrette ejeren af den pågældende ejendom om pålæg af forkøbsret, jf. stk. 1, nr. 5, og tinglyse forkøbsretten på ejendommen.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Miljøministeren kan beslutte at overtage en kommunalbestyrelses beføjelser efter § 1 i sager, der berører andre myndigheders lovbestemte opgaver eller har større betydning.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Kommunalbestyrelsens afgørelser efter § 1, stk. 1, nr. 5, kan af den kreds af klageberettigede, som er anført i naturbeskyttelseslovens § 86, påklages til miljøministeren.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Kommunalbestyrelsens afgørelser efter § 1, stk. 1, nr. 7 og 8, kan af den kreds af klageberettigede, der er anført i naturbeskyttelseslovens § 43, påklages til Naturklagenævnet.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Øvrige afgørelser efter § 1, stk. 1 kan ikke påklages til anden administrativ myndighed.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Klagefristen er 4 uger fra den dag, afgørelsen er meddelt den pågældende. Er afgørelsen offentligt bekendtgjort, regnes klagefristen dog fra bekendtgørelsen. Hvis klagefristen udløber på en lørdag eller en helligdag, forlænges fristen til den følgende hverdag.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Klage over kommunalbestyrelsens afgørelser efter bekendtgørelsen indgives skriftligt til kommunalbestyrelsen, som videresender klagen til klagemyndigheden ledsaget af den påklagede afgørelse og det materiale, der er indgået i sagens bedømmelse.</p>\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> Rettidig klage har opsættende virkning for den påklagede afgørelse, medmindre klagemyndigheden bestemmer andet.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Bekendtgørelsen træder i kraft 5. juli 2010.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Samtidig ophæves bekendtgørelse nr. 1348 af 11. december 2006 om kommunalbestyrelsens beføjelser ved genopretning af vådområder.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Miljøministeriet, den 30. juni 2010</P><P CLASS=SIGN1 ALIGN=\"CENTER\">Karen Ellemann</P><P CLASS=SIGN2 ALIGN=\"RIGHT\">/ Hans Henrik Christensen</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2010"
        },
        {
            "displayName": "Accession",
            "displayValue": "B20100085205"
        },
        {
            "displayName": "Entydig dokumentidentifikation",
            "displayValue": "AL002249"
        },
        {
            "displayName": "Dato for førstegangsindlæggelse",
            "displayValue": "03/07/2010"
        },
        {
            "displayName": "Dato for indlæggelse",
            "displayValue": "03/07/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "852"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kommuner"
        },
        {
            "displayName": "Ressortministeriets journalnummer",
            "displayValue": "Miljømin., j.nr. SNS-400-00107"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}