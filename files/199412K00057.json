{
    "id": 111621,
    "title": "1994 LSF 57   FORSLAG TIL LOV OM ÆNDRING AF STRAFFELOVEN (STRAFNEDSÆTTELSE OG -BORTFALD   I TILFÆLDE AF CIVIL ULYDIGHED) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 57",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 57 </P>  \r\n\r\n<P></P>  \r\n\r\n<P>Forslag til Lov om ændring af straffeloven (Strafnedsættelse og -bortfald  \r\n\r\n i tilfælde af civil ulydighed) </P>  \r\n\r\n<P></P>  \r\n\r\n<P>Fremsat af Jette Gottlieb (EL) Søren Søndergaard (EL) </P>  \r\n\r\n<P></P>  \r\n\r\n<P>den 22. november 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I straffeloven, jf. lovbekendtgørelse nr. 886 af 30. oktober 1992, som  \r\n\r\n senest ændret ved lov nr. 431 af 1. juni 1994, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 84, stk. 1,</I> indsættes efter nr. 1 som nyt nummer:  \r\n\r\n</P>  \r\n\r\n<P>&#187;2) når gerningen er foretaget for at forhindre eller modvirke  \r\n\r\n iværksættelsen eller opretholdelse af en klart ulovlig myndighedsbeslutning  \r\n\r\n og lovovertrædelsen må anses for at være af forholdsvis underordnet betydning  \r\n\r\n (civil ulydighed); &#187;. </P>  \r\n\r\n<P>Nr. 2-9 bliver herefter nr. 3-10. </P>  \r\n\r\n<P> <B>2.</B> I <I>§ 84, stk. 2,</I> ændres &#187;nr. 1-6&#171; til:  \r\n\r\n &#187;nr. 1-7&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>De demokratiske rettigheder er grundlaget for den politiske opbygning af  \r\n\r\n vores samfundsorden. Organisations- og ytringsfrihed er væsentlige  \r\n\r\n bestanddele af vores demokrati. Der er ingen tvivl om, at disse rettigheder  \r\n\r\n formelt og juridisk eksisterer. De står i grundloven og håndhæves i praksis.  \r\n\r\n</P>  \r\n\r\n<P>Derimod er det mere tvivlsomt, om disse rettigheder altid fungerer reelt.  \r\n\r\n Det er ikke nok at give befolkningsgrupper ret til at ytre sig, hvis de  \r\n\r\n faktisk ikke bliver hørt. Hvad hjælper en indsigelsesret, hvis indsigelsen af  \r\n\r\n den offentlige myndighed ikke bliver taget alvorligt? </P>  \r\n\r\n<P>I denne tvivl ligger ofte baggrunden for konfrontationer mellem  \r\n\r\n myndigheder og befolkningsgrupper. Hvis politisk ansvarlige gang på gang  \r\n\r\n tilsidesætter særlige befolkningsgruppers principielle synspunkter eller  \r\n\r\n interesser eller undlader at forholde sig til offentligt fremførte  \r\n\r\n argumenter, så forsvinder grundlaget for disse befolkningsgruppers loyalitet  \r\n\r\n mod statsmagten. </P>  \r\n\r\n<P>En særlig opmærksomhed må rette sig mod situationer, hvor myndigheder  \r\n\r\n træffer klart ulovlige beslutninger. Noget sådant vil altid være  \r\n\r\n overordentlig krænkende for retsbevidstheden. I sådanne situationer bliver  \r\n\r\n vanskelighederne ved at blive hørt endnu mere udtalte og kan hos de berørte  \r\n\r\n borgere føre til en desperation, hvor handling bliver nødvendig, især da  \r\n\r\n situationen ofte er forbundet med et tidspres, forud for eller mens den  \r\n\r\n ulovlige beslutning bliver iværksat. </P>  \r\n\r\n<P>Som eksempler kan nævnes situationer, hvor myndigheder tillader byggerier  \r\n\r\n i modstrid med bygnings- eller miljølovgivning, udledningstilladelser eller  \r\n\r\n tilladelse til farlig virksomhed i strid med miljølovgivning eller  \r\n\r\n beslutninger i strid med folkeretlige forpligtelser eller internationale  \r\n\r\n aftaler, f.eks. på miljøområdet. </P>  \r\n\r\n<P>I sådanne situationer må borgernes forsøg på at standse iværksættelsen af  \r\n\r\n ulovlige beslutninger opfattes som til gavn for almenvellet og deres indsats  \r\n\r\n gøres straffri, jf. de foreslåede ændringer af straffelovens § 84. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/11/1994"
        },
        {
            "displayName": "Accession",
            "displayValue": "199412K00057"
        },
        {
            "displayName": "Entydig dokumentidentifikation",
            "displayValue": "CL000888"
        },
        {
            "displayName": "Dato for førstegangsindlæggelse",
            "displayValue": "22/11/1994"
        },
        {
            "displayName": "Dato for indlæggelse",
            "displayValue": "22/11/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}