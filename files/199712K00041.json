{
    "id": 111871,
    "title": "1997 LSF 41   FORSLAG TIL LOV OM ÆNDRING AF LOV OM INDKOMSTBESKATNING AF AKTIESELSKABER   M.V. (SELSKABSSKATTELOVEN) (UDVIDELSE AF ACONTOSKATTEORDNINGEN FOR SELSKABER   M.V.) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 41 </P>  \r\n\r\n<P></P>  \r\n\r\n<P>Forslag til Lov om ændring af lov om indkomstbeskatning af aktieselskaber  \r\n\r\n m.v. (selskabsskatteloven) (Udvidelse af acontoskatteordningen for selskaber  \r\n\r\n m.v.) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 23. oktober 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 20. november 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970089130\"> Lov nr. 891 af 03/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af aktieselskaber m.v. (selskabsskatteloven),  \r\n\r\n jf. lovbekendtgørelse nr. 814 af 26. oktober 1997, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 30, stk. 5, 1. pkt.,</I> affattes således: </P>  \r\n\r\n<P>&#187;Hvis et selskab eller en forening m.v. er i væsentlig restance med  \r\n\r\n restskat som nævnt i stk. 1 eller med indkomstskat som nævnt i § 30 A, stk.  \r\n\r\n 1, kan skatteministeren bestemme, at de nævnte skatter forfalder til betaling  \r\n\r\n samtidig med fristen for indgivelse af selvangivelse, jf. skattekontrollovens  \r\n\r\n § 4, stk. 2 og 4.&#171; </P>  \r\n\r\n<P> <B>2.</B>  <I>§ 30 A, stk. 1,</I> affattes således: </P>  \r\n\r\n<P>&#187;For selskaber og foreninger m.v., hvis første indkomstår er  \r\n\r\n påbegyndt før den 29. januar 1992, og som ikke er omfattet af 5.-8. pkt.,  \r\n\r\n forfalder indkomstskatten til betaling den 1. november i det kalenderår, der  \r\n\r\n følger efter indkomståret, eller ved et forskudt indkomstår den 1. november i  \r\n\r\n kalenderåret efter det kalenderår, som det forskudte indkomstår træder i  \r\n\r\n stedet for. I disse tilfælde skal der til indkomstskatten betales et tillæg  \r\n\r\n på 11 3/4 pct. § 30 finder tilsvarende anvendelse ved betaling af  \r\n\r\n indkomstskat og tillæg. Ved skattenedsættelse, jf. § 30, stk. 4, forrentes  \r\n\r\n det for meget betalte skattebeløb dog fra indbetalingsdagen at regne.  \r\n\r\n Anpartsselskaber, hvis indbetalte anpartskapital den 1. januar 1997 eller  \r\n\r\n senere ikke udgør mindst 200.000 kr., skal betale indkomstårets forventede  \r\n\r\n indkomstskat i løbet af indkomståret efter reglerne i § 29 A, jf. §§ 29 B-30.  \r\n\r\n Selskaber og foreninger m.v. med en skattepligtig indkomst på 10 mio. kr.  \r\n\r\n eller derover for indkomståret to år forud for det pågældende indkomstår skal  \r\n\r\n betale indkomstskat i løbet af indkomståret efter reglerne i § 29 A, jf. §§  \r\n\r\n 29 B-30. For sambeskattede selskaber m.v. efter § 31 udgør den skattepligtige  \r\n\r\n indkomst den samlede skattepligtige indkomst (sambeskatningsindkomsten) for  \r\n\r\n indkomståret to år forud for det pågældende indkomstår, og for moderselskaber  \r\n\r\n m.v. omfattet af tvungen sambeskatning efter § 32 udgør den skattepligtige  \r\n\r\n indkomst moderselskabets m.v. skattepligtige indkomst for indkomståret to år  \r\n\r\n forud for det pågældende indkomstår. Har et selskab m.v. betalt indkomstskat  \r\n\r\n efter 5.-7. pkt., skal der også for efterfølgende indkomstår betales  \r\n\r\n acontoskat.&#171; </P>  \r\n\r\n<P> <B>3.</B> I <I>§ 30 A, stk. 2, 1. pkt.,</I> ændres &#187;stk. 1, 5. og 6.  \r\n\r\n pkt.&#171; til: &#187;stk. 1, 5.-8. pkt.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af aktieselskaber m.v. (Selskabsskatteloven),  \r\n\r\n jf. lovbekendtgørelse nr. 922 af 21. oktober 1996, som senest ændret ved § 9  \r\n\r\n i lov nr. 440 af 10. juni 1997, foretages følgende ændringer: </P>  \r\n\r\n<P> <B>1.</B> I <I>§ 29 A, stk. 1, 1. pkt.,</I> udgår: &#187;, jf. dog § 30  \r\n\r\n A&#171;. </P>  \r\n\r\n<P> <B>2.</B> I <I>§ 29 B, stk. 6, sidste pkt.,</I> udgår: &#187;, og § 30 A,  \r\n\r\n stk. 8&#171;. </P>  \r\n\r\n<P> <B>3.</B>  <I>§ 30, stk. 5, 1. pkt.,</I> affattes således: </P>  \r\n\r\n<P>&#187;Hvis et selskab eller en forening m.v. er i væsentlig restance med  \r\n\r\n restskat som nævnt i stk. 1, kan skatteministeren bestemme, at de nævnte  \r\n\r\n skatter forfalder til betaling samtidig med fristen for indgivelse af  \r\n\r\n selvangivelse, jf. skattekontrollovens § 4, stk. 2 og 4.&#171;. </P>  \r\n\r\n<P> <B>4.</B>  <I>§ 30, stk. 5, sidste pkt.,</I> ophæves. </P>  \r\n\r\n<P> <B>5.</B>  <I>§ 30 A</I> ophæves. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende og har virkning fra og med indkomståret 1999. </P>  \r\n\r\n<P> <I>Stk. 2</I> . For indkomståret 1998 gælder følgende affattelse af  \r\n\r\n selskabsskattelovens § 30 A, stk. 1: &#187;For selskaber og foreninger m.v.,  \r\n\r\n hvis første indkomstår er påbegyndt før den 29. januar 1992, og som ikke er  \r\n\r\n omfattet af 5. - 8. pkt., forfalder indkomstskatten til betaling den 1.  \r\n\r\n november i det kalenderår, der følger efter indkomståret, eller ved et  \r\n\r\n forskudt indkomstår den 1. november i kalenderåret efter det kalenderår, som  \r\n\r\n det forskudte indkomstår træder i stedet for. I disse tilfælde skal der til  \r\n\r\n indkomstskatten betales et tillæg på 11 3/4 pct. § 30 finder tilsvarende  \r\n\r\n anvendelse ved betaling af indkomstskat og tillæg. Ved skattenedsættelse, jf.  \r\n\r\n § 30, stk. 4, forrentes det for meget betalte skattebeløb dog fra  \r\n\r\n indbetalingsdagen at regne. Anpartsselskaber, hvis indbetalte anpartskapital  \r\n\r\n den 1. januar 1997 eller senere ikke udgør mindst 200.000 kr., skal betale  \r\n\r\n indkomstårets forventede indkomstskat i løbet af indkomståret efter reglerne  \r\n\r\n i § 29 A, jf. §§ 29 B - 30. Selskaber og foreninger m.v. med en skattepligtig  \r\n\r\n indkomst for indkomståret 1996 på 10 mill. kr. eller derover skal betale  \r\n\r\n indkomstskat i løbet af indkomståret efter reglerne i § 29 A, jf. §§ 29 B -  \r\n\r\n 30. For sambeskattede selskaber m.v. efter § 31 udgør den skattepligtige  \r\n\r\n indkomst den samlede skattepligtige indkomst (sambeskatningsindkomsten) for  \r\n\r\n indkomståret 1996, og for moderselskaber m.v. omfattet af tvungen  \r\n\r\n sambeskatning efter § 32 udgør den skattepligtige indkomst moderselskabets  \r\n\r\n m.v. skattepligtige indkomst for indkomståret 1996.&#171;. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget er en udmøntning af regeringens forslag til finanslov for  \r\n\r\n 1998 og går ud på at udvide acontoskatteordningen således, at alle selskaber  \r\n\r\n m.v. betaler acontoskat. Udvidelsen sker i to trin. For indkomståret 1998  \r\n\r\n skal kun selskaber og foreninger m.v. med en skattepligtig indkomst på over  \r\n\r\n 10 mill. kr. betale acontoskat. Fra og med indkomståret 1999 skal <I>alle</I>  \r\n\r\n selskaber og foreninger m.v. betale acontoskat. </P>  \r\n\r\n<P>Acontoskatteordningen er indført i 1992 med virkning fra og med  \r\n\r\n indkomståret 1993. Acontoskatteordningen var ved indførelsen valgfri for  \r\n\r\n eksisterende selskaber og obligatorisk for nye selskaber. Nye selskaber blev  \r\n\r\n afgrænset som selskaber, hvis første indkomstår påbegyndes den 29. januar  \r\n\r\n 1992 eller senere. </P>  \r\n\r\n<P>Selskaber kan have meget svingende indkomster, og det blev ved indførelsen  \r\n\r\n af acontoskatteordningen derfor ikke fundet rimeligt at basere ordningen på  \r\n\r\n en egentlig forskudsregistrering af selskabernes indkomstforhold for det  \r\n\r\n kommende indkomstår. Efter gældende regler skal de selskaber og foreninger  \r\n\r\n m.v., der skal betale acontoskat, betale 50 pct. af gennemsnittet af de  \r\n\r\n seneste 3 års indkomstskat. Denne skat benævnes ordinær acontoskat. </P>  \r\n\r\n<P>Ligesom selskaber m.v., der allerede er tilmeldt acontoskatteordningen  \r\n\r\n efter de gældende regler, skal selskaber, der efter de foreslåede regler  \r\n\r\n kommer ind under ordningen, kun betale en ordinær acontoskat svarende til 50  \r\n\r\n pct. af gennemsnittet af de seneste 3 års indkomstskat. Ved overgangen til  \r\n\r\n acontoskatteordningen kan de selskaber, som de foreslåede regler bringer ind  \r\n\r\n under ordningen, således vælge ikke at indbetale frivillig acontoskat, selv  \r\n\r\n om selskabet skønner, at den ordinære acontoskat ikke fuldt ud svarer til  \r\n\r\n det, som selskabet forventer, at den faktiske selskabsskat bliver for det  \r\n\r\n pågældende indkomstår. Hvis den betalte acontoskat viser sig at være mindre  \r\n\r\n end den faktiske selskabsskat for det pågældende indkomstår, mindskes  \r\n\r\n selskabets nettorentefordel ved at være kommet ind under  \r\n\r\n acontoskatteordningen imidlertid i det omfang, der skal betales  \r\n\r\n restskattetillæg. </P>  \r\n\r\n<P>Hvis et selskab finder, at indkomstforholdene i det pågældende indkomstår  \r\n\r\n vil afvige væsentligt fra, hvad der er lagt til grund ved fastsættelsen af  \r\n\r\n acontoskatten, kan selskabet begære den ordinære acontoskat nedsat. </P>  \r\n\r\n<P>Den ordinære acontoskat forfalder i øvrigt til betaling i 2 lige store  \r\n\r\n rater henholdsvis den 1. marts og den 1. november i kalenderåret med sidste  \r\n\r\n rettidige betalingsdag den 20. i måneden. Selskabet m.v. kan frivilligt  \r\n\r\n betale yderligere acontoskat. </P>  \r\n\r\n<P>Acontoskatteordningen bygger på rentebetragtninger. Skattesatsen på 34  \r\n\r\n pct. bygger således på, at acontoskatten i gennemsnit skal være betalt pr.  \r\n\r\n 20. juli. For den ordinære acontoskat opnås dette ved, at den som nævnt  \r\n\r\n betales i 2 lige store rater henholdsvis den 20. marts og den 20. november.  \r\n\r\n</P>  \r\n\r\n<P>Den symmetriske indbetaling omkring den 20. juli opnås for de frivillige  \r\n\r\n acontobetalinger ved, at selskabets indbetaling foretaget senest pr. 20.  \r\n\r\n marts tillægges 2 pct., medens selskabets indbetaling foretaget senest pr.  \r\n\r\n 20. november fratrækkes 2 pct. </P>  \r\n\r\n<P>Restskatten for selskaber omfattet af acontoordningen forfalder den 1.  \r\n\r\n november i kalenderåret efter indkomståret med sidste rettidige betalingsdag  \r\n\r\n den 20. november. Ved betaling af eventuel restskat skal der betales et  \r\n\r\n tillæg på 11,75 pct. af restskatten, således at den effektive skattesats for  \r\n\r\n denne bliver på 38 pct. Hvis indkomstskatten er mindre end indkomstårets  \r\n\r\n acontoskatter, udbetales den overskydende skat med en godtgørelse på 7 pct.  \r\n\r\n</P>  \r\n\r\n<P>For selskaber m.v. uden for acontoskatteordningen forfalder hele skatten  \r\n\r\n til betaling den 1. november i kalenderåret efter indkomståret med sidste  \r\n\r\n rettidige betalingsdag den 20. november. I disse tilfælde skal der betales et  \r\n\r\n tillæg på 11,75 pct. til skatten. For selskaber uden for  \r\n\r\n acontoskatteordningen bliver den effektive selskabsbeskatning i kraft af  \r\n\r\n tillægget herved ligeledes på 38 pct. Forudsætningen for tillægget vil fra og  \r\n\r\n med indkomståret 1999 være ændret, og der vil til den tid blive vurderet, om  \r\n\r\n satsen skal justeres. </P>  \r\n\r\n<P>De foreslåede regler om udvidelse af acontoskatteordningen gælder  \r\n\r\n tilsvarende for fonde og foreninger omfattet af fondsbeskatningsloven, jf.  \r\n\r\n fondsbeskatningslovens § 15. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Forslaget om at gøre acontoskatteordningen obligatorisk skønnes med stor  \r\n\r\n usikkerhed at medføre et merprovenu for staten på ca. 2,8 mia. kr. i  \r\n\r\n finansåret 1998 og ca. 0,9 mia. kr. i finansåret 1999. I de efterfølgende år  \r\n\r\n vil der være et mindreprovenu på ca. 0,5 mia. kr. årligt, fordi staten mister  \r\n\r\n restskattetillæg af de øgede acontobetalinger. Disse giver til gengæld staten  \r\n\r\n en modgående rentefordel. Der er ingen kommunal virkning af forslaget. </P>  \r\n\r\n<P> <I>Administrative konsekvenser</I>  </P>  \r\n\r\n<P>Indførelsen af acontoskatteordningen for alle selskaber m.v. vil medføre  \r\n\r\n engangsudgifter på i alt 2,4 mill. kr., hovedsagelig til edb-udvikling.  \r\n\r\n Udgifterne forventes at fordele sig med 1 mill. kr. i 1997 og 1,4 mill. kr. i  \r\n\r\n 1998. Denne tidsprofil forudsætter, at edb-udviklingen kan igangsættes i  \r\n\r\n løbet af november måned i år. </P>  \r\n\r\n<P>Udgifterne vedrører hovedsagelig udvikling af et edb-baseret  \r\n\r\n restancebehandlings- og restskattebehandlingssystem. Automatiseringen  \r\n\r\n medfører, at Told &amp; Skat efter en overgangsperiode vil kunne administrere  \r\n\r\n det øgede antal selskaber m.v. under acontoordningen uden yderligere årsværk.  \r\n\r\n</P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>For selskaber, der ikke allerede er tilmeldt acontoordningen, vil  \r\n\r\n fremtidig overgang hertil medføre en nettorentefordel, fordi der spares  \r\n\r\n restskattetillæg på 11,75 pct., som er fastlagt med udgangspunkt i et  \r\n\r\n renteniveau, der er højere end det aktuelle. Forslaget om at gøre  \r\n\r\n acontoskatteordningen obligatorisk vil dog i visse tilfælde kunne medføre en  \r\n\r\n belastning for selskaber, som har vanskeligt ved at finansiere den  \r\n\r\n fremrykkede skattebetaling. Som hovedregel skal disse selskaber, som følge af  \r\n\r\n en formentlig begrænset skattepligtig indkomst, dog først indtræde i  \r\n\r\n acontoordningen i 1999. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget indeholder ikke miljømæssige konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget skønnes ikke at have EU-retlige aspekter. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1, 2 og 4 </P>  \r\n\r\n<P>Der er tale om konsekvensændringer som følge af lovforslagets § 1, nr. 5.  \r\n\r\n</P>  \r\n\r\n<P>Til nr. 3 </P>  \r\n\r\n<P>Der er tale om to tekniske ændringer. </P>  \r\n\r\n<P>For det første skal henvisningen til indkomstskat som nævnt i § 30 A, stk.  \r\n\r\n 1, ophæves som konsekvens af ophævelsen af selskabsskattelovens § 30 A, jf.  \r\n\r\n lovforslagets § 1, nr. 5. For det andet er reglerne i selskabsskattelovens §§  \r\n\r\n 26 - 29 for indgivelse af selvangivelse ved lov nr. 1104 af 20. december 1995  \r\n\r\n overflyttet til skattekontrolloven. Som følge heraf skal henvisningen til  \r\n\r\n selskabsskattelovens § 27, stk. 1 og 4, redaktionelt ændres til  \r\n\r\n skattekontrollovens § 4, stk. 2 og 4. </P>  \r\n\r\n<P>Til nr. 5 </P>  \r\n\r\n<P>Det foreslås at ophæve reglerne i selskabsskattelovens § 30 A. Disse  \r\n\r\n regler går ud på, at selskaber m.v., hvis første indkomstår er påbegyndt før  \r\n\r\n den 29. januar 1992, som udgangspunkt <I>ikke</I> skal betale acontoskat. For  \r\n\r\n disse selskaber forfalder hele indkomstskatten til betaling den 1. november i  \r\n\r\n indkomståret efter kalenderåret. I disse tilfælde betales der et tillæg på  \r\n\r\n 11,75 pct. til skatten. </P>  \r\n\r\n<P>Efter reglerne § 30 A, stk. 2, kan selskabet dog frivilligt vælge at gå  \r\n\r\n over til acontoskatteordningen. </P>  \r\n\r\n<P>I en række tilfælde skal selskaber m.v. uanset, at dets indkomstår er  \r\n\r\n påbegyndt før den 29. januar 1992 alligevel betale acontoskat. </P>  \r\n\r\n<P>Dette gælder efter selskabsskattelovens § 30 A, stk. 1, for  \r\n\r\n anpartsselskaber, hvis indbetalte anpartskapital den 1. januar 1997 eller  \r\n\r\n senere ikke udgør mindst 200.000 kr. Det gælder endvidere efter  \r\n\r\n selskabsskattelovens § 30 A, stk. 4, når bestående selskaber og foreninger  \r\n\r\n m.v., der hidtil ikke har været skattepligtige, overgår til skattepligtig  \r\n\r\n virksomhed, og efter selskabsskattelovens § 30 A, stk. 5, såfremt der for et  \r\n\r\n bestående selskab m.v. indtræder en sådan ændring, at der fremover skal ske  \r\n\r\n beskatning efter andre bestemmelser i selskabsskatteloven. Yderligere gælder  \r\n\r\n der efter selskabsskattelovens § 30 A, stk. 6, et krav om  \r\n\r\n acontoskattebetaling i det tilfælde, hvor et eller flere af de selskaber, der  \r\n\r\n er omfattet af en fusion, spaltning eller tilførsel af aktiver, betaler  \r\n\r\n acontoskat, idet de modtagende selskaber så også skal betale acontoskat. Krav  \r\n\r\n om acontoskattebetaling gælder endelig efter selskabsskattelovens § 30 A,  \r\n\r\n stk. 7, i tilfælde, hvor to eller flere selskaber omfattet af en  \r\n\r\n sambeskatning betaler acontoskat, idet så alle selskaber omfattet af  \r\n\r\n sambeskatningen skal betale acontoskat. </P>  \r\n\r\n<P>I selskabsskattelovens § 30 A, stk. 8, er fastsat, at et selskab m.v.  \r\n\r\n omfattet af stk. 4 - 6 for de to første indkomstår, hvor det skal betale  \r\n\r\n acontoskat, betaler acontoskatten som en frivillig indbetaling. </P>  \r\n\r\n<P> <I>Til § 2</I>  </P>  \r\n\r\n<P>Det foreslås i stk.1, at loven træder i kraft dagen efter bekendtgørelsen  \r\n\r\n i Lovtidende med virkning fra og med indkomståret 1999. Efter forslaget er  \r\n\r\n acontoskatteordningen således obligatorisk for alle selskaber og foreninger  \r\n\r\n m.v. fra og med indkomståret 1999. </P>  \r\n\r\n<P>I stk. 2 foreslås, at selskabsskattelovens § 30 A, stk. 1, for  \r\n\r\n indkomståret 1998 affattes således, at selskaber og foreninger m.v., hvis  \r\n\r\n skattepligtige indkomst for indkomståret 1996 er 10 mill. kr. eller derover,  \r\n\r\n skal betale acontoskat for indkomståret 1998, uanset at dets indkomstår er  \r\n\r\n påbegyndt før den 29. januar 1992. Nogle af disse selskaber er dog enten  \r\n\r\n allerede fra et tidligere indkomstår bragt ind under acontoskatteordningen  \r\n\r\n efter reglerne i selskabsskattelovens § 30 A, stk. 4 - 7, eller ville blive  \r\n\r\n bragt ind under disse regler fra og med indkomståret 1998. </P>  \r\n\r\n<P>Af hensyn til overskueligheden er det valgt at affatte  \r\n\r\n selskabsskattelovens § 30 A, stk. 1, på ny. </P>  \r\n\r\n<P>Den nævnte beløbsgrænse på 10 mill. kr. i skattepligtig indkomst for  \r\n\r\n indkomståret 1996 er kriteriet for de selskaber, der efter lovforslaget for  \r\n\r\n indkomståret 1998 er omfattet af acontoskatteordningen. For sambeskattede  \r\n\r\n selskaber m.v. omfattet af selskabsskattelovens § 31 udgør den skattepligtige  \r\n\r\n indkomst sambeskatningsindkomsten for 1996, og for moderselskaber m.v.  \r\n\r\n omfattet af en tvungen sambeskatning efter selskabsskattelovens § 32 lægges  \r\n\r\n moderselskabets skattepligtige indkomst for 1996 til grund. </P>  \r\n\r\n<P>Skattemyndighedernes beregning af ordinære acontoskatterater for  \r\n\r\n indkomståret 1998 sker i begyndelsen af 1998. Afgørelsen af, om et selskab  \r\n\r\n m.v., der ikke hidtil har betalt acontoskat, skal betale acontoskat for 1998  \r\n\r\n sker således på grundlag af den skattepligtige indkomst, således som denne er  \r\n\r\n ansat på det tidspunkt, hvor acontomandtallet dannes. Acontomandtallet dannes  \r\n\r\n i begyndelsen af februar 1998. Sker der efter dette tidspunkt eventuelt en  \r\n\r\n ændring af selskabets skatteansættelse, vil dette som udgangspunkt ikke have  \r\n\r\n betydning for, om selskabet for indkomståret 1998 er omfattet af  \r\n\r\n acontoordningen. </P>  \r\n\r\n<P>Har et selskab eller en forening m.v. en skattepligtig indkomst på over 10  \r\n\r\n mill. kr. i 1996, beregnes der ordinære acontoskatterater for selskabet m.v.  \r\n\r\n efter de almindelige regler. Det vil sige, at selskabet for indkomståret 1998  \r\n\r\n i 2 lige store rater skal betale 50 pct. af gennemsnittet af de seneste tre  \r\n\r\n års indkomstskat. Selskabet kan frivilligt vælge at betale yderligere  \r\n\r\n acontoskat efter de regler, der gælder herfor. </P>  \r\n\r\n<P>Finder selskabet m.v., at indkomstforholdene i indkomståret 1998 vil  \r\n\r\n afvige væsentligt fra, hvad der er lagt til grund ved fastsættelse af de  \r\n\r\n ordinære acontorater, kan det efter gældende regler, jf. selskabsskattelovens  \r\n\r\n § 29 C, ligesom ethvert andet selskab, der er omfattet af  \r\n\r\n acontoskatteordningen, anmode om nedsættelse af den ordinære acontoskat. </P>  \r\n\r\n<P>Selskaber m.v. med en skattepligtig indkomst for indkomståret 1996 på  \r\n\r\n under 10 mill. kr., og hvis første indkomstår er påbegyndt før den 29. januar  \r\n\r\n 1992, skal således ikke betale acontoskat for indkomståret 1998, medmindre  \r\n\r\n det bringes ind under ordningen efter selskabsskattelovens andre regler  \r\n\r\n herom. Selskaber m.v., der for indkomståret 1998 ikke er omfattet af den  \r\n\r\n obligatoriske acontoskatteordning, kan dog vælge at tilmelde sig ordningen.  \r\n\r\n</P>  \r\n\r\n<P>Skriftlig fremsættelse (23. oktober 1997) </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af lov om indkomstbeskatning af  \r\n\r\n aktieselskaber m.v. (selskabsskatteloven). (Acontoskatteordning for alle  \r\n\r\n selskaber m.v.).</I>  </P>  \r\n\r\n<P>(Lovforslag nr. L 41). </P>  \r\n\r\n<P>Lovforslaget er en udmøntning af regeringens forslag til finanslov for  \r\n\r\n 1998 og går ud på at udvide acontoskatteordningen således, at alle selskaber  \r\n\r\n m.v. betaler acontoskat. </P>  \r\n\r\n<P>Det foreslås, at udvidelsen sker i to trin. For indkomståret 1998 skal kun  \r\n\r\n selskaber m.v. med en skattepligtig indkomst for indkomståret 1996 på over 10  \r\n\r\n mill. kr. betale acontoskat. Fra og med indkomståret 1999 skal alle selskaber  \r\n\r\n og foreninger m.v. betale acontoskat. </P>  \r\n\r\n<P>Efter gældende regler er acontoskatteordningen frivillig for selskaber  \r\n\r\n m.v. stiftet før indførelsen af ordningen i 1992, men obligatorisk for  \r\n\r\n selskaber m.v. stiftet efter, at ordningen blev indført. </P>  \r\n\r\n<P>Idet jeg i øvrigt henviser til bemærkningerne til lovforslaget, skal jeg  \r\n\r\n anbefale forslaget til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af aktieselskaber m.v. (Selskabsskatteloven),  \r\n\r\n jf. lovbekendtgørelse nr. 922 af 21. oktober 1996, som senest ændret ved § 9  \r\n\r\n i lov nr. 440 af 10. juni 1997, foretages følgende ændringer: </P>  \r\n\r\n<P> <B>1.</B> I <I>§ 29 A, stk. 1, 1. pkt.,</I> udgår: &#187;, jf. dog § 30  \r\n\r\n A&#171;. </P>  \r\n\r\n<P> <B>§ 29 A.</B> Selskaber og foreninger m.v. skal betale indkomstårets  \r\n\r\n forventede indkomstskat i løbet af indkomståret, jf. dog § 30 A. </P>  \r\n\r\n<P>- - - </P>  \r\n\r\n<P> <B>2.</B> I <I>§ 29 B, stk. 6, sidste pkt.,</I> udgår: &#187;, og § 30 A,  \r\n\r\n stk. 8&#171;. </P>  \r\n\r\n<P> <B>§ 29 B.</B> - - - </P>  \r\n\r\n<P> <I>Stk. 6.</I> Er der foretaget frivillige acontobetalinger, jf. § 29 A,  \r\n\r\n stk. 6, beregnes der tillæg. For frivillige acontobetalinger, der er sket  \r\n\r\n senest den 20. marts, ydes der selskabet eller foreningen m.v. et tillæg på 2  \r\n\r\n pct. For frivillige acontobetalinger, der er sket efter den 20. marts, men  \r\n\r\n senest den 20. november, skal selskabet eller foreningen m.v. betale et  \r\n\r\n statskassen tilfaldende tillæg på 2 pct. Tilsvarende gælder for indbetalinger  \r\n\r\n som nævnt i § 29 A, stk. 4, og § 30 A, stk. 8. </P>  \r\n\r\n<P> <B>3.</B>  <I>§ 30, stk. 5, 1. pkt.,</I> affattes således: </P>  \r\n\r\n<P>&#187;Hvis et selskab eller en forening m.v. er i væsentlig restance med  \r\n\r\n restskat som nævnt i stk. 1, kan skatteministeren bestemme, at de nævnte  \r\n\r\n skatter forfalder til betaling samtidig med fristen for indgivelse af  \r\n\r\n selvangivelse, jf. skattekontrollovens § 4, stk. 2 og 4.&#171;. </P>  \r\n\r\n<P> <B>4.</B>  <I>§ 30, stk. 5, sidste pkt.,</I> ophæves. </P>  \r\n\r\n<P> <B>§ 30.</B> - - - </P>  \r\n\r\n<P> <I>Stk. 5.</I> Hvis et selskab eller en forening m.v. er i væsentlig  \r\n\r\n restance med restskat som nævnt i stk. 1 eller med indkomstskat som nævnt i §  \r\n\r\n 30 A, stk. 1, kan skatteministeren bestemme, at de nævnte skatter forfalder  \r\n\r\n til betaling samtidig med fristen for indgivelse af selvangivelse, jf. § 27,  \r\n\r\n stk. 1 og 4. Hvis et selskab eller en forening m.v. er i væsentlig restance  \r\n\r\n med acontoskat som nævnt i § 29 A, kan skatteministeren bestemme, at de  \r\n\r\n nævnte skatter forfalder til betaling før de i bestemmelsen anførte  \r\n\r\n tidspunkter. Skatteministeren kan endvidere fastsætte antallet af rater.  \r\n\r\n Betaling af restskat, indkomstskat eller acontoskat senest den 20. i  \r\n\r\n forfaldsmåneden anses for rettidig. Stk. 3, 2. pkt., finder tilsvarende  \r\n\r\n anvendelse. Skatteministeren kan endelig bestemme, at et selskab eller en  \r\n\r\n forening m.v., der er omfattet af § 30 A, stk. 1, og som uanset  \r\n\r\n foranstaltninger i medfør af 1. pkt. fortsat er i væsentlig restance med  \r\n\r\n indkomstskat, skal overgå til at betale indkomstskat i løbet af indkomståret  \r\n\r\n efter reglerne i § 29 A. </P>  \r\n\r\n<P> <B>5.</B>  <I>§ 30 A</I> ophæves. </P>  \r\n\r\n<P> <B>§ 30 A.</B> For selskaber og foreninger m.v., hvis første indkomstår  \r\n\r\n er påbegyndt før den 29. januar 1992, og som ikke er omfattet af 5. og 6.  \r\n\r\n pkt., forfalder indkomstskatten til betaling den 1. november i det  \r\n\r\n kalenderår, der følger efter indkomståret, eller ved et forskudt indkomstår  \r\n\r\n den 1. november i kalenderåret efter det kalenderår, som det forskudte  \r\n\r\n indkomstår træder i stedet for. I disse tilfælde skal der til indkomstskatten  \r\n\r\n betales et tillæg på 11 3/4 pct. § 30 finder tilsvarende anvendelse ved  \r\n\r\n betaling af indkomstskat og tillæg. Ved skattenedsættelse, jf. § 30, stk. 4,  \r\n\r\n forrentes det for meget betalte skattebeløb dog fra indbetalingsdagen at  \r\n\r\n regne. Anpartsselskaber, hvis indbetalte anpartskapital den 1. januar 1997  \r\n\r\n eller senere ikke udgør mindst 200.000 kr., skal betale indkomstårets  \r\n\r\n forventede indkomstskat i løbet af indkomståret efter reglerne i § 29 A, jf.  \r\n\r\n §§ 29 B-30. Har et selskab betalt indkomstskat efter 5. pkt., skal der også  \r\n\r\n for efterfølgende indkomstår betales acontoskat. </P>  \r\n\r\n<P> <I>Stk. 2.</I> Selskaber og foreninger, hvis første indkomstår er  \r\n\r\n påbegyndt før den 29. januar 1992, og som ikke er omfattet af stk. 1, 5. og  \r\n\r\n 6. pkt., kan vælge at betale indkomstskat i løbet af indkomståret. Såfremt et  \r\n\r\n selskab eller forening m.v. tilmelder sig ordningen i løbet af det  \r\n\r\n indkomstår, hvor ordningen første gang skal finde anvendelse, beregnes ikke  \r\n\r\n ordinære skatter efter § 19 A, stk. 2, for dette indkomstår. Selskabets eller  \r\n\r\n foreningens indbetalinger i dette år anses for frivillige acontobetalinger  \r\n\r\n efter § 29 A, stk. 6. Vælger selskabet eller foreningen m.v. for et givet  \r\n\r\n indkomstår at betale indkomstskat i løbet af indkomståret, skal der også for  \r\n\r\n senere indkomstår betales indkomstskat i løbet af indkomståret. </P>  \r\n\r\n<P> <I>Stk. 3.</I> Selskaber og foreninger m.v. kan for det indkomstår, hvori  \r\n\r\n selskabet eller foreningen m.v. opløses, jf. § 5, stk. 1, 1. pkt., eller § 7,  \r\n\r\n indbetale indkomstskatten for det afsluttende indkomstår inden for samme  \r\n\r\n frist som angivet i § 5, stk. 3, for indsendelse af anmeldelse. Har et  \r\n\r\n selskab eller en forening m.v., foretaget en frivillig indbetaling af  \r\n\r\n indkomstskat efter 1. pkt., skal der betales restskattetillæg efter § 29 B,  \r\n\r\n stk. 4, 3. pkt., for et resterende restskattebeløb. Har et selskab eller en  \r\n\r\n forening m.v. overskydende skat for det afsluttende indkomstår, ydes ingen  \r\n\r\n godtgørelse. </P>  \r\n\r\n<P> <I>Stk. 4.</I> Når bestående selskaber eller foreninger m.v., der hidtil  \r\n\r\n ikke har været skattepligtige, overgår til skattepligtig virksomhed, jf. § 4,  \r\n\r\n skal selskabet eller foreningen m.v. betale indkomstskat i løbet af  \r\n\r\n indkomståret. </P>  \r\n\r\n<P> <I>Stk. 5.</I> Såfremt der indtræder en sådan ændring for et selskab  \r\n\r\n eller en forening m.v., der er skattepligtig efter denne lov, at der  \r\n\r\n fremtidig skal ske beskatning efter andre bestemmelser i loven, skal  \r\n\r\n selskabet eller foreningen m.v. betale indkomstskat i løbet af indkomståret.  \r\n\r\n</P>  \r\n\r\n<P> <I>Stk. 6.</I> Såfremt et eller flere af de af en fusion, spaltning eller  \r\n\r\n tilførsel af aktiver omfattede selskaber m.v. skal betale indkomstskat i  \r\n\r\n løbet af indkomståret, skal de modtagende selskaber m.v. betale indkomstskat  \r\n\r\n i løbet af indkomståret. </P>  \r\n\r\n<P> <I>Stk. 7.</I> Såfremt to eller flere selskaber m.v. sambeskattes, jf. §  \r\n\r\n 31, og et eller flere af selskaberne m.v. skal betale indkomstskat i løbet af  \r\n\r\n indkomståret, skal samtlige de af sambeskatningen omfattede selskaber m.v.  \r\n\r\n betale indkomstskat i løbet af indkomståret. </P>  \r\n\r\n<P> <I>Stk. 8.</I> Selskaber og foreninger m.v., der er omfattet af stk. 4-6,  \r\n\r\n kan for de to første indkomstår, hvor § 29 A finder anvendelse, indbetale  \r\n\r\n acontoskat senest den 20. marts og den 20. november i indkomståret. For de  \r\n\r\n efterfølgende indkomstår finder § 29 A, stk. 4, 2. og 3. pkt., tilsvarende  \r\n\r\n anvendelse. </P>  \r\n\r\n<P>Efter 2. behandling den 14. november 1997 </P>  \r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af aktieselskaber m.v. (selskabsskatteloven),  \r\n\r\n jf. lovbekendtgørelse nr. 814 af 26. oktober 1997, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 30, stk. 5, 1. pkt.,</I> affattes således: </P>  \r\n\r\n<P>&#187;Hvis et selskab eller en forening m.v. er i væsentlig restance med  \r\n\r\n restskat som nævnt i stk. 1 eller med indkomstskat som nævnt i § 30 A, stk.  \r\n\r\n 1, kan skatteministeren bestemme, at de nævnte skatter forfalder til betaling  \r\n\r\n samtidig med fristen for indgivelse af selvangivelse, jf. skattekontrollovens  \r\n\r\n § 4, stk. 2 og 4.&#171; </P>  \r\n\r\n<P> <B>2.</B>  <I>§ 30 A, stk. 1,</I> affattes således: </P>  \r\n\r\n<P>&#187;For selskaber og foreninger m.v., hvis første indkomstår er  \r\n\r\n påbegyndt før den 29. januar 1992, og som ikke er omfattet af 5.-8. pkt.,  \r\n\r\n forfalder indkomstskatten til betaling den 1. november i det kalenderår, der  \r\n\r\n følger efter indkomståret, eller ved et forskudt indkomstår den 1. november i  \r\n\r\n kalenderåret efter det kalenderår, som det forskudte indkomstår træder i  \r\n\r\n stedet for. I disse tilfælde skal der til indkomstskatten betales et tillæg  \r\n\r\n på 11 3/4 pct. § 30 finder tilsvarende anvendelse ved betaling af  \r\n\r\n indkomstskat og tillæg. Ved skattenedsættelse, jf. § 30, stk. 4, forrentes  \r\n\r\n det for meget betalte skattebeløb dog fra indbetalingsdagen at regne.  \r\n\r\n Anpartsselskaber, hvis indbetalte anpartskapital den 1. januar 1997 eller  \r\n\r\n senere ikke udgør mindst 200.000 kr., skal betale indkomstårets forventede  \r\n\r\n indkomstskat i løbet af indkomståret efter reglerne i § 29 A, jf. §§ 29 B-30.  \r\n\r\n Selskaber og foreninger m.v. med en skattepligtig indkomst på 10 mio. kr.  \r\n\r\n eller derover for indkomståret to år forud for det pågældende indkomstår skal  \r\n\r\n betale indkomstskat i løbet af indkomståret efter reglerne i § 29 A, jf. §§  \r\n\r\n 29 B-30. For sambeskattede selskaber m.v. efter § 31 udgør den skattepligtige  \r\n\r\n indkomst den samlede skattepligtige indkomst (sambeskatningsindkomsten) for  \r\n\r\n indkomståret to år forud for det pågældende indkomstår, og for moderselskaber  \r\n\r\n m.v. omfattet af tvungen sambeskatning efter § 32 udgør den skattepligtige  \r\n\r\n indkomst moderselskabets m.v. skattepligtige indkomst for indkomståret to år  \r\n\r\n forud for det pågældende indkomstår. Har et selskab m.v. betalt indkomstskat  \r\n\r\n efter 5.-7. pkt., skal der også for efterfølgende indkomstår betales  \r\n\r\n acontoskat.&#171; </P>  \r\n\r\n<P> <B>3.</B> I <I>§ 30 A, stk. 2, 1. pkt.,</I> ændres &#187;stk. 1, 5. og 6.  \r\n\r\n pkt.&#171; til: &#187;stk. 1, 5.-8. pkt.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende og har virkning fra og med indkomståret 1998. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/12/1997"
        },
        {
            "displayName": "Accession",
            "displayValue": "199712K00041"
        },
        {
            "displayName": "Entydig dokumentidentifikation",
            "displayValue": "CL008007"
        },
        {
            "displayName": "Dato for førstegangsindlæggelse",
            "displayValue": "03/12/1997"
        },
        {
            "displayName": "Dato for indlæggelse",
            "displayValue": "03/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}