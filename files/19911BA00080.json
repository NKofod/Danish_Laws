{
    "id": 107045,
    "title": "1991 BSF 80   FORSLAG TIL FOLKETINGSBESLUTNING OM SIKRING AF DEN FREMTIDIGE   VANDFORSYNING ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 80",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 80 </P>  \r\n\r\n<P></P>  \r\n\r\n<P>Forslag til folketingsbeslutning om sikring af den fremtidige  \r\n\r\n vandforsyning </P>  \r\n\r\n<P></P>  \r\n\r\n<P>Fremsat af Martin Glerup (S) Helen Beim (S) Dorte Bennedsen (S) Baadsgaard  \r\n\r\n (S) Henning Gjellerod (S) Lise Hækkerup (S) Henrik Dam Kristensen (S) Henning  \r\n\r\n Nielsen (S) Løvig Simonsen (S) Trøjborg (S) </P>  \r\n\r\n<P></P>  \r\n\r\n<P>den 25. marts 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af 1992 af </P>  \r\n\r\n<P>oprette en vandfond. </P>  \r\n\r\n<P>Formålet er at sikre alle egne af landet rent og rigeligt drikkevand samt  \r\n\r\n at udligne de regionale forskelle i adgangen til rent drikkevand og at opnå  \r\n\r\n ressourcebesparelser. </P>  \r\n\r\n<P>Sikringen af den fremtidige vandforsyning skal ske efter følgende  \r\n\r\n retningslinjer: </P>  \r\n\r\n<P>1. Der skal via vandfonden ydes støtte til oprensning af de mange  \r\n\r\n kemikaliegrunde, som truer grundvandet, miljøvenlig drift af kildepladserne,  \r\n\r\n vandbesparende foranstaltninger og andre tiltag af betydning for sikring af  \r\n\r\n grundvandsressourcer og tilfredsstillende vandforsyning i fremtiden. </P>  \r\n\r\n<P>2. Amtskommunerne skal i samarbejde med kommunerne udarbejde prioriterede  \r\n\r\n handlingsplaner til sikring af den fremtidige vandforsyning. </P>  \r\n\r\n<P>3. Bidraget til vandfonden skal skaffes ved en vandværksafgift på 0,60 kr.  \r\n\r\n pr. m3 oppumpet grundvand og en tilsvarende afgift på grund- og overfladevand  \r\n\r\n anmeldt efter særskilt indvindingstilladelse. Afgiften opkræves af staten.  \r\n\r\n</P>  \r\n\r\n<P>95 procent af midlerne i vandfonden går tilbage til amtskommuner og  \r\n\r\n kommuner, mens fem procent forbeholdes overordnede kampagner m.v. på  \r\n\r\n landsplan tilrettelagt af Vandrådet suppleret med en repræsentant for  \r\n\r\n Danmarks Naturfredningsforening og Danmarks Sportsfiskerforbund. </P>  \r\n\r\n<P>De 95 procent, som anvendes i amtskommuner og kommuner, fordeles således:  \r\n\r\n</P>  \r\n\r\n<P>Befolkningstal 50 procent </P>  \r\n\r\n<P>Arealudstrækning 25 procent </P>  \r\n\r\n<P>Nitratbelastning m.v. 25 procent </P>  \r\n\r\n<P>Mindst halvdelen af de økonomiske midler fra vandfonden skal anvendes i  \r\n\r\n primærkommunerne til at fremme lovens formål. </P>  \r\n\r\n<P>4. Vandafgiften dækkes via en afgift pr. kubikmeter på de private  \r\n\r\n husholdninger samt en fjerdedel heraf pr. kubikmeter forbrugt vand hos  \r\n\r\n erhvervsvirksomheder. </P>  \r\n\r\n<P> <I>Bemærkninger til forslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P> Grundvand er i Danmark langt den vigtigste drikkevandsressource, idet  \r\n\r\n over 98 procent af drikkevandet hentes fra grundvandsreservoirer. </P>  \r\n\r\n<P>En kvalitets- og mængdemæssig sikring af grundvandsressourcerne er derfor  \r\n\r\n af afgørende betydning for fremtidens drikkevand. </P>  \r\n\r\n<P>I forbindelse med vandmiljøplanen blev der vedtaget et landsdækkende  \r\n\r\n vandmiljøovervågningsprogram. Et led i dette program er, at man 67  \r\n\r\n forskellige steder i landet løbende vurderer grundvandets kvalitet og mængde.  \r\n\r\n</P>  \r\n\r\n<P>Allerede nu kan det konstateres, at grundvandets kvalitet er faldende.  \r\n\r\n Undersøgelser viser, at navnlig tre forhold truer fremtidens  \r\n\r\n drikkevandsforsyning. Der er tale om: </P>  \r\n\r\n<P>1. Miljøfremmede stoffer, f.eks. klorerede opløsningsmidler fra  \r\n\r\n kemikalieaffaldsdepoter, gamle lossepladser og industrigrunde. </P>  \r\n\r\n<P>2. Nitrattruslen fra dyrkede områder. </P>  \r\n\r\n<P>3. Ressourceproblemer. </P>  \r\n\r\n<P>Hertil kommer øget belastning fra sprøjtemidler (pesticidrester)  \r\n\r\n konstateret i grundvandet samt forsuring. </P>  \r\n\r\n<P>Samtidig må det konstateres, at vi endnu ikke kender det fulde omfang af  \r\n\r\n problemerne. </P>  \r\n\r\n<P>Det vand, der i dag pumpes op fra grundvandsreservoirerne, er oftest  \r\n\r\n blevet dannet over en periode på 50-100 år. </P>  \r\n\r\n<P>En løsning på grundvandsproblemerne skal derfor være en blanding af  \r\n\r\n afværgeforanstaltninger og begrænsning af tilførslen af skadelige stoffer.  \r\n\r\n Hvad angår sidstnævnte, består indsatsen over for nitratforureningen primært  \r\n\r\n i at reducere belastningen af næringssalte. </P>  \r\n\r\n<P>Overvågningsprogrammet har endvidere afsløret, at der er store regionale  \r\n\r\n forskelle, hvad angår grundvandets kvalitet og mængde. </P>  \r\n\r\n<P>Nitratproblemet er f.eks. fremherskende i størstedelen af det nordlige  \r\n\r\n Jylland og i dele af de midt-, syd- og vestjyske områder. </P>  \r\n\r\n<P>De miljøfremmede stoffer findes som nævnt primært i de større  \r\n\r\n industribyer, hvor de stammer fra lossepladser, kemikalieaffaldsdepoter og  \r\n\r\n industrigrunde. </P>  \r\n\r\n<P>Antallet af lokaliteter, der truer grundvandet, kan med et usikkert skøn  \r\n\r\n anslås til 3.000. </P>  \r\n\r\n<P>Grundvandsmængden er ikke en begrænsende faktor på landsplan, men i  \r\n\r\n Roskilde Amtskommune og Københavnsområdet er der store problemer med at  \r\n\r\n skaffe tilstrækkelige mængder rent drikkevand. </P>  \r\n\r\n<P>Udlignes disse regionale forskelle ikke, vil resultatet være stærkt  \r\n\r\n varierende vandafgifter. Samtidig kan man frygte, at der i kommuner med store  \r\n\r\n problemer ikke vil være midler til den forebyggende indsats, der er nødvendig  \r\n\r\n for på længere sigt at sikre det rene drikkevand i Danmark. </P>  \r\n\r\n<P> <I>Bemærkninger til beslutningsforslagets enkelte punkter </I></P>  \r\n\r\n<P> Ad 1 </P>  \r\n\r\n<P>Flere foranstaltninger tilpasset de lokale problemer kan komme på tale.  \r\n\r\n Først og fremmest skal rensningen af de kemikalieaffaldsdepoter, som truer  \r\n\r\n grundvandet, intensiveres. </P>  \r\n\r\n<P>Dernæst kan der gives tilskud til miljøvenlig drift af jorden over  \r\n\r\n værdifulde grundvandsressourcer, så der ikke trænger skadelige mængder  \r\n\r\n næringssalte eller pesticidrester ned i grundvandet. </P>  \r\n\r\n<P>Endelig kan der ydes støtte til vandbesparende foranstaltninger, som  \r\n\r\n hindrer spild af vand og energi og sikrer optimal udnyttelse af  \r\n\r\n vandressourcen. </P>  \r\n\r\n<P>I den forbindelse er det vigtigt, at de enkelte husstande/virksomheder  \r\n\r\n animeres til at spare på vandet. I tilknytning hertil er det af stor  \r\n\r\n betydning, at husstandene har mulighed for at måle deres vandforbrug. Utætte  \r\n\r\n vandrør skal udskiftes. </P>  \r\n\r\n<P>Ad. 2 </P>  \r\n\r\n<P>Det er vigtigt for forslagsstillerne, at vandfondens midler administreres  \r\n\r\n effektivt og ubureaukratisk. </P>  \r\n\r\n<P>De 95 procent af midlerne administreres af kommuner og amter på grundlag  \r\n\r\n af prioriterede handlingsplaner til sikring af den fremtidige vandforsyning.  \r\n\r\n</P>  \r\n\r\n<P>Vandrådet suppleret med Danmarks Naturfredningsforening og Danmarks  \r\n\r\n Sportsfiskerforbund skal via landsdækkende kampagner og tværgående  \r\n\r\n initiativer anvende fem procent af midlerne med henblik på opfyldelse af  \r\n\r\n lovens formål. </P>  \r\n\r\n<P>Ad. 3 </P>  \r\n\r\n<P>Afgiften lægges bevidst på det oppumpede vand for at give vandværkerne og  \r\n\r\n enkeltvandsindvinderne et incitament til at undgå vandspild. </P>  \r\n\r\n<P>Undersøgelser viser, at der årligt pumpes ca. 625 mio. m3 vandværksvand op  \r\n\r\n fra den danske undergrund. </P>  \r\n\r\n<P>Vandværkerne kan derfor ventes at skulle af med ca. 375 mio. kr. om året i  \r\n\r\n afgifter, hvortil kommer afgift opkrævet hos enkeltvandsforsyningsanlæg i  \r\n\r\n vandværksoplandet. </P>  \r\n\r\n<P>Vandmængden fordeles af mellem 3.000 og 4.000 vandværker, heraf ti procent  \r\n\r\n kommunale. </P>  \r\n\r\n<P>Ad. 4 </P>  \r\n\r\n<P>I det omfang der ikke er vandmåler, beregnes vandforbruget efter samme  \r\n\r\n retningslinjer, som når spildevandsafgiften fastlægges (dvs. for tiden ca.  \r\n\r\n 200 m3/år/husstand). </P>  \r\n\r\n<P>Tallet skal ses i sammenhæng med, at det målte husstandsforbrug i  \r\n\r\n etageejendomme er ca. 105 m3/år og i parcelhuse ca. 175 m3/år. </P>  \r\n\r\n<P>Målinger af det danske vandforbrug viser, at der årligt forbruges ca. 1,2  \r\n\r\n mia. m3 vand om året (det præcise forbrug er bl.a. afhængigt af omfanget af  \r\n\r\n markvanding). </P>  \r\n\r\n<P>Forbruget fordeler sig med ca. 200 mio. m3 på landbruget, ca. 340 mio. m3  \r\n\r\n på industrien og ca. 660 m3 på de private husholdninger. Den nye  \r\n\r\n forbrugsafgift vil derfor årligt indbringe ca. 500 mio. kr. </P>  \r\n\r\n<P>Såfremt en erhvervsvirksomhed via sin produktion belastes uforholdsmæssigt  \r\n\r\n hårdt af sit bidrag til grundvandssikringen, gives mulighed for dispensation  \r\n\r\n med deraf følgende afgiftsnedsættelse. </P>  \r\n\r\n<P> <I>Skriftlig fremsættelse </I></P>  \r\n\r\n<P>  <B>Martin Glerup</B> (S): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om sikring af den fremtidige  \r\n\r\n vandforsyning. </I></P>  \r\n\r\n<P> (Beslutningsforslag nr. B 80). </P>  \r\n\r\n<P>Idet jeg i øvrigt henviser til beslutningsforslagets tekst og de  \r\n\r\n bemærkninger, der ledsager dette, skal jeg anbefale det til Tingets  \r\n\r\n velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/03/1992"
        },
        {
            "displayName": "Accession",
            "displayValue": "19911BA00080"
        },
        {
            "displayName": "Entydig dokumentidentifikation",
            "displayValue": "CL002039"
        },
        {
            "displayName": "Dato for førstegangsindlæggelse",
            "displayValue": "25/03/1992"
        },
        {
            "displayName": "Dato for indlæggelse",
            "displayValue": "25/03/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}