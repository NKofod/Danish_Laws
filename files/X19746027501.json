{
    "id": 37294,
    "title": "Spørgsmål om registrering af et varemærke for lightere var en utilbørlig udnyttelse af et lignende stærkt indarbejdet varemærke registreret for bl.a. cigaretter. ",
    "documentTypeId": "230",
    "isSagsforlobPeriodValid": false,
    "shortName": "AFG nr 60275 af 13/09/1974",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Indehaverne af varemærket &#187;Prince&#171; registreret for bl.a.  \r\n\r\n cigaretter nedlagde indsigelse mod registrering af mærket &#187;Prince  \r\n\r\n Tokyo&#171; for lightere i kl. 9 og 34. Mærkelighed antaget at foreligge,  \r\n\r\n hvorimod varearterne lightere og cigaretter ikke betragtet som ligeartede.  \r\n\r\n</I> </P>  \r\n\r\n<P> <I>Brugen af mærket &#187;Prince Tokyo&#171; anset for en utilbørlig  \r\n\r\n udnyttelse af det stærkt indarbejdede varemærke &#187;Prince&#171;&#187;s  \r\n\r\n goodwill, jf. </I> </P>  \r\n\r\n<P> <I>varemærkelovens § 6, stk. 2 a. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmål om registrering af et varemærke for  \r\n\r\n lightere var en utilbørlig udnyttelse af et lignende stærkt indarbejdet  \r\n\r\n varemærke registreret for bl.a. cigaretter. </H1>  \r\n\r\n<P></P>  \r\n\r\n<P>A 71 51o7 </P>  \r\n\r\n<P>13. september 74 </P>  \r\n\r\n<P>Under dags dato har man herfra tilskrevet Yoshinaga Prince Co., Ltd.,  \r\n\r\n Tokyo, Japan, ved patentagentfirmaet Magnus Jensens Eftf., København,  \r\n\r\n således: </P>  \r\n\r\n<P>&#187;Med skrivelse af 21. juni d.å. har De imødegået den indsigelse, der  \r\n\r\n tidligere er nedlagt mod registreringen af Deres under J.A. 1971 nr. 51o7  \r\n\r\n anmeldte varemærke, bestående af betegnelsen &#187;Prince Tokyo&#171;.  \r\n\r\n Anmeldelsen vedrører klasse 9: elektriske lightere (fyrtøj), klasse 34:  \r\n\r\n lightere (fyrtøj). </P>  \r\n\r\n<P>Indsigerne har påstået anmeldelsen afslået under henvisning til  \r\n\r\n bestemmelserne i varemærkelovens § 6 stk. 2 a og § 14 stk. 1 nr. 6. Til  \r\n\r\n støtte for påstanden er det gjort gældende, at det anmeldte mærke er  \r\n\r\n forveksleligt med varemærket &#187;Prince&#171;, der er registreret for  \r\n\r\n indsigerne under nr. 2921-1963 som varemærke for klasse 34: cigaretter, og  \r\n\r\n med betegnelsen &#187;Prince of Blends&#171;, der er registreret under nr.  \r\n\r\n 993-1956 og indeholdt i de under numrene: 189-1957 og 476-196o registrerede  \r\n\r\n varemærker, der bl.a. omfatter fyrtøj og artikler for rygere. Det anføres, at  \r\n\r\n varemærket &#187;Prince&#171; i kraft af indarbejdelse nyder en sådan  \r\n\r\n særbeskyttelse, som omhandlet i varemærkelovens § 6 stk. 2 a. Til støtte  \r\n\r\n herfor er fremsendt skrivelse af 5. april d.å. fra Cigar- og  \r\n\r\n Tobaksfabrikanternes Forening af 2o. juni 1875. Det udtales i denne  \r\n\r\n erklæring, at cigaretmærket &#187;Prince&#171; er meget kraftigt indarbejdet  \r\n\r\n på det danske marked, hvor det har en absolut førende stilling blandt alle  \r\n\r\n cigaretmærker, og at det efter foreningens opfattelse er utvivlsomt, at et  \r\n\r\n andet firmas antagelse af et varemærke, bestående af eller indeholdende ordet  \r\n\r\n &#187;Prince&#171;, for en med tobaksprodukter beslægtet artikel uvægerligt  \r\n\r\n vil komme til at drage fordel af den meget store goodwill, som Skandinavisk  \r\n\r\n Tobakskompagni har oparbejdet for varemærket &#187;Prince&#171;. </P>  \r\n\r\n<P>For så vidt angår vareartsligheden gøres det gældende, at den vareart, som  \r\n\r\n er omfattet af det anmeldte mærke, også er omfattet af indsigernes  \r\n\r\n registreringer, og at indsigernes varemærke &#187;Prince&#171; i kraft af  \r\n\r\n indarbejdelse for cigaretter også må anses som beskyttet for fyrtøj. Der  \r\n\r\n foreligger også mærkelighed, idet ordet &#187;Tokyo&#171; er uregistrerbart,  \r\n\r\n og det i varemærkemæssig karakteristiske og relevante element i det anmeldte  \r\n\r\n mærke derfor er ordet &#187;Prince&#171;. </P>  \r\n\r\n<P>I Deres ovennævnte skrivelse af 21. juni d.å. har De bestridt, at mærkerne  \r\n\r\n er forvekslelige. Det anføres, at kun registreringen 993-1956 af ordmærket  \r\n\r\n &#187;Prince of Blends&#171; og registrering 189.1957, der er et billedmærke,  \r\n\r\n hvor ordet &#187;Prince&#171; er fremhævet, omfatter varearten  \r\n\r\n &#187;fyrtøj&#171;, medens den under nr. 476-196o foretagne registrering af  \r\n\r\n et billedmærke med fremhævelse af ordet &#187;Prince&#171; og reg. 2921-1963  \r\n\r\n ordmærket &#187;Prince&#171; ikke omfatter fyrtøj. Ordmærket  \r\n\r\n &#187;Prince&#171; omfatter kun cigaretter, og billedmærket 476-196o omfatter  \r\n\r\n ikke fyrtøj, der ikke kan være ligeartet med artikler for rygere, når dette  \r\n\r\n ikke gælder tændstikker. Det bestrides ikke, at varemærket &#187;Prince&#171;  \r\n\r\n er meget kraftigt indarbejdet, men det gøres gældende, at mærket er så  \r\n\r\n kraftigt indarbejdet for netop denne vareart, at en forbruger ikke med mærket  \r\n\r\n vil forbinde andre former for tobaksvarer og heller ikke varearten  \r\n\r\n &#187;fyrtøj&#171;. Det anføres endvidere, at der i varemærkeregistret udover  \r\n\r\n indsigerens registreringer findes andre mærker, der indeholder ordet  \r\n\r\n &#187;Prince&#171;. Anmelderen må derfor også være berettiget til  \r\n\r\n registrering af &#187;Prince Tokyo&#171;. Den omstændighed, at ordet  \r\n\r\n &#187;Tokyo&#171; i det anmeldte mærke er et geografisk navn, der i sig selv  \r\n\r\n er uregistrerbart, må medføre, at mærket &#187;Prince Tokyo&#171; må  \r\n\r\n sidestilles med mærket &#187;Prince of Egypt&#171;, &#187;Prince de  \r\n\r\n Monaco&#171; eller &#187;Prince Demnark&#171;, der er registreret i konflikt  \r\n\r\n med indsigerens registreringer. </P>  \r\n\r\n<P>Sagen er herefter optaget til afgørelse. Da anmeldelsen, der førte til  \r\n\r\n registrering nr. 993-1956 af betegnelsen &#187;Prince of Blends&#171;, var  \r\n\r\n under behandling blev alene varemærket &#187;Prinseblanding&#171; anset som  \r\n\r\n registreringshindring, men ikke betegnelsen &#187;Prince of Egypt&#171; eller  \r\n\r\n andre mærker, der indeholdt ordet &#187;Prince&#171; som f.eks. reg.  \r\n\r\n 122o-1924 &#187;Prince de Monaco&#171;, 5o5-1946 &#187;Prince Albert&#171;.  \r\n\r\n</P>  \r\n\r\n<P>Uanset at direktoratet var opmærksom på disse mærker, blev betegnelsen  \r\n\r\n &#187;Prince of Blends&#171; registreret bl.a. for tobaksvarer, artikler for  \r\n\r\n rygere og fyrtøj. Det er således i fuld overensstemmelse med direktoratets  \r\n\r\n praksis, at man ikke anser betegnelsen &#187;Prince of Blends&#171; for  \r\n\r\n forvekslelig med &#187;Prince Tokyo&#171;. Indsigelsen støttet på indsigernes  \r\n\r\n registreringer af betegnelsen &#187;Prince of Blends&#171; kan derfor ikke  \r\n\r\n tages til følge. </P>  \r\n\r\n<P>Afgørende for, om varemærket &#187;Prince&#171; for cigaretter bør være  \r\n\r\n til hinder for registreringen af betegnelsen &#187;Prince Tokyo&#171; som  \r\n\r\n varemærke for fyrtøj er, om betingelserne for anvendelsen af varemærkelovens  \r\n\r\n § 6 stk. 2 a er opfyldt. </P>  \r\n\r\n<P>Mærket &#187;Prince Tokyo&#171; anvendt som varemærke for fyrtøj må anses  \r\n\r\n at indebære en utilbørlig udnyttelse af varemærket &#187;Prince's værdi. Den  \r\n\r\n omstændighed at stedsangivelsen Tokyo føjes til ordet &#187;Prince&#171; kan  \r\n\r\n give anledning til den opfattelse, at der er en forbindelse mellem den danske  \r\n\r\n producent af den kendte Prince-cigaret og den japanske producent af  \r\n\r\n cigarettændere, f.eks. ved at indehaverne af Prince-mærket har givet  \r\n\r\n tilladelse til anvendelsen af &#187;Prince Tokyo&#171; som varemærket for  \r\n\r\n fyrtøj, en vare, der uden at være ligeartet dog må anses som beslægtet med  \r\n\r\n cigaretter. En brug af betegnelsen &#187;Prince Tokyo&#171; kan således  \r\n\r\n medføre, at varemærket &#187;Prince's distinktive evne forringes. </P>  \r\n\r\n<P>Der er ved afgørelsen lagt vægt på, at &#187;Prince&#171; er et særdeles  \r\n\r\n stærkt indarbejdet varemærke og så velkendt i vide kredse, at mærkerne  \r\n\r\n &#187;Prince&#171; og &#187;Prince Tokyo&#171; må anses for lignende mærker i  \r\n\r\n § 6 stk.2 a's forstand. </P>  \r\n\r\n<P>Indsigelsen må derfor tages til følge, og anmeldelsen afslås i medfør at  \r\n\r\n bestemmelsen i varemærkelovens § 14 stk. 1 nr. 6, jfr. § 6 stk. 2 a.' </P>  \r\n\r\n<P>Hvilket herved meddeles, idet kopi af anmeldernes skrivelse af 21. juni  \r\n\r\n d.å. vedlægges. </P>  \r\n\r\n<P>P.D.V. </P>  \r\n\r\n<P>registrator </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Direktoratets afgørelse stadfæstet af Handelsministeriet. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19746027501"
        },
        {
            "displayName": "Entydig dokumentidentifikation",
            "displayValue": "CA005229"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60275"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "13/09/1974"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "VA 5107 1971"
        },
        {
            "displayName": "Stikord",
            "displayValue": "GOODWILL, INDARBEJDELSE, KODAKDOKTRINEN, MÆRKE-LIGHED, UDNYTTELSE, VAREARTSLIGHED, VAREMÆRKER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}