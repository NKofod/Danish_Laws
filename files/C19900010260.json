{
    "id": 69668,
    "title": "Vejledning til bekendtgørelse om arbejdes og indtægters betydning for efterlønnens størrelse ",
    "documentTypeId": "180",
    "isSagsforlobPeriodValid": false,
    "shortName": "VEJ nr 102 af 17/05/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om arbejdes og  \r\n\r\n indtægters betydning for efterlønnens størrelse </H1>  \r\n\r\n<P></P>  \r\n\r\n<BR>  \r\n\r\n<P>Direktoratet for Arbejdsløshedsforsikringen har i bekendtgørelse nr. 327  \r\n\r\n af 17. maj 1990 fastsat regler om arbejdes og indtægters betydning for  \r\n\r\n efterlønnens størrelse. Til brug herfor har direktoratet udarbejdet denne  \r\n\r\n vejledning. </P>  \r\n\r\n<P> <I>Til § 1. Arbejde i efterlønsperioden</I>  </P>  \r\n\r\n<P>Reglerne om arbejde i efterlønsperioden fremgår af lovens § 75 c og af  \r\n\r\n Direktoratet for Arbejdsløshedsforsikringens bekendtgørelse nr. 304 af 17.  \r\n\r\n maj 1989 om arbejde i efterlønsperioden. Bekendtgørelsen præciserer, hvilket  \r\n\r\n arbejde, der kan udføres i efterlønsperioden, og hvordan arbejdstiden  \r\n\r\n beregnes i relation til 200 timers reglen. </P>  \r\n\r\n<P>Bestemmelsen i § 1 skal derfor sammenholdes med bekendtgørelsen om arbejde  \r\n\r\n i efterlønsperioden. </P>  \r\n\r\n<P> <I>Til § 2. Indtægter m.v.</I>  </P>  \r\n\r\n<P>Bestemmelsen giver efterlønsmodtagere mulighed for at have borgerlige  \r\n\r\n ombud og offentlige og private hverv under forudsætning af, at skattepligtige  \r\n\r\n beløb, der modtages for hvervet, fradrages i efterlønnen. Fradraget beregnes  \r\n\r\n som beskrevet i § 12, stk. 1. </P>  \r\n\r\n<P>Der skal ske fradrag i efterlønnen, hvad enten beløbet betegnes som diæt,  \r\n\r\n mødediæt, vederlag, honorar, godtgørelse, rådighedsvederlag el.lign. </P>  \r\n\r\n<P>Udbetales der kun mindre beløb, som ikke er skattepligtige, til dækning af  \r\n\r\n faktiske udgifter forbundet med hvervet, medfører beløbet ikke fradrag i  \r\n\r\n efterlønnen. Som eksempler kan nævnes beløb udbetalt til dækning af øget  \r\n\r\n telefonbrug, transport, fortæring etc. </P>  \r\n\r\n<P>Fradraget beregnes for den del af beløbet, der er skattepligtigt.  \r\n\r\n Anerkendes en del af et beløb som skattefrit/fradragsberettiget af  \r\n\r\n skattemyndighederne, skal denne del fratrækkes, før fradraget i efterlønnen  \r\n\r\n beregnes. I tvivlstilfælde må efterlønsmodtageren indhente dokumentation for,  \r\n\r\n at en indtægt helt eller delvis er skattefri. Det er dog uden betydning, om  \r\n\r\n efterlønsmodtageren på grund af andre skatteregler ikke faktisk får  \r\n\r\n skattefrihed for (en del af) beløbet f.eks. på grund af bundgrænsen for  \r\n\r\n lønmodtageres ligningsmæssige fradrag. </P>  \r\n\r\n<P>Som eksempler på hverv og borgerlige ombud inden for den offentlige  \r\n\r\n sektor, hvor indtægter m.v. er omfattet af bestemmelsen, kan nævnes: </P>  \r\n\r\n<UL CLASS=PLAIN-LIST>  \r\n\r\n<LI>1) medlem af kommunalbestyrelse, borgmester, rådmand, udvalgsformand,  \r\n\r\n</LI>  \r\n\r\n<LI>2) medlem af skolebestyrelse, </LI>  \r\n\r\n<LI>3) medlem af folketinget, </LI>  \r\n\r\n<LI>4) nævning, domsmand, lægdommer, opfyldelse af vidnepligt, </LI>  \r\n\r\n<LI>5) tilforordnet ved valg, </LI>  \r\n\r\n<LI>6) det offentliges repræsentant i institutioner, ankestyrelser m.v.,  \r\n\r\n</LI>  \r\n\r\n<LI>7) medlem af menighedsråd eller andre kirkelige hverv, </LI>  \r\n\r\n<LI>8) vurderingsmand og </LI>  \r\n\r\n<LI>9) medlem af hjemmeværnet, lokale beredskaber, frivillige brandværn  \r\n\r\n o.lign. </LI>  \r\n\r\n</UL>  \r\n\r\n<P>Selv om en indtægt er delt i f.eks. rådighedsvederlag og aflønning for  \r\n\r\n faktisk forbrugte timer, medfører det samlede beløb fradrag i efterlønnen.  \r\n\r\n</P>  \r\n\r\n<P>Plejevederlag, som oppebæres i henhold til bistandslovens § 66, formidlet  \r\n\r\n døgnophold for børn og unge, er omfattet af bestemmelsen. Den del af  \r\n\r\n plejevederlaget, der er plejeløn, medfører fradrag i efterlønnen. Det  \r\n\r\n forudsættes dog, at plejeforholdet ikke i medfør af andre regler i  \r\n\r\n arbejdsløshedsforsikringslovgivningen betragtes som lønarbejde. </P>  \r\n\r\n<P>Som eksempler på hverv inden for den private sektor, hvor indtægter m.v.  \r\n\r\n er omfattet af bestemmelsen, kan nævnes: </P>  \r\n\r\n<UL CLASS=PLAIN-LIST>  \r\n\r\n<LI>1) bestyrelsesmedlem i aktieselskaber, anpartsselskaber,  \r\n\r\n pengeinstitutter, </LI>  \r\n\r\n<LI>2) bestyrelsesmedlem i bolig- og grundejerforeninger samt kulturelle  \r\n\r\n foreninger og </LI>  \r\n\r\n<LI>3) medlem af repræsentantskab, kredsråd o.lign. </LI>  \r\n\r\n</UL>  \r\n\r\n<P>Det skal bemærkes, at opregningen ikke er udtømmende. </P>  \r\n\r\n<P> <I>Til § 3. Omregning af indtægter inden for 200 timers reglen</I>  </P>  \r\n\r\n<P>Bestemmelsen giver medlemmer, der ikke fuldt ud udnytter retten til 200  \r\n\r\n timers arbejde, mulighed for at opgøre indtægter, jf. § 2, inden for den  \r\n\r\n resterende del af de tilladte 200 timer. Da antallet af arbejdstimer først  \r\n\r\n kendes ved kalenderårets afslutning, sker reguleringen i januar det  \r\n\r\n efterfølgende år. </P>  \r\n\r\n<P>I optjeningsåret foretager arbejdsløshedskassen fradrag for indtægten i  \r\n\r\n overensstemmelse med reglen i § 2, sammenholdt med § 12, stk. 1. Har  \r\n\r\n medlemmet ved kalenderårets afslutning ikke fuldt ud udnyttet retten til 200  \r\n\r\n timers arbejde, omregnes indtægten til timer med den omregningssats, der var  \r\n\r\n gældende på udbetalingstidspunktet. Det antal omregnede timer, der kan  \r\n\r\n opgøres i den resterende del af 200 timer, medfører ikke fradrag i  \r\n\r\n efterlønnen, og tilbageholdt efterløn efterbetales til medlemmet.  \r\n\r\n Opfyldningen af 200 timers reglen sker i samme rækkefølge, som fradraget er  \r\n\r\n foretaget i optjeningsåret. </P>  \r\n\r\n<P>Retten til at omregne indtægter inden for 200 timers reglen gælder også  \r\n\r\n for det kalenderår, hvor medlemmet overgår til efterløn, og det kalenderår,  \r\n\r\n hvor medlemmet udtræder af efterlønsordningen. </P>  \r\n\r\n<P> <I>Til § 4. Pensionsordninger m.v.</I>  </P>  \r\n\r\n<P>Løbende udbetalinger af pension fra pensionsordninger, der er oprettet som  \r\n\r\n led i tidligere ansættelsesforhold, og som normalt er helt eller delvist  \r\n\r\n financieret af arbejdsgiveren, medfører fradrag. Bestemmelsen omfatter alle  \r\n\r\n pensionsordninger med løbende udbetalinger, herunder ratepensioner. </P>  \r\n\r\n<P>Følger pensionsordningen af overenskomst eller anden kollektiv aftale, er  \r\n\r\n ordningen af en sådan karakter, at det er sædvanligt, at arbejdsgiveren  \r\n\r\n bidrager, og pensionsudbetalingen medfører fradrag. </P>  \r\n\r\n<P>Fradragsbestemmelsen omfatter også løbende udbetaling af  \r\n\r\n tjenestemandspension og tjenestemandslignende pension og f.eks.  \r\n\r\n borgmesterpension og pension til tidligere medlemmer af folketinget. </P>  \r\n\r\n<P>Reglen finder anvendelse på den samlede pension, selv om medlemmet i en  \r\n\r\n kortere periode har indbetalt hele pensionsbidraget. Er perioden af længere  \r\n\r\n varighed, deles pensionsudbetalingen, så kun den del af pensionen, der  \r\n\r\n hidrører fra perioden, hvor ordningen var led i et ansættelsesforhold,  \r\n\r\n medfører fradrag. </P>  \r\n\r\n<P>Privattegnede pensionsordninger, som er uden forbindelse med et  \r\n\r\n ansættelsesforhold, er uden for denne bestemmelses område. Hvis en  \r\n\r\n arbejdsgiver, f.eks. som led i en betalingsserviceordning, tilbageholder  \r\n\r\n bidrag i den ansattes løn og viderebetaler beløbet til den ansattes private  \r\n\r\n pensionsordning, er pensionsordningen uden for denne bestemmelses område.  \r\n\r\n</P>  \r\n\r\n<P>Udbetalinger, der har karakter af pension, medfører også fradrag i  \r\n\r\n efterlønnen, når ydelsen udbetales med et fast løbende beløb af en tidligere  \r\n\r\n arbejdsgiver eller en faglig organisation. Dette gælder også, når  \r\n\r\n udbetalingerne er tidsbegrænset. Bestemmelsen omfatter f.eks. ventepenge  \r\n\r\n eller tilsvarende ydelser, der udbetales i forbindelse med fratræden i  \r\n\r\n henhold til lov, reglement eller aftale, når der ikke er knyttet en  \r\n\r\n arbejdsforpligtelse til udbetalingen. </P>  \r\n\r\n<P>Bliver et medlem derimod berettiget til en ydelse, der har karakter af  \r\n\r\n legat, er ydelsen uden for denne bestemmelse og påvirker ikke efterlønnen.  \r\n\r\n</P>  \r\n\r\n<P>Fradraget i efterlønnen beregnes som anført i § 12, stk. 1. Fradraget  \r\n\r\n beregnes for den samlede pensionsudbetaling, såvel grundydelse som tillæg,  \r\n\r\n f.eks. børnetillæg, bonus m.v. </P>  \r\n\r\n<P> <I>Til § 5. Delpension</I>  </P>  \r\n\r\n<P>Hvis et medlem overgår fra delpension til efterløn midt i en måned, kan  \r\n\r\n det ske, at der i resten af måneden udbetales både delpension og efterløn.  \r\n\r\n For at undgå dobbeltdækning skal delpensionen fradrages fuldt ud i  \r\n\r\n efterlønnen. </P>  \r\n\r\n<P> <I>Til § 6. Arbejdsrelaterede pensioner fra udlandet</I>  </P>  \r\n\r\n<P>Bestemmelsen om fradrag omfatter alle former for løbende pension fra  \r\n\r\n udlandet, når pensionsordningen er etableret på grund af en arbejdsperiode i  \r\n\r\n udlandet. Omfattet er således alle udenlandske obligatoriske  \r\n\r\n arbejdsmarkedsrelaterede pensionsordninger og ligeledes frivillige  \r\n\r\n arbejdsmarkedsrelaterede pensionsordninger. Pensionsordningens  \r\n\r\n financieringsform er uden betydning, når ordningen er etableret på grund af  \r\n\r\n et arbejdsforhold. </P>  \r\n\r\n<P>Privattegnede pensionsordninger uden forbindelse med et  \r\n\r\n arbejds/ansættelsesforhold er ikke omfattet af bestemmelsen. Er der tvivl om,  \r\n\r\n hvorvidt en pensionsordning er omfattet af bestemmelsen, påhviler det  \r\n\r\n medlemmet at sandsynliggøre, at pensionsordningen er uden for denne  \r\n\r\n bestemmelses område. </P>  \r\n\r\n<P>Fradraget i efterlønnen beregnes som anført i § 12, stk. 1. I forbindelse  \r\n\r\n med hver efterlønsudbetaling omregnes den udenlandske pensionsudbetaling med  \r\n\r\n den officielle valutakurs for møntfoden den første hverdag i måneden. </P>  \r\n\r\n<P> <I>Til § 7. Andre udenlandske pensioner</I>  </P>  \r\n\r\n<P CLASS=STK> <I>Stk. 1 </I> skal sammenholdes med lovens § 75 b, stk. 6.  \r\n\r\n Formålet med bestemmelsen er bl.a. at undgå dobbeltforsørgelse. </P>  \r\n\r\n<P>Hvis der er tvivl om, hvorvidt en udenlandsk pension helt svarer til dansk  \r\n\r\n social pension, kan pensionen modtages sammen med efterløn mod, at  \r\n\r\n efterlønnen nedsættes med et beløb, der svarer til pensionen. Tilsvarende  \r\n\r\n gælder, hvis den udenlandske pension er så lille, at pensionen ikke kan  \r\n\r\n udgøre et forsørgelsesgrundlag. </P>  \r\n\r\n<P>Bestemmelsen i stk. 2 kan anvendes, hvis den udenlandske pension, omregnet  \r\n\r\n til danske kroner, er mindre end det grundbeløb, der udbetales til enlige  \r\n\r\n folkepensionister (pr. juli 1989 kr. 43.284 pr. år). </P>  \r\n\r\n<P>Bliver medlemmet berettiget til en udenlandsk pensionsydelse, der er  \r\n\r\n højere end grænsen, må medlemmet frasige sig forhøjelsen eller, jf. stk 1,  \r\n\r\n udtræde af efterlønsordningen. Skyldes forhøjelsen alene valutakursændringer,  \r\n\r\n kan medlemmet dog forblive i efterlønsordningen. </P>  \r\n\r\n<P> <I>Til § 8. Feriegodtgørelse</I>  </P>  \r\n\r\n<P>Feriegodtgørelse optjent i en delpensionsperiode er også omfattet af denne  \r\n\r\n bestemmelse. </P>  \r\n\r\n<P>Ifølge bestemmelsen skal feriegodtgørelse, der udbetales umiddelbart før  \r\n\r\n overgangen til efterløn, medføre fradrag i efterlønnen. Det bemærkes, at det  \r\n\r\n efter ferieloven er en betingelse for udbetaling af feriegodtgørelse, at det  \r\n\r\n attesteres, at ferie afholdes umiddelbart efter udbetalingstidspunktet.  \r\n\r\n Ferien ligger derfor i efterlønsperioden, og situationen må sidestilles med  \r\n\r\n den situation, hvor feriegodtgørelsen først udbetales efter overgangen til  \r\n\r\n efterløn. </P>  \r\n\r\n<P>Fradraget beregnes i forhold til antallet af optjente feriedage. Er der  \r\n\r\n f.eks. optjent 12 1/2 feriedage, sker der fradrag i efterlønnen for 12 1/2  \r\n\r\n dage. </P>  \r\n\r\n<P>I det ferieår, hvor overgang til efterløn finder sted, er  \r\n\r\n efterlønsmodtagere underkastet de almindelige regler om feriens afholdelse og  \r\n\r\n udbetaling af feriegodtgørelse. </P>  \r\n\r\n<P>I det eller de efterfølgende ferieår har efterlønsmodtagere ret til at få  \r\n\r\n udbetalt feriegodtgørelsen for det pågældende ferieår ved ferieårets  \r\n\r\n begyndelse, uanset om ferie holdes. </P>  \r\n\r\n<P>For at sikre, at fradraget påvirker efterlønnen ens, er det i bestemmelsen  \r\n\r\n fastsat, at fradraget beregnes den første mandag efter 1. maj for alle  \r\n\r\n efterlønsmodtageres vedkommende. </P>  \r\n\r\n<P> <I>Til § 9. Oplysningspligt</I>  </P>  \r\n\r\n<P>Medlemmet har pligt til at holde arbejdsløshedskassen underrettet om  \r\n\r\n indtægter omfattet af denne bekendtgørelse, både i løbet af året og i den  \r\n\r\n årlige efterlønserklæring. I efterlønserklæringen skal medlemmet også oplyse  \r\n\r\n om arbejde i det forløbne år. </P>  \r\n\r\n<P>Undlader medlemmet at opfylde oplysningspligten, kan medlemmet pålægges  \r\n\r\n sanktioner i henhold til arbejdsløshedsforsikringslovens regler herom. </P>  \r\n\r\n<P> <I>Til § 10. Indtægter fra tiden før efterlønsperioden</I>  </P>  \r\n\r\n<P>Ifølge § 10, stk. 1, skal indtægter, der stammer fra et arbejdsforhold før  \r\n\r\n efterlønsperioden, men som udbetales i efterlønsperioden, ikke medføre  \r\n\r\n fradrag - dog undtaget pension, jf. § 4 og § 6, og feriegodtgørelse, jf. § 8.  \r\n\r\n</P>  \r\n\r\n<P CLASS=STK> <I>Stk. 2 </I> bestemmer, at der ikke skal ske fradrag for en  \r\n\r\n række indtægter, som stammer fra en tidligere afsluttet virksomhed, som efter  \r\n\r\n sin art kan medføre udbetalinger over en lang årrække. Eventuelle andre  \r\n\r\n indtægter af lignende art skal behandles efter samme retningslinier. </P>  \r\n\r\n<P>Bestemmelsen finder kun anvendelse, når arbejdet/værket etc. er helt  \r\n\r\n afsluttet inden efterlønsperiodens begyndelse. Medfører en genanvendelse,  \r\n\r\n genoptryk etc., at et værk skal opdateres i efterlønsperioden, behandles  \r\n\r\n arbejdet efter reglerne i lovens § 75 c og bekendtgørelsen om arbejde i  \r\n\r\n efterlønsperioden. </P>  \r\n\r\n<P> <I>Til § 11. Indtægter der ikke medfører fradrag</I>  </P>  \r\n\r\n<P>I denne bestemmelse er opregnet en række arbejdsfrie indtægter, som ikke  \r\n\r\n medfører fradrag. Bestemmelsen er ikke udtømmende. Har medlemmet en indtægt,  \r\n\r\n der kan sidestilles med de nævnte indtægter, og som ikke er omfattet af andre  \r\n\r\n bestemmelser i denne bekendtgørelse, medfører indtægten ikke fradrag i  \r\n\r\n efterlønnen. </P>  \r\n\r\n<P> <I>Til § 12. Fradragets beregning</I>  </P>  \r\n\r\n<P>Ved beregning af fradraget i henhold til de bestemmelser, der er nævnt i §  \r\n\r\n 12, stk. 1, kan nedenstående formel anvendes: </P>  \r\n\r\n<PRE>  \r\n\r\n indtægt/pension (pr. uge)  \r\n\r\n ------------------------ = timetal  \r\n\r\n omregningssats (timesats)  \r\n\r\n x = timetal  \r\n\r\n y = overenskomstmæssig fuld ugentlig arbejdstid  \r\n\r\n Hos fuldtidsforsikrede fradrages på ugebasis:  \r\n\r\n x  \r\n\r\n - af efterlønnen  \r\n\r\n y  \r\n\r\n Hos deltidsforsikrede fradrages på ugebasis:  \r\n\r\n    x  \r\n\r\n ------- af efterlønnen  \r\n\r\n y x 2/3  \r\n\r\n</PRE>  \r\n\r\n<P>Ved fradrag i henhold til de bestemmelser, der er nævnt i stk. 2,  \r\n\r\n foretages fradraget krone for krone. </P>  \r\n\r\n<P> <I>Til § 14. Ikrafttrædelse m.v.</I>  </P>  \r\n\r\n<P>Overgangsbestemmelsen i § 14, stk. 2, indebærer, at omregning af  \r\n\r\n indtægter, jf. § 3, kan ske, når beløbet er modtaget i 1990, men før  \r\n\r\n bekendtgørelsens ikrafttrædelse. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 17. maj 1990 </I> </P>  \r\n\r\n<P CLASS=UNDERSKREVET-AF ALIGN=CENTER>Vibeke Dalbro </P>  \r\n\r\n<P CLASS=MINISTER ALIGN=RIGHT>/ Birgitte Behrend </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/1990"
        },
        {
            "displayName": "Accession",
            "displayValue": "C19900010260"
        },
        {
            "displayName": "Entydig dokumentidentifikation",
            "displayValue": "CM028854"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "17/05/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir.f.Arbejdsløshedsforsikr. 6.kt. j.nr. 88-1232-478"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}