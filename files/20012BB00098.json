{
    "id": 95209,
    "title": "Forslag til folketingsbeslutning om aktindsigt og offentlighed i EU",
    "documentTypeId": "480",
    "isSagsforlobPeriodValid": true,
    "shortName": "2001/2 BSF 98",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Fremsat den 18. april 2002 af  \r\n\r\n Keld&nbsp;Albrechtsen&nbsp;(EL)&nbsp;og&nbsp;Line&nbsp;Barfod&nbsp;(EL)</P>  \r\n\r\n</FONT>  \r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n<P ALIGN=\"CENTER\">om aktindsigt og offentlighed i EU</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Folketinget opfordrer regeringen til under det danske  \r\n\r\n EU-formandskab at stille forslag om udarbejdelse af nye regler om aktindsigt  \r\n\r\n og offentlighed i EU med henblik p&aring; at gennemf&oslash;re  \r\n\r\n Amsterdamtraktatens bestemmelser p&aring; en m&aring;de, som er i  \r\n\r\n overensstemmelse med den erkl&aelig;rede hensigt om &aring;benhed som  \r\n\r\n b&aelig;rende princip, og s&aring;ledes at f&oslash;lgende punkter  \r\n\r\n indg&aring;r i forslaget:</P><DIR>  \r\n\r\n<P>a)&#9;fjernelse af og indskr&aelig;nkninger i undtagelser fra  \r\n\r\n aktindsigt,</P>  \r\n\r\n<P>b)&#9;at EU-ombudsmanden hurtigt og effektivt kan omg&oslash;re en  \r\n\r\n afg&oslash;relse om afslag p&aring; ans&oslash;gning om aktindsigt,</P>  \r\n\r\n<P>c)&#9;at korrespondance mellem Generaldirektoratet m.fl. og mellem  \r\n\r\n Europa-Kommissionen og tredjepart   herunder stater og juridiske personer  \r\n\r\n er offentligt tilg&aelig;ngelige,</P>  \r\n\r\n<P>d)&#9;at der indf&oslash;res lige adgang for alle borgere til den samme  \r\n\r\n aktindsigt i de samme dokumenter samtidig.</P></DIR>  \r\n\r\n<I><FONT SIZE=5><P ALIGN=\"CENTER\">Bem&aelig;rkninger til forslaget</P>  \r\n\r\n</I>  \r\n\r\n</FONT>  \r\n\r\n<FONT SIZE=3><P ALIGN=\"JUSTIFY\">Sidste &aring;r   den 3. maj 2001   vedtog  \r\n\r\n Europa-Parlamentet det kompromisforslag, som R&aring;det og  \r\n\r\n Europa-Parlamentet var n&aring;et frem til om EU s nye forordning om  \r\n\r\n aktindsigt i EU-dokumenter. Senere blev den samme tekst godkendt p&aring; et  \r\n\r\n R&aring;dsm&oslash;de den 11. juni 2001.</P>  \r\n\r\n<P ALIGN=\"JUSTIFY\">Den nye forordning om aktindsigt i EU-domumenter blev  \r\n\r\n pr&aelig;senteret som en sejr for &aring;benhed og indsigt i, hvad Unionen  \r\n\r\n g&aring;r og laver. Men det er et »fremskridt« med mange indbyggede  \r\n\r\n tilbageskridt. Dels er der mange undtagelser fra de generelle regler om  \r\n\r\n retten til aktindsigt, dels vil »fremskridtet« v&aelig;re helt  \r\n\r\n afh&aelig;ngigt af, hvilken tolkning/praksis EU-institutionerne  \r\n\r\n anl&aelig;gger i forvaltningen af denne aktindsigt. Og med udgangspunkt i  \r\n\r\n erfaringerne med samme EU-system er der ingen grund til optimisme. Dette  \r\n\r\n kunne man da ogs&aring; genfinde i det tidligere belgiske EU-formandskabs  \r\n\r\n s&oslash;nderlemmende kritik af EU-systemet op til Laeken-topm&oslash;det i  \r\n\r\n december 2001. I dette udkast til topm&oslash;deerkl&aelig;ring   som senere  \r\n\r\n blev udvandet p&aring; selve topm&oslash;det   konstaterede det belgiske  \r\n\r\n EU-formandskab, at der foreg&aring;r for meget bag lukkede d&oslash;re, uden  \r\n\r\n at befolkningen bliver inddraget   endsige informeret.</P>  \r\n\r\n<P ALIGN=\"JUSTIFY\">Den vigtigste kritik af den nye forordning om aktindsigt  \r\n\r\n er den lange r&aelig;kke af undtagelser fra retten til aktindsigt, som kan  \r\n\r\n begrundes med:</P><DIR>  \r\n\r\n<P> &#9;den offentlige sikkerhed,</P>  \r\n\r\n<P> &#9;forsvars- og milit&aelig;rsp&oslash;rgsm&aring;l,</P>  \r\n\r\n<P> &#9;internationale relationer,</P>  \r\n\r\n<P> &#9;F&aelig;llesskabets finansielle, monet&aelig;re eller  \r\n\r\n &oslash;konomiske politikker samt</P>  \r\n\r\n<P> &#9;beskyttelsen af enkeltpersoners integritet og privatlivets  \r\n\r\n fred.</P></DIR>  \r\n\r\n<P ALIGN=\"JUSTIFY\">Desuden kan EU-institutionerne afsl&aring; anmodninger om  \r\n\r\n aktindsigt, hvis man risikerer at underminere beskyttelsen af:</P><DIR>  \r\n\r\n<P> &#9;fysiske eller juridiske personers kommercielle interesser, herunder  \r\n\r\n intellektuel ejendomsret,</P>  \r\n\r\n<P> &#9;domstolsprocedurer og juridiske r&aring;dgivning,</P>  \r\n\r\n<P> &#9;form&aring;let med inspektioner, unders&oslash;gelser eller  \r\n\r\n revision.</P></DIR>  \r\n\r\n<P ALIGN=\"JUSTIFY\">En tredje form for undtagelse fra retten til aktindsigt  \r\n\r\n er, n&aring;r institutionerne erkl&aelig;rer, at det p&aring;g&aelig;ldende  \r\n\r\n interne dokument ikke m&aring; udleveres, hvis en offentligg&oslash;relse  \r\n\r\n heraf kan underminere institutionernes beslutningsproces, eller hvis et  \r\n\r\n dokument indeholder synspunkter til intern brug osv.</P>  \r\n\r\n<P ALIGN=\"JUSTIFY\">Desuden st&aring;r der i artikel 9, at man kan n&aelig;gte  \r\n\r\n aktindsigt om s&aring;kaldt »f&oslash;lsomme dokumenter«. Disse  \r\n\r\n f&oslash;lsomme dokumenter kan stamme fra et af EU-landene, fra  \r\n\r\n internationale organisationer eller EU-institutionerne selv. F&oslash;lsomme  \r\n\r\n dokumenter er dokumenter, som er klassificeret som »yderst hemmelige« eller  \r\n\r\n »hemmelige« eller »fortrolige«. Aktindsigt i s&aring;danne dokumenter kan kun  \r\n\r\n gives med p&aring;g&aelig;ldende lands, internationale organisations eller  \r\n\r\n EU-institutions samtykke.</P>  \r\n\r\n<P ALIGN=\"JUSTIFY\">Som man kan l&aelig;se, er der rige muligheder for  \r\n\r\n EU-institutionerne eller for et EU-land for at p&aring;kalde sig den ene  \r\n\r\n eller anden undtagelse i forhold til at frigive de p&aring;g&aelig;ldende  \r\n\r\n dokumenter. Det er oplagt, at der er klare eksempler p&aring; dokumenter, som  \r\n\r\n er »f&oslash;lsomme«, og som reelt kan begrunde et nej til aktindsigt. Men  \r\n\r\n det er lige s&aring; oplagt, at hvad EU-institutionerne kan finde p&aring; at  \r\n\r\n definere som h&oslash;rende ind under en af ovenn&aelig;vnte undtagelser og  \r\n\r\n dermed fritage for retten til aktindsigt, er uendelig.</P>  \r\n\r\n<P ALIGN=\"JUSTIFY\">Derfor konstaterer Udenrigsministeriet da ogs&aring; i sit  \r\n\r\n svar p&aring; udvalgssp&oslash;rgsm&aring;l 179 af 7. maj 2001   jf.  \r\n\r\n Europaudvalgets bilag 1154 i folketings&aring;ret 2000-2001   at  \r\n\r\n ».&nbsp;.&nbsp;. den n&oslash;jagtige virkning af de nye regler i h&oslash;j  \r\n\r\n grad vil afh&aelig;nge af den praksis, der anl&aelig;gges. De nye regler  \r\n\r\n hviler   ligesom de danske regler   p&aring; det grundprincip, at hvert  \r\n\r\n enkelt dokument m&aring; underkastes en konkret vurdering med henblik  \r\n\r\n p&aring; at afg&oslash;re, om de hensyn, der er indeholdt i  \r\n\r\n undtagelsesbestemmelserne, vil lide skade (bliver »undermineret«), hvis et  \r\n\r\n dokument offentligg&oslash;res«.</P>  \r\n\r\n<P ALIGN=\"JUSTIFY\">Det er da ogs&aring; pr&aelig;cis denne lange r&aelig;kke  \r\n\r\n af undtagelsesbestemmelser, som har fremkaldt den skarpeste kritik af den nye  \r\n\r\n forordning om aktindsigt, og som fik det finske medlem af Europa-Parlamentets  \r\n\r\n gr&oslash;nne gruppe, Heidi Hautale, til at kalde artikel 9 om  \r\n\r\n »f&oslash;lsomme dokumenter« for et stort sort hul med vide gr&aelig;nser for  \r\n\r\n at undtage dokumenter fra aktindsigt.</P>  \r\n\r\n<P ALIGN=\"JUSTIFY\">Det synes oplagt, at denne lange r&aelig;kke af  \r\n\r\n undtagelser &aring;bner for en meget restriktiv praksis, og forslagsstillerne  \r\n\r\n h&aring;ber, at Folketinget og regeringen vil v&aelig;re med til at tage hele  \r\n\r\n dette omr&aring;de op igen under det danske EU-formandskab og arbejde for  \r\n\r\n regler om aktindsigt, som er konsistente med Amsterdamtraktatens  \r\n\r\n formuleringer om &aring;benhed og aktindsigt, hvad den nye forordning absolut  \r\n\r\n ikke kan siges at v&aelig;re udtryk for.</P>  \r\n\r\n<P ALIGN=\"JUSTIFY\">Som eksempel p&aring; undtagelser, som efter  \r\n\r\n forslagsstillernes opfattelse b&oslash;r udg&aring;, er undtagelserne om  \r\n\r\n unionens &oslash;konomiske interesser samt virksomhedernes finansielle  \r\n\r\n interesser. Desuden skal henvendelser til en EU-institution fra en tredjepart  \r\n\r\n eller et EU-medlemsland heller ikke undtages fra aktindsigt.</P>  \r\n\r\n<P ALIGN=\"JUSTIFY\">Men at kampen for mere &aring;benhed, aktindsigt og  \r\n\r\n gennemskuelighed er en kamp op ad bakke, illustreres ogs&aring; af nogle  \r\n\r\n udtalelser fra Europa-Kommissionens n&aelig;stformand, Neil Kinnock.</P>  \r\n\r\n<P ALIGN=\"JUSTIFY\">Kinnock udtalte if&oslash;lge Ritzau den 19. marts 2002  \r\n\r\n p&aring; en pressekonference i K&oslash;benhavn samme dag: »Hvis man presser  \r\n\r\n for h&aring;rdt p&aring; med &aring;benheden, kan virkningen blive den  \r\n\r\n modsatte af det &oslash;nskede. Hvis solen skinner ind gennem vinduerne  \r\n\r\n p&aring; alt, vil desto flere beslutninger blive truffet i skyggerne«. Hans  \r\n\r\n bem&aelig;rkninger var en reaktion p&aring; et forslag fra den tyske  \r\n\r\n forbundskansler, Gerhard Schr&ouml;der, om en delvis &aring;bning af  \r\n\r\n m&oslash;derne i Ministerr&aring;det.</P>  \r\n\r\n<P ALIGN=\"JUSTIFY\">Desuden mener forslagsstillerne ogs&aring;, at den trange  \r\n\r\n og tidkr&aelig;vende bureaukratiske vej gennem EU-institutionerne i forhold  \r\n\r\n til borgernes muligheder for at klage over afvisning af aktindsigt skal  \r\n\r\n forkortes og lettes v&aelig;sentligt.</P>  \r\n\r\n<P ALIGN=\"JUSTIFY\">If&oslash;lge den nuv&aelig;rende forordning har en borger  \r\n\r\n krav p&aring; svar p&aring; anmodning om aktindsigt efter 15 dage. Hvis  \r\n\r\n vedkommende f&aring;r afslag, kan borgeren frems&aelig;tte en s&aring;kaldt  \r\n\r\n bekr&aelig;ftende beg&aelig;ring, som ogs&aring; skal besvares af EU inden  \r\n\r\n for 15 dage. Men denne frist kan dog i specielle tilf&aelig;lde  \r\n\r\n forl&aelig;nges med 15 dage, og hvis borgeren stadig f&aring;r nej til  \r\n\r\n aktindsigt, kan han/hun s&aring; klage til EU s ombudsmand eller  \r\n\r\n EF-Domstolens ret i f&oslash;rste instans.</P>  \r\n\r\n<P ALIGN=\"JUSTIFY\">Efter forslagsstillernes opfattelse b&oslash;r den enkelte  \r\n\r\n borger umiddelbart efter det f&oslash;rste afslag kunne g&aring; direkte til  \r\n\r\n ombudsmanden i EU med sin sag. Den anden procedure lugter langt v&aelig;k af  \r\n\r\n forhaling og fors&oslash;g p&aring; at k&oslash;re borgeren tr&aelig;t ved en  \r\n\r\n lang klageprocedure.</P></FONT>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2001/2 BF 98",
            "stateLabel": "Bortfaldet",
            "references": [
                {
                    "shortName": "2001/2 SF. B 97, B 98, B 99, B 100",
                    "title": "Skriftlig fremsættelse (18. april 2002) - B 97, B 98, B 99, B 100",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 95208,
                    "eliUri": "/eli/ft/20012XX00286",
                    "externalLink": ""
                },
                {
                    "shortName": "2001/2 BSF 98",
                    "title": "Forslag til folketingsbeslutning om aktindsigt og offentlighed i EU",
                    "presentationName": "Beslutningsforslag som fremsat",
                    "documentTypeId": 480,
                    "documentId": 95209,
                    "eliUri": "/eli/ft/20012BB00098",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20012/beslutningsforslag_oversigtsformat/B98.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/04/2002"
        },
        {
            "displayName": "Accession",
            "displayValue": "20012BB00098"
        },
        {
            "displayName": "Entydig dokumentidentifikation",
            "displayValue": "AX003848"
        },
        {
            "displayName": "Dato for førstegangsindlæggelse",
            "displayValue": "18/04/2002"
        },
        {
            "displayName": "Dato for indlæggelse",
            "displayValue": "18/04/2002"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}