{
    "id": 39971,
    "title": "Ikke hjemmel efter lov om tilsyn med firmapensionskasser til at lade fratrædelsesordninger indeholde bidragsbetaling til de berørte medlemmers pensionsordninger. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10069 af 07/11/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ikke hjemmel efter lov om tilsyn med firmapensionskasser til at lade  \r\n\r\n fratrædelsesordninger indeholde bidragsbetaling til de berørte medlemmers  \r\n\r\n pensionsordninger. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ikke hjemmel efter lov om tilsyn med  \r\n\r\n firmapensionskasser til at lade fratrædelsesordninger indeholde  \r\n\r\n bidragsbetaling til de berørte medlemmers pensionsordninger. </H1>  \r\n\r\n<P></P>  \r\n\r\n<BR>  \r\n\r\n<P>Pensionskassen K har i skrivelse af 30. maj 1994 klaget over, at  \r\n\r\n Finanstilsynet i skrivelse af 4. maj 1994 (j.nr. 6731-0065) har meddelt  \r\n\r\n pensionskassen, at det efter loven om tilsyn med firmapensionskasser ikke vil  \r\n\r\n være muligt at afdække supplerende pensionstilsagn ved løbende  \r\n\r\n bidragsbetaling i forbindelse med fratrædelsesordninger. </P>  \r\n\r\n<P> <B>Sagens omstændigheder:</B>  </P>  \r\n\r\n<P>I anledning af Landsorganisationen i Danmarks omstrukturering spurgte  \r\n\r\n Pensionskassen A i skrivelse af 13. april 1994 Finanstilsynet, om  \r\n\r\n fratrædelsesordninger kan indeholde bidragsindbetaling til de af  \r\n\r\n omstruktureringen berørte medlemmers pensionsordning. Ville det f.eks. være  \r\n\r\n muligt for Landsorganisationen og eventuelt de pågældende medlemmer uændret  \r\n\r\n at fortsætte pensionsbidragsindbetalingen efter, at medlemmet er fratrådt sit  \r\n\r\n ansættelsesforhold i organisationen. Pensionskassen gjorde samtidig opmærksom  \r\n\r\n på, at en del af medlemmerne er i nærheden af 60 år, og endelig at  \r\n\r\n forespørgslen også gjaldt Pensionskassen K. </P>  \r\n\r\n<P>I den påklagede skrivelse, der er stilet til klageren, svarede  \r\n\r\n Finanstilsynet: </P>  \r\n\r\n<P>&#187;Det er som udgangspunkt Finanstilsynets opfattelse, at det i  \r\n\r\n forbindelse med fratrædelsesordninger vil være muligt at aftale, at der ved  \r\n\r\n fratrædelsen indbetales et engangsindskud til hvert enkelt berørt medlems  \r\n\r\n pensionsordning til afdækning af et supplerende pensionstilsagn. Det  \r\n\r\n forudsættes herved, at pensionsregulativet og økonomisk og teknisk grundlag  \r\n\r\n giver mulighed for sådanne engangsindskud. </P>  \r\n\r\n<P>Derimod er det umiddelbart Finanstilsynets opfattelse, at det ikke i  \r\n\r\n forbindelse med fratrædelsesordninger vil være muligt at afdække supplerende  \r\n\r\n pensionstilsagn ved løbende bidragsbetaling, jf. bl.a. lovbemærkningerne til  \r\n\r\n § 11, stk. 1, nr. 4, i lov om tilsyn med firmapensionskasser  \r\n\r\n (lovbekendtgørelse nr. 670 af 19. august 1993)...&#171; </P>  \r\n\r\n<P>I den af Finanstilsynet afgivne udtalelse af 27. juni 1994 om sagen har  \r\n\r\n Finanstilsynet fastholdt sin afgørelse og supplerende udtalt: &#187;... </P>  \r\n\r\n<P>Ved en firmapensionskasses medlemmer forstås, jf. § 3, stk. 1, i lov om  \r\n\r\n tilsyn med firmapensionskasser, </P>  \r\n\r\n<P>&#187;1) personer, der er ansat i den eller de virksomheder, som  \r\n\r\n pensionskassen er tilknyttet, og som har fået løfte om pension. </P>  \r\n\r\n<P>2) tidligere ansatte, der modtager pension fra pensionskassen, </P>  \r\n\r\n<P>3) personer, der modtager ægtefællepension efter en tidligere ansats død.  \r\n\r\n</P>  \r\n\r\n<P>4) personer, der tidligere har været ansat i virksomheden, og som i  \r\n\r\n henhold til pensionskassens vedtægter har bevaret retten til pension uanset  \r\n\r\n ansættelsesforholdets ophør.&#171; </P>  \r\n\r\n<P>Det fremgår endvidere af bemærkningerne til § 11, at lovens § 3 </P>  \r\n\r\n<P>&#187;i modsætning til den hidtidige lov åbner mulighed for, at et medlem  \r\n\r\n kan forblive i pensionsordningen, selv om bidragsbetalingen er ophørt.&#171;  \r\n\r\n</P>  \r\n\r\n<P>Det fremgår endvidere af lovbemærkningerne til § 11, at </P>  \r\n\r\n<P>&#187;firmapensionskasser i kvalificerede tilfælde (forringet helbred og  \r\n\r\n afskedigelser relativt kort før pensionsalderen) samt i orlovssituationer  \r\n\r\n skal give mulighed for hvilende medlemskab&#171;, </P>  \r\n\r\n<P>og videre, at </P>  \r\n\r\n<P>&#187;Det hvilende medlemskab, som § 3 åbner mulighed for, svarer til den  \r\n\r\n ovenfor nævnte omskrivning til fripolicer i tværgående pensionskasser.  \r\n\r\n Medlemmet har derimod ikke nogen ret til eller mulighed for gennem fortsat  \r\n\r\n betaling af bidrag at blive stillet, som om ansættelsesforholdet ikke var  \r\n\r\n ophørt&#171;. </P>  \r\n\r\n<P>Det er på denne baggrund Finanstilsynets opfattelse, at lov om tilsyn med  \r\n\r\n firmapensionskasser ikke giver mulighed for der kan indbetales bidrag, efter  \r\n\r\n at en person er fratrådt sin stilling i virksomheden. Dels ses § 3, stk. 1,  \r\n\r\n nr. 4, i lov om tilsyn med firmapensionskasser alene at omfatte hvilende  \r\n\r\n medlemskab, og dels fremgår det af lovbemærkningerne, at medlemmet ikke kan  \r\n\r\n indbetale bidrag, efter at ansættelsesforholdet er ophørt. Dette må ligeledes  \r\n\r\n udelukke, at andre, herunder den tidligere arbejdsgiver indbetaler bidrag for  \r\n\r\n medlemmet. </P>  \r\n\r\n<P>Ønsker arbejdsgiveren at give et supplerende tilsagn, så de oprindelige  \r\n\r\n ydelser (delvis) opretholdes, må der derfor, i forbindelse med fratrædelsen,  \r\n\r\n indbetales et indskud på fratrædelsestidspunktet.' </P>  \r\n\r\n<P>Klageren har i klageskrivelsen og i en supplerende skrivelse af 11. juli  \r\n\r\n 1994 anført, at pensionskassen ikke er tilknyttet et enkelt firma, men  \r\n\r\n fungerer ligesom en tværgående pensionskasse med medlemmer beskæftiget inden  \r\n\r\n for arbejderbevægelsens faglige, kooperative og kulturelle organisationer,  \r\n\r\n virksomheder og institutioner. Pensionskassen finder det på den baggrund  \r\n\r\n rimeligt, at også dens fratrådte medlemmer, og her tænkes især på medlemmer,  \r\n\r\n som bliver arbejdsløse, får mulighed for selv at indbetale bidrag på lignende  \r\n\r\n vis som medlemmer af tværgående pensionskasser. </P>  \r\n\r\n<P> <B>Ankenævnet udtaler:</B>  </P>  \r\n\r\n<P>Af de grunde, der er anført af Finanstilsynet, tiltrædes det, at der til  \r\n\r\n forskel fra de af lov om forsikringsvirksomhed omfattede pensionskasser ikke  \r\n\r\n efter lov om tilsyn med firmapensionskasser, som Pensionskassen K er omfattet  \r\n\r\n af, er hjemmel til at lade fratrædelsesordninger indeholde bidragsbetaling  \r\n\r\n til de berørte medlemmers pensionsordninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19941006925"
        },
        {
            "displayName": "Entydig dokumentidentifikation",
            "displayValue": "CA007906"
        },
        {
            "displayName": "Dato for indlæggelse",
            "displayValue": "03/11/2005"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10069"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "07/11/1994"
        },
        {
            "displayName": "Administrerende myndighed",
            "displayValue": "Erhvervsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "94-34.105"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}