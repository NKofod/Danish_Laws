{
    "id": 152422,
    "title": "Cirkulære om visse sagsbehandlingsspørgsmål ved behandlingen af sager om fuldbyrdelse af straf på bopælen under intensiv overvågning og kontrol\\n(Til kriminalforsorgens institutioner og afdelinger)",
    "documentTypeId": "150",
    "isSagsforlobPeriodValid": true,
    "shortName": "CIR nr 9308 af 26/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om visse sagsbehandlingsspørgsmål ved behandlingen af sager om fuldbyrdelse af straf på bopælen under intensiv overvågning og kontrol</p>\r\n<p class=\"UnderTitel2\">(Til kriminalforsorgens institutioner og afdelinger)</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Udarbejdelse af indstilling i sager vedrørende personer, der er dømt for vold m.v.</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Når en person, der er dømt for overtrædelse af straffelovens § 119, § 123, § 192 a, stk.1, nr. 1, hvis overtrædelsen vedrører skydevåben, der besiddes, bæres eller anvendes på offentligt tilgængeligt sted, § 216, §§ 244-246 eller lov om våben og eksplosivstoffer § 10, stk. 2, hvis overtrædelsen vedrører besiddelse af kniv på offentligt tilgængeligt sted, søger inden udløbet af den frist, der er fastsat i § 7, stk. 2, i bekendtgørelse om strafudståelse på bopælen, sender direktoratet ansøgningen til tilsynsmyndigheden med en anmodning om at udarbejde indstilling i sagen. Samtidig anmoder direktoratet fængslet om at sende sagens akter til tilsynsmyndigheden, og direktoratet orienterer fængslet om, at den pågældende har søgt om strafudståelse på bopælen, og at ansøgningen har opsættende virkning, således at fuldbyrdelsen skal udsættes, indtil der er truffet afgørelse om, hvorvidt ansøgningen kan imødekommes. Direktoratet orienterer tillige den dømte om, at ansøgningen har opsættende virkning.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I sager vedrørende personer, der er dømt for overtrædelse af straffelovens § 119, § 123, § 192 a, stk.1, nr. 1, hvis overtrædelsen vedrører skydevåben, der besiddes, bæres eller anvendes på offentligt tilgængeligt sted, § 216, §§ 244-246 eller lov om våben og eksplosivstoffer § 10, stk. 2, hvis overtrædelsen vedrører besiddelse af kniv på offentligt tilgængeligt sted, skal tilsynsmyndigheden afgive indstilling til direktoratet senest 1 måned efter, at direktoratet har anmodet tilsynsmyndigheden om at udarbejde indstilling i sagen. Det samme gælder, hvis politidirektøren har underrettet kriminalforsorgen om, at hensynet til politiets forebyggende virksomhed skønnes at kræve, at den dømte påbegynder straffuldbyrdelsen uden at afvente behandlingen af en ansøgning om strafudståelse på bopælen.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Iværksættelse</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Med henblik på at konstatere at den dømte opfylder betingelsen i straffuldbyrdelseslovens § 78 e, stk. 1, nr. 2, skal tilsynsmyndigheden, inden iværksættelsen sker, sikre sig, at den dømte ikke siden datoen for tilladelsen er registreret for strafbart forhold i Det Centrale Kriminalregister.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> I forbindelse med iværksættelsen, jf. § 19 i bekendtgørelse om strafudståelse på bopælen, skal tilsynsmyndigheden</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> installere modtageren i den dømtes hjem,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> montere senderen, som den dømte skal bære under strafudståelsen, på den dømtes person,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> ved afprøvning sikre sig, at det elektroniske overvågningssystem fungerer,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> vejlede den dømte om de rettigheder og pligter, som tilsynet og de for fuldbyrdelsen fastsatte vilkår indebærer, herunder om virkninger af vilkårsovertrædelser, jf. straffuldbyrdelseslovens § 78 d, stk. 1, 2. pkt., og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> sikre sig, at den dømte underskriver blanketten “Iværksættelse af intensiv overvågning”.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Udpegning af kontaktperson på arbejdspladsen, uddannelsesstedet eller lignende</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Med henblik på kontrol af at den dømte overholder vilkåret i straffuldbyrdelseslovens § 78 b, stk. 1, nr. 2, skal tilsynsmyndigheden i forbindelse med udarbejdelsen af aktivitetsskemaet udpege en kontaktperson på arbejdspladsen, uddannelsesstedet eller lignende, som kan underrette tilsynsmyndigheden, hvis den dømte helt eller delvis udebliver fra arbejde, uddannelse eller lignende.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Hvis tilsynsmyndigheden finder, at helt særlige omstændigheder taler for, at kravet om udpegning af kontaktperson fraviges, forelægges dette direktoratet til afgørelse sammen med tilsynsmyndighedens indstilling om strafudståelse på bopælen.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Partshøring ved tilbagekaldelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Hvis den dømte efter forvaltningslovens §§ 19-20 skal partshøres, inden der træffes afgørelse i anledning af en indberetning, skal tilsynsmyndigheden, inden indberetning m.v. sendes til direktoratet, give den dømte lejlighed til at udtale sig.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Indberetning til Det Centrale Kriminalregister</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Tilsynsmyndigheden skal foretage indberetning til Det Centrale Kriminalregister om</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> iværksættelse af strafudståelse på bopælen under intensiv overvågning og kontrol,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> løsladelse, herunder løsladelse på prøve,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> strafafbrydelse, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num4\">4)</span> undvigelse.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Afgangsbedømmelse</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> I forbindelse med afslutningen af en afsoning på bopælen under intensiv overvågning og kontrol skal tilsynsmyndigheden udfylde en afgangsbedømmelse i Klientsystemet. Dette gælder uanset om strafudståelsen på bopælen afsluttes ved løsladelse eller ved en tilbagekaldelse af tilladelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttræden</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Cirkulæret træder i kraft den 1. juli 2013.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Cirkulære nr. 40 af 26. juni 2009 om visse sagsbehandlingsspørgsmål ved behandlingen af sager om fuldbyrdelse af straf på bopælen under intensiv overvågning og kontrol ophæves samtidig.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 26. juni 2013</p><p class=\"Sign1\" align=\"center\">Johan Reimann</p><p class=\"Sign2\" align=\"right\">/ Jakob Schiøler</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2013"
        },
        {
            "displayName": "Accession",
            "displayValue": "C20130930809"
        },
        {
            "displayName": "Entydig dokumentidentifikation",
            "displayValue": "AA007191"
        },
        {
            "displayName": "Dato for førstegangsindlæggelse",
            "displayValue": "28/06/2013"
        },
        {
            "displayName": "Dato for indlæggelse",
            "displayValue": "28/06/2013"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9308"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "26/06/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin. <br />Direktoratet for Kriminalforsorgen, j.nr. 13-122-0010"
        },
        {
            "displayName": "Stikord",
            "displayValue": "fodlænke, fængselsstraf, Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}