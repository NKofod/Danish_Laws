{
    "id": 110473,
    "title": "1988 LSF 227   FORSLAG TIL LOV OM ÆNDRING AF LOV OM STEMPELAFGIFT (ÆNDRING AF AFGIFT PÅ   UDBETALING VED KREDITKØB M.V.) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 227",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 227 </P>  \r\n\r\n<P></P>  \r\n\r\n<P>Forslag til Lov om ændring af lov om stempelafgift (Ændring af afgift på  \r\n\r\n udbetaling ved kreditkøb m.v.) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 12. april 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 18. maj 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890034230\"> Lov nr. 342 af 24/05/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om stempelafgift, jf. lovbekendtgørelse nr. 805 af 1. december 1986,  \r\n\r\n foretages følgende ændringer: </P>  \r\n\r\n<P>1. Efter § 4 indsættes: </P>  \r\n\r\n<P>&#187; <B>§ 4 A.</B> Overdragelsesdokumenter, der oprettes i forbindelse  \r\n\r\n med et skibs overførsel fra et udenlandsk register til Dansk Internationalt  \r\n\r\n Skibsregister, er stempelfri, hvis skibet tidligere har været registreret i  \r\n\r\n Skibsregistret og overdrages til den, som ejede skibet ved dettes udslettelse  \r\n\r\n af Skibsregistret.&#171; </P>  \r\n\r\n<P>2. I <I>§ 40, stk. 1, 1. pkt.,</I> indsættes efter  \r\n\r\n &#187;skibsregistrering&#171;: &#187;eller lov om Dansk Internationalt  \r\n\r\n Skibsregister&#171;. </P>  \r\n\r\n<P>3. <I>§ 41, stk. 1,</I> affattes således: </P>  \r\n\r\n<P>&#187;Dokumenter om overdragelse eller levering af andet løsøre end nævnt  \r\n\r\n i § 39 samt dokumenter om levering af vand, gas, elektricitet, varme og  \r\n\r\n lignende stemples med 1 promille af vederlaget, jf. dog § 41 A.&#171; </P>  \r\n\r\n<P>4. <I>§ 41 A, stk. 1,</I> affattes således: </P>  \r\n\r\n<P>&#187;Dokumenter om overdragelse af løsøre eller skibe som nævnt i stk. 2  \r\n\r\n stemples med 4 pct. af vederlaget, hvis vederlaget eller en del heraf  \r\n\r\n forfalder til betaling senere end 3 måneder efter overgivelsen af det købte,  \r\n\r\n jf. dog § 41, stk. 2. Af den del af vederlaget, der forfalder til betaling  \r\n\r\n senest ved overgivelsen af det købte, beregnes stempelafgiften dog efter  \r\n\r\n reglerne i § 39 eller § 41. 2. punktum finder kun anvendelse, hvis dokumentet  \r\n\r\n er forsynet med påtegning om stempelafgiftens beregning.&#171; </P>  \r\n\r\n<P>5. Efter § 62, stk. 1, nr. 8, indsættes som nyt <I>nr. 9: </I></P>  \r\n\r\n<P>&#187;9. sikkerhedsstillelse over for staten eller Grønlands hjemmestyre i  \r\n\r\n forbindelse med rettigheder meddelt i henhold til lov om mineralske råstoffer  \r\n\r\n i Grønland,&#187;. </P>  \r\n\r\n<P>Nr. 9 bliver herefter nr. 10. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. § 1, nr. 1, har virkning for dokumenter, der er anmeldt til  \r\n\r\n registrering i Dansk Internationalt Skibsregister den 22. juli 1988 eller  \r\n\r\n senere. § 1, nr. 1, gælder indtil 30. juni 1990. </P>  \r\n\r\n<P>Stk. 3. § 1, nr. 2, har virkning for dokumenter, der anmeldes til  \r\n\r\n registrering i Dansk Internationalt Skibsregister efter lovens ikrafttræden.  \r\n\r\n</P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om stempelafgift, jf. lovbekendtgørelse nr. 805 af 1. december 1986,  \r\n\r\n foretages følgende ændringer: </P>  \r\n\r\n<P>1. Efter <I>§ 4</I> indsættes: </P>  \r\n\r\n<P>&#187; <B>§ 4 A.</B> Overdragelsesdokumenter, der oprettes i forbindelse  \r\n\r\n med et skibs overførsel fra et udenlandsk register til Dansk Internationalt  \r\n\r\n Skibsregister, er stempelfri, hvis skibet tidligere har været registreret i  \r\n\r\n Skibsregistret og overdrages til den, som ejede skibet ved dettes udslettelse  \r\n\r\n af Skibsregistret.&#171;. </P>  \r\n\r\n<P>2. I <I>§ 40, stk. 1, 1. pkt.,</I> indsættes efter  \r\n\r\n &#187;skibsregistrering&#171; : &#187;eller lov om Dansk Internationalt  \r\n\r\n Skibsregister&#171;. </P>  \r\n\r\n<P>3. I <I>§ 41 A, stk. 1,</I> indsættes som 2. og 3. pkt.: </P>  \r\n\r\n<P>&#187;Den del af vederlaget, der forfalder til betaling senest 3 måneder  \r\n\r\n efter dokumentets oprettelse, stemples dog efter reglerne i§ 39 eller § 41.  \r\n\r\n 2. punktum finder kun anvendelse, hvis dokumentet er forsynet med påtegning  \r\n\r\n om stempelafgiftens beregning.&#171;. </P>  \r\n\r\n<P>4. Efter <I>§ 62, stk. 1, nr. 8,</I> indsættes som nyt <I>nr. 9: </I></P>  \r\n\r\n<P>&#187;9. sikkerhedsstillelse overfor staten eller Grønlands hjemmestyre i  \r\n\r\n forbindelse med rettigheder meddelt i henhold til lov om mineralske råstoffer  \r\n\r\n i Grønland,&#187;. </P>  \r\n\r\n<P>Nr. 9 bliver herefter nr. 10. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. § 1, nr. 1, har virkning for dokumenter, der er anmeldt til  \r\n\r\n registrering i Dansk Internationalt Skibsregister den 22. juli 1988 eller  \r\n\r\n senere. § 1, nr. 1, gælder indtil 30. juni 1990. </P>  \r\n\r\n<P>Stk. 3. § 1, nr. 2, har virkning for dokumenter, der anmeldes til  \r\n\r\n registrering i Dansk Internationalt Skibsregister efter lovens ikrafttræden.  \r\n\r\n</P>  \r\n\r\n<P>Bemærkninger til lovforslaget </P>  \r\n\r\n<P>1. Lovforslaget går ud på at ændre reglerne om stempling ved kreditkøb.  \r\n\r\n Efter den foreslåede ændring skal der alene betales den højere stempelafgift  \r\n\r\n på 4 pct. af restgælden ved kreditkøb. Udbetalingen skal efter forslaget kun  \r\n\r\n stemples som kontantkøb, dvs. almindeligvis med 0,1 pct. </P>  \r\n\r\n<P>Forslaget fremsættes efter ønske fra bl.a. bilbranchen. De gældende regler  \r\n\r\n indebærer, at kreditkøbere også skal betale den højere stempelafgift af den  \r\n\r\n del af købesummen, der gives som udbetaling. Den foreslåede ændring betyder  \r\n\r\n således, at kreditkøberen - for så vidt angår udbetalingen - ligestilles med  \r\n\r\n den person, der køber kontant. </P>  \r\n\r\n<P>De gældende regler om stempling af kreditkøbskontrakter for løsøre - dvs.  \r\n\r\n især biler, motorcykler, møbler og hårde hvidevarer m.v. - indførtes som led  \r\n\r\n i &quot;kartoffelkuren&quot; for at begrænse privat gæld, der blev optaget  \r\n\r\n til forbrug. Den foreslåede ændring er en understregning af  \r\n\r\n &quot;kartoffelkurens&quot; opsparingsfremmende sigte. Således øges  \r\n\r\n incitamentet til at yde så stor en udbetaling som muligt. For den del af  \r\n\r\n købesummen, hvortil der ydes kredit i mere end 3 måneder, sker derimod ingen  \r\n\r\n ændringer i forhold til &quot;kartoffelkuren&quot;. </P>  \r\n\r\n<P>Lovforslaget indeholder herudover nogle ændringer i stempelloven af mere  \r\n\r\n teknisk karakter. Ved gennemførelsen af Dansk Internationalt Skibsregister  \r\n\r\n forudsattes visse ændringer i stempelreglerne, som nu foreslås gennemført i  \r\n\r\n forbindelse med den ovenfor omtalte ændring. Ændringen går bl.a. ud på at  \r\n\r\n fritage for den stempelafgift, der udløses i forbindelse med, at et skib, der  \r\n\r\n tidligere har sejlet under dansk flag, tilbagesælges til den tidligere danske  \r\n\r\n ejer og i den anledning tilbageføres fra et udenlandsk skibsregister til  \r\n\r\n Dansk Internationalt Skibsregister. </P>  \r\n\r\n<P>Endelig foreslås det, at danske firmaer fritages for at betale  \r\n\r\n stempelafgift af sikkerhedsstillelse i forbindelse med koncession til  \r\n\r\n efterforskning og udvinding af mineralske råstoffer i Grønland. </P>  \r\n\r\n<P>Stempelloven er senest ændret ved lov nr. 699 af 17. oktober 1986, jf.  \r\n\r\n Folketingstidende 1986-87, sp. 73, 418, 677, 742, 1071; Tillæg A, sp. 55 og  \r\n\r\n Tillæg B, sp. 45. </P>  \r\n\r\n<P>2. De gældende regler i stempellovens § 41 A blev indført ved lov nr. 699  \r\n\r\n af 17. oktober 1986, hvor stempelafgiften blev hævet fra 0,1 pct. til 4 pct.  \r\n\r\n for kreditkøbskontrakter for en række typiske varige forbrugsgoder, herunder  \r\n\r\n biler. Ændringen var et led i regeringens initiativer til fremme af  \r\n\r\n opsparingen og nedbringelse af gældsætningen, den såkaldte  \r\n\r\n &quot;kartoffelkur&quot;. </P>  \r\n\r\n<P>Reglerne om 4 pct. stempelafgift vedrører kun kreditkøbskontrakter, hvor  \r\n\r\n der er givet henstand med betalingen i mere end 3 måneder. Dokumenter om  \r\n\r\n overdragelse, der ikke er omfattet af § 41 A, skal fortsat stemples efter  \r\n\r\n reglerne i § 39 eller § 41, dvs. almindeligvis med 0,1 pct. </P>  \r\n\r\n<P>Efter de nuværende regler beregnes den forhøjede stempelsats på 4 pct. af  \r\n\r\n hele købesummen for det forbrugsgode, der købes på kredit. Ved dette  \r\n\r\n lovforslag foreslås stempelsatsen på 4 pct. begrænset til alene at gælde for  \r\n\r\n den del af det samlede vederlag, der forfalder til betaling senere end 3  \r\n\r\n måneder efter dokumentets oprettelse. Denne ændring fremgår af lovforslagets  \r\n\r\n<I>§ 1, nr. 3. </I></P>  \r\n\r\n<P>Den del af vederlaget, der forfalder til betaling senest 3 måneder efter  \r\n\r\n dokumentets oprettelse, foreslås stemplet efter reglerne om kontantkøb.  \r\n\r\n Herved opnås, at kreditkøberen for så vidt angår den del af vederlaget, der  \r\n\r\n skal betales senest 3 måneder efter dokumentets oprettelse, ligestilles med  \r\n\r\n kontantkøberen. For kreditkøberen vil udbetalingen således stempelmæssigt  \r\n\r\n blive belønnet i forhold til restgælden. </P>  \r\n\r\n<P>Af administrative grunde foreslås, at dokumentet som en betingelse for, at  \r\n\r\n den del af vederlaget, der forfalder til betaling senest 3 måneder efter  \r\n\r\n dokumentets oprettelse, kan stemples efter de lempeligere regler i §§ 39  \r\n\r\n eller 41, skal være forsynet med en påtegning om stempelafgiftens beregning.  \r\n\r\n Konsekvensen af, at en sådan påtegning ikke er påført dokumentet, er, at  \r\n\r\n stemplet beregnes med 4 pct. af hele vederlaget. </P>  \r\n\r\n<P>De foreslåede ændringer understreger blot &quot;kartoffelkurens&quot;  \r\n\r\n opsparingsfremmende sigte. Ændringerne vil skabe incitament til større  \r\n\r\n udbetalinger i kreditkøb og dermed tilskynde til øget opsparing. </P>  \r\n\r\n<P>3. Som nævnt indeholder lovforslaget tillige nogle ændringer af  \r\n\r\n stempelloven af mere teknisk karakter. Som en opfølgning af indførelsen af  \r\n\r\n Dansk Internationalt Skibsregister foreslås det i lovforslagets <I>§ 1, nr.  \r\n\r\n 1,</I> at der gives fritagelse for stempling af skibsskøder, hvis der i  \r\n\r\n forbindelse med skibets overførsel fra et udenlandsk register til  \r\n\r\n registrering i Dansk Internationalt Skibsregister sker tilbageoverdragelse  \r\n\r\n til den person eller det selskab m.v., der ejede skibet, da dette  \r\n\r\n &quot;udflagede&quot;. Fritagelsen er således kun møntet på ejerforhold, der  \r\n\r\n &quot;reetableres&quot; ved tilbageførslen under dansk flag. For en række  \r\n\r\n skibe, der er og ventes tilmeldt Dansk Internationalt Skibsregister, er der  \r\n\r\n tidligere betalt stempelafgift, nemlig ved registrering i Skibsregistret og  \r\n\r\n for de flestes vedkommende igen ved afmeldingen fra registret. </P>  \r\n\r\n<P>Det foreslås, at den nævnte lempelse på stempelafgiftsområdet alene skal  \r\n\r\n gælde i en kort periode, nemlig fra tidspunktet for ikrafttrædelsen af Dansk  \r\n\r\n Internationalt Skibsregister den 22. juli 1988 til den 30. juni 1990. </P>  \r\n\r\n<P>Der foreslås i denne sammenhæng endvidere i lovforslagets <I>§ 1, nr.  \r\n\r\n 2,</I> en ændring af stempellovens § 40, stk. 1, således at bilbreve, der  \r\n\r\n danner grundlag for registrering i Dansk Internationalt Skibsregister, bliver  \r\n\r\n stempelpligtige på samme måde som bilbreve, der danner grundlag for  \r\n\r\n registrering i Skibsregistret. Bilbreve er bygningsattester fra det værft,  \r\n\r\n der har bygget det pågældende skib. Bilbrevet indeholder bl.a. en beskrivelse  \r\n\r\n af skibets tonnage, maskineri m.v. </P>  \r\n\r\n<P>Ændringen foreslås i lovforslagets <I>§ 2, stk. 3</I> , sat i kraft med  \r\n\r\n virkning for bilbreve, der anmeldes til registrering i Dansk Internationalt  \r\n\r\n Skibsregister fra og med dagen efter bekendtgørelsen i Lovtidende af denne  \r\n\r\n lov. </P>  \r\n\r\n<P>4. I forbindelse med efterforskning og udvinding af mineralske råstoffer i  \r\n\r\n Grønland kan en rettighedshaver afkræves en sikkerhedsstillelse for  \r\n\r\n opfyldelsen af sine forpligtelser i henhold til den meddelte rettighed,  \r\n\r\n f.eks. en koncession. Efter gældende regler er en sådan garanti  \r\n\r\n stempelpligtig efter stempellovens § 57, stk. 1, 2. pkt., med 3 promille af  \r\n\r\n det beløb, for hvilket der stilles sikkerhed. </P>  \r\n\r\n<P>Ved lov nr. 276 af 6. juni 1984 blev stempellovens regler om stempelfri  \r\n\r\n dokumenter ved indsættelsen af nr. 8 i § 62, stk. 1, udvidet til også at  \r\n\r\n omfatte dokumenter om sikkerhedsstillelse overfor staten i forbindelse med  \r\n\r\n administrationen af lovgivningen om anvendelse af <I>Danmarks</I> undergrund.  \r\n\r\n Formålet med denne lovændring var at ligestille danske og udenlandske  \r\n\r\n rettighedshavende selskaber, idet udenlandske selskaber allerede efter  \r\n\r\n stempellovens § 3 stempelfrit kunne udstede dokumenter om  \r\n\r\n sikkerhedsstillelse, hvilket danske firmaer ikke havde mulighed for. </P>  \r\n\r\n<P>I dette lovforslag foreslås det i <I>§ 1, nr. 4</I> , at ligestille danske  \r\n\r\n og udenlandske selskaber i forbindelse med efterforskning og indvinding af  \r\n\r\n mineralske råstoffer i <I>Grønland. </I></P>  \r\n\r\n<P>Administrative og provenumæssige virkninger </P>  \r\n\r\n<P>5. De foreslåede ændringer af stempelloven kan næppe forventes at få  \r\n\r\n nævneværdige administrative konsekvenser. </P>  \r\n\r\n<P>Forslagets § 1, nr. 1, vedrørende skibe skønnes kun at få meget beskedne  \r\n\r\n provenumæssige virkninger. </P>  \r\n\r\n<P>Provenuet ved forslagets § 1, nr. 2, vedrørende bilbreve vil afhænge af  \r\n\r\n antallet og værdien af nybyggede skibe, der registreres i Dansk  \r\n\r\n Internationalt Skibsregister. Da antallet af nybygninger varierer stærkt fra  \r\n\r\n år til år, vil provenuet ligeledes variere. Gennemsnitligt vil det årlige  \r\n\r\n stempelafgiftsbeløb dog formentlig være i størrelsesordenen et par mill. kr.  \r\n\r\n</P>  \r\n\r\n<P>Provenutabet ved forslagets § 1, nr. 3, om ændring af stempelafgiften ved  \r\n\r\n kreditkøb skønnes at være i størrelsesordenen 20-25 mill. kr. </P>  \r\n\r\n<P>Staten har hidtil ikke haft stempelindtægter af dokumenter af den art, der  \r\n\r\n skal være stempelfri efter forslagets § 1, nr. 4. Der bliver derfor kun tale  \r\n\r\n om, at staten giver afkald på fremtidige afgiftsbeløb, der skulle betales  \r\n\r\n efter den gældende stempellov. Der foreligger ikke oplysninger om det  \r\n\r\n fremtidige kontraktomfang, hverken med hensyn til antal eller beløb, og det  \r\n\r\n er derfor ikke muligt at skønne over det provenu, som staten fremover vil gå  \r\n\r\n glip af. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>1. Efter <I>§ 4</I> indsættes: </P>  \r\n\r\n<P>&#187;§ 4 A. Overdragelsesdokumenter, der oprettes i forbindelse med et  \r\n\r\n skibs overførsel fra et udenlandsk register til Dansk Internationalt  \r\n\r\n Skibsregister, er stempelfri, hvis skibet tidligere har været registreret i  \r\n\r\n Skibsregistret og overdrages til den, som ejede skibet ved dettes udslettelse  \r\n\r\n af Skibsregistret.&#171;. </P>  \r\n\r\n<P>2. I <I>§ 40, stk. 1, 1. pkt.,</I> indsættes efter  \r\n\r\n &#187;skibsregistrering&#171; : &#187;eller lov om Dansk Internationalt  \r\n\r\n Skibsregister&#171;. </P>  \r\n\r\n<P>§ 40. Bilbreve og lignende dokumenter, der er grundlag for endelig  \r\n\r\n registrering af nybygget skib efter lov om skibsregistrering, stemples med 1  \r\n\r\n promille af den samlede pris, der er betalt for skibet, hvis skibet måler 20  \r\n\r\n bruttoregistertons eller derover. Er kun skibets bruttotonnage målt, skal den  \r\n\r\n udgøre 20 eller derover. Stempelpligten indtræder ved registreringen og  \r\n\r\n påhviler den, der registreres som ejer. </P>  \r\n\r\n<P>Stk. 2. - - - </P>  \r\n\r\n<P>Stk. 3. - - - </P>  \r\n\r\n<P>Stk. 4. - - - </P>  \r\n\r\n<P>Stk. 5. - - - </P>  \r\n\r\n<P>3. I <I>§ 41 A, stk. 1,</I> indsættes som 2. og 3 pkt.: </P>  \r\n\r\n<P>&#187;Den del af vederlaget, der forfalder til betaling senest 3 måneder  \r\n\r\n efter dokumentets oprettelse, stemples dog efter reglerne i § 39 eller § 41.  \r\n\r\n 2. punktum finder kun anvendelse, hvis dokumentet er forsynet med påtegning  \r\n\r\n om stempelafgiftens beregning.&#171;. </P>  \r\n\r\n<P>§ 41 A. Dokumenter om overdragelse af løsøre eller skibe som nævnt i stk.  \r\n\r\n 2 stemples med 4 pct. af vederlaget, hvis vederlaget eller en del heraf  \r\n\r\n forfalder til betaling senere end 3 måneder efter dokumentets oprettelse, jf.  \r\n\r\n dog § 41, stk. 2. </P>  \r\n\r\n<P>Stk. 2. Reglen i stk. 1 finder anvendelse ved overdragelse af: </P>  \r\n\r\n<P>1. Personbiler til privat personbefordring. </P>  \r\n\r\n<P>2. Motorcykler til privat personbefordring. </P>  \r\n\r\n<P>3. Campingvogne til beboelse. </P>  \r\n\r\n<P>4. Lystfartøjer. </P>  \r\n\r\n<P>5. Møbler og gulvtæpper. </P>  \r\n\r\n<P>6. Foto-, smalfilms- og videokameraer. </P>  \r\n\r\n<P>7. Følgende varer, der er omfattet af lov om forbrugsbegrænsende  \r\n\r\n foranstaltninger, jf. lovbekendtgørelse nr. 478 af 15. juli 1986: </P>  \r\n\r\n<P>a) Radiogrammofoner og andre radiomodtagere, pladespillere, grammofoner og  \r\n\r\n højttalere. </P>  \r\n\r\n<P>b) Magnetiske lydgengivere og -optagere. </P>  \r\n\r\n<P>c) Vaskemaskiner med en vægt på højst 15 kg. </P>  \r\n\r\n<P>d) Køleskabe og kølebokse, fryseskabe og frysebokse, som ikke er beregnet  \r\n\r\n til stærkstrøm eller gas. </P>  \r\n\r\n<P>e) Elektriske koge- og stegeapparater og gasapparater. </P>  \r\n\r\n<P>f) Elektriske røre-, piske-, hakke-, skære-, snitte-, formalings-, presse-  \r\n\r\n og skrællemaskiner samt tilbehør til sådanne maskiner, alt til behandling af  \r\n\r\n levnedsmidler. </P>  \r\n\r\n<P>8. Følgende varer, der er omfattet af lov om forskellige forbrugsafgifter,  \r\n\r\n jf. lovbekendtgørelse nr. 479 af 15. juli 1986. </P>  \r\n\r\n<P>a) Fjernsynsmodtagere, jf. § 1, nr. 1-3, i den nævnte lov. </P>  \r\n\r\n<P>b) Videooptagere og -gengivere til fjernsyn. </P>  \r\n\r\n<P>9. Følgende apparater til stærkstrøm eller gas, der er omfattet af lov om  \r\n\r\n forskellige forbrugsafgifter, jf. lovbekendtgørelse nr. 479 af 15. juli 1986.  \r\n\r\n</P>  \r\n\r\n<P>a) Støvsugere. </P>  \r\n\r\n<P>b) Vaskemaskiner med en vægt over 15 kg og opvaskemaskiner. </P>  \r\n\r\n<P>c) Tørretumblere og -skabe samt presse- og strygemaskiner til behandling  \r\n\r\n af tekstilvarer. </P>  \r\n\r\n<P>d) Tørrecentrifuger til behandling af tekstilvarer. </P>  \r\n\r\n<P>e) Fryse- og køleskabe. </P>  \r\n\r\n<P>f) Fryse- og kølebokse. </P>  \r\n\r\n<P>g) Fritstående komfurer. </P>  \r\n\r\n<P>h) Indbygningsovne og mikrobølgeovne. </P>  \r\n\r\n<P>i) Bordkomfurer og indbygningskogesektioner. </P>  \r\n\r\n<P>j) Bordovne. </P>  \r\n\r\n<P>k) Emhætter med ventilator. </P>  \r\n\r\n<P>Stk. 3. De varer, der er nævnt i stk. 2 under nr. 7-9, omfattes dog ikke  \r\n\r\n af reglen i stk. 1, såfremt de efter deres type må antages udelukkende at  \r\n\r\n blive anvendt til erhvervsmæssigt formål. </P>  \r\n\r\n<P>Stk. 4. Ved opgørelse af vederlaget efter stk. 1 medregnes afgift efter  \r\n\r\n lov om registreringsafgift af motorkøretøjer m.v. uanset reglen i § 15, stk.  \r\n\r\n 2, nr. 1. </P>  \r\n\r\n<P>4. Efter <I>§ 62, stk. 1, nr. 8,</I> indsættes som nyt <I>nr. 9: </I></P>  \r\n\r\n<P>&#187;9. sikkerhedsstillelse overfor staten eller Grønlands hjemmestyre i  \r\n\r\n forbindelse med rettigheder meddelt i henhold til lov om mineralske råstoffer  \r\n\r\n i Grønland,&#187;. </P>  \r\n\r\n<P>Nr. 9 bliver herefter nr. 10. </P>  \r\n\r\n<P>§ 62. Stempelfri er dokumenter om </P>  \r\n\r\n<P>1. sikkerhedsstillelse ved pant eller kaution mod tab ved  \r\n\r\n kautionsforpligtelse, </P>  \r\n\r\n<P>2. sikkerhedsstillelse ved pant eller kaution for ydelser efter en  \r\n\r\n aftægts- eller forsørgelseskontrakt, </P>  \r\n\r\n<P>3. overførsel af lån i kreditforeninger, hypotekforeninger eller andre  \r\n\r\n realkreditinstitutter fra en serie eller afdeling til en anden, </P>  \r\n\r\n<P>4. sikkerhedsstillelse over for staten for told- og forbrugsafgifter til  \r\n\r\n den danske stat eller til en stat, der er medlem af De europæiske  \r\n\r\n Fællesskaber, </P>  \r\n\r\n<P>5. sikkerhedsstillelse over for staten i forbindelse med administrationen  \r\n\r\n af De europæiske Fællesskabers landbrugsordninger og sikkerhedstillelse over  \r\n\r\n for De europæiske Fællesskaber i forbindelse med administrationen af  \r\n\r\n Fællesskabernes stålordninger, </P>  \r\n\r\n<P>6. sikkerhedsstillelse over for domstolene, herunder foged- og  \r\n\r\n skifteretter, </P>  \r\n\r\n<P>7. sikkerhedsstillelse for betaling af kur og pleje for patienter på  \r\n\r\n sygehuse, plejehjem og lignende, </P>  \r\n\r\n<P>8. sikkerhedsstillelse over for staten i forbindelse med administrationen  \r\n\r\n af lov om anvendelse af Danmarks undergrund eller lov om etablering og  \r\n\r\n benyttelse af en rørledning til transport af råolie og kondensat, </P>  \r\n\r\n<P>9. sikkerhedsstillelse for forpligtelser, der påhviler indehaveren af en  \r\n\r\n eneretsbevilling udstedt efter lov om naturgasforsyning vedrørende den af  \r\n\r\n loven omfattede virksomhed. </P>  \r\n\r\n<P>Stk. 2. - - - </P>  \r\n\r\n<P>Stk. 3. - - - </P>  \r\n\r\n<P>Stk. 4. - - - </P>  \r\n\r\n<P>Stk. 5. - - - </P>  \r\n\r\n<P>Stk. 6. - - - </P>  \r\n\r\n<P>Efter 2. behandling den 11. maj 1989 </P>  \r\n\r\n<P>§ 1 </P>  \r\n\r\n<P>I lov om stempelafgift, jf. lovbekendtgørelse nr. 805 af 1. december 1986,  \r\n\r\n foretages følgende ændringer: </P>  \r\n\r\n<P>1. Efter § 4 indsættes: </P>  \r\n\r\n<P>&#187; <B>§ 4 A.</B> Overdragelsesdokumenter, der oprettes i forbindelse  \r\n\r\n med et skibs overførsel fra et udenlandsk register til Dansk Internationalt  \r\n\r\n Skibsregister, er stempelfri, hvis skibet tidligere har været registreret i  \r\n\r\n Skibsregistret og overdrages til den, som ejede skibet ved dettes udslettelse  \r\n\r\n af Skibsregistret.&#171; </P>  \r\n\r\n<P>2. I <I>§ 40, stk. 1, 1. pkt.,</I> indsættes efter  \r\n\r\n &#187;skibsregistrering&#171;: &#187;eller lov om Dansk Internationalt  \r\n\r\n Skibsregister&#171;. </P>  \r\n\r\n<P>3. <I>§ 41, stk. 1,</I> affattes således: </P>  \r\n\r\n<P>&#187;Dokumenter om overdragelse eller levering af andet løsøre end nævnt  \r\n\r\n i § 39 samt dokumenter om levering af vand, gas, elektricitet, varme og  \r\n\r\n lignende stemples med 1 promille af vederlaget, jf. dog § 41 A.&#171; </P>  \r\n\r\n<P>4. <I>§ 41 A, stk. 1,</I> affattes således: </P>  \r\n\r\n<P>&#187;Dokumenter om overdragelse af løsøre eller skibe som nævnt i stk. 2  \r\n\r\n stemples med 4 pct. af vederlaget, hvis vederlaget eller en del heraf  \r\n\r\n forfalder til betaling senere end 3 måneder efter overgivelsen af det købte,  \r\n\r\n jf. dog § 41, stk. 2. Af den del af vederlaget, der forfalder til betaling  \r\n\r\n senest ved overgivelsen af det købte, beregnes stempelafgiften dog efter  \r\n\r\n reglerne i § 39 eller § 41. 2. punktum finder kun anvendelse, hvis dokumentet  \r\n\r\n er forsynet med påtegning om stempelafgiftens beregning.&#171; </P>  \r\n\r\n<P>5. Efter § 62, stk. 1, nr. 8, indsættes som nyt <I>nr. 9: </I></P>  \r\n\r\n<P>&#187;9. sikkerhedsstillelse over for staten eller Grønlands hjemmestyre i  \r\n\r\n forbindelse med rettigheder meddelt i henhold til lov om mineralske råstoffer  \r\n\r\n i Grønland,&#187;. </P>  \r\n\r\n<P>Nr. 9 bliver herefter nr. 10. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. § 1, nr. 1, har virkning for dokumenter, der er anmeldt til  \r\n\r\n registrering i Dansk Internationalt Skibsregister den 22. juli 1988 eller  \r\n\r\n senere. § 1, nr. 1, gælder indtil 30. juni 1990. </P>  \r\n\r\n<P>Stk. 3. § 1, nr. 2, har virkning for dokumenter, der anmeldes til  \r\n\r\n registrering i Dansk Internationalt Skibsregister efter lovens ikrafttræden.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1989"
        },
        {
            "displayName": "Accession",
            "displayValue": "198812K00227"
        },
        {
            "displayName": "Entydig dokumentidentifikation",
            "displayValue": "CL004349"
        },
        {
            "displayName": "Dato for førstegangsindlæggelse",
            "displayValue": "02/06/1989"
        },
        {
            "displayName": "Dato for indlæggelse",
            "displayValue": "02/06/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "227"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}