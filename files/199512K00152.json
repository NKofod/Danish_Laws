{
    "id": 112458,
    "title": "1995 LSF 152   FORSLAG TIL LOV OM SKOVSKOLEN ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 152",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 152 </P>  \r\n\r\n<P></P>  \r\n\r\n<P>Forslag til Lov om Skovskolen </P>  \r\n\r\n<P></P>  \r\n\r\n<P>Fremsat af miljø- og energiministeren (Svend Auken) </P>  \r\n\r\n<P></P>  \r\n\r\n<P>den 17. januar 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 10. maj 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960039330\"> Lov nr. 393 af 22/05/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Skovskolen er et landsdækkende uddannelsescenter for  \r\n\r\n skovbrug, landskabsforvaltning og beslægtede fagområder. </P>  \r\n\r\n<P> <I>Stk. 2.</I> Skovskolen har til opgave at varetage undervisning,  \r\n\r\n herunder pædagogisk udvikling og rådgivning inden for skolens område. </P>  \r\n\r\n<P> <B>§ 2.</B> Skovskolen uddanner skov- og landskabsingeniører og  \r\n\r\n skovarbejdere. </P>  \r\n\r\n<P> <I>Stk. 2.</I> Skovskolen kan mod hel eller delvis betaling påtage sig  \r\n\r\n opgaver for offentlige myndigheder og private rekvirenter inden for sit  \r\n\r\n område. </P>  \r\n\r\n<P> <I>Stk. 3.</I> Miljø- og energiministeren kan fastsætte nærmere regler om  \r\n\r\n de enkelte uddannelser og optagelse hertil og om skolens virksomhed i øvrigt.  \r\n\r\n</P>  \r\n\r\n<P> <B>§ 3.</B> Skovskolen ledes af en bestyrelse og en forstander. </P>  \r\n\r\n<P> <I>Stk. 2.</I> Bestyrelsen varetager den overordnede ledelse, og  \r\n\r\n forstanderen varetager den daglige ledelse. </P>  \r\n\r\n<P> <I>Stk. 3.</I> Miljø- og energiministeren udnævner forstanderen efter  \r\n\r\n indhentet udtalelse fra bestyrelsen. </P>  \r\n\r\n<P> <B>§ 4.</B> Bestyrelsen består af en formand og indtil 10 medlemmer, der  \r\n\r\n udpeges for 4 år ad gangen. </P>  \r\n\r\n<P> <I>Stk. 2.</I> Formanden og indtil 8 medlemmer udpeges af ministeren. 1  \r\n\r\n medlem vælges af og blandt medarbejderne på Skovskolen. 1 medlem vælges af og  \r\n\r\n blandt eleverne på Skovskolen. </P>  \r\n\r\n<P> <B>§ 5.</B> Miljø- og energiministeren fastsætter nærmere regler om  \r\n\r\n styrelsen af Skovskolen, herunder regler om nedsættelse af uddannelsesudvalg  \r\n\r\n for de enkelte uddannelser og deres kompetence. </P>  \r\n\r\n<P> <B>§ 6.</B> Skovskolen kan yde godtgørelse for tab af indtægt eller  \r\n\r\n arbejdsmulighed samt give tilskud til befordring, kost og logi til kursister  \r\n\r\n på skovarbejderuddannelsen. </P>  \r\n\r\n<P> <I>Stk. 2.</I> Skovskolen kan opkræve gebyr ved afmelding og udeblivelse  \r\n\r\n fra kurser i skovarbejderuddannelsen. </P>  \r\n\r\n<P> <I>Stk. 3.</I> Skovskolen kan opkræve gebyr for deltagelse i  \r\n\r\n skovarbejderkurser. </P>  \r\n\r\n<P> <I>Stk. 4.</I> Skovskolen kan opkræve betaling for kost og logi. </P>  \r\n\r\n<P> <I>Stk. 5.</I> Miljø- og energiministeren kan fastsætte nærmere regler i  \r\n\r\n henhold til stk. 1-4. </P>  \r\n\r\n<P> <B>§ 7.</B> Klager over Skovskolens afgørelser kan indbringes for miljø-  \r\n\r\n og energiministeren eller den, der bemyndiges hertil, når klagen vedrører  \r\n\r\n retlige spørgsmål. </P>  \r\n\r\n<P> <I>Stk. 2.</I> Miljø- og energiministeren kan fastsætte regler om  \r\n\r\n adgangen til at påklage afgørelser, der er truffet i henhold til bemyndigelse  \r\n\r\n efter stk. 1, herunder at afgørelsen ikke skal kunne indbringes for  \r\n\r\n ministeren. </P>  \r\n\r\n<P> <I>Stk. 3.</I> Miljø- og energiministeren fastsætter særlige regler for  \r\n\r\n eksamensklager. </P>  \r\n\r\n<P> <I>Stk. 4.</I> Fristen for indgivelse af klage efter stk. 1 er 2 uger fra  \r\n\r\n den dag, afgørelsen er meddelt den pågældende. </P>  \r\n\r\n<P> <B>§ 8.</B> Loven træder i kraft den 1. juni 1996. </P>  \r\n\r\n<P> <I>Stk. 2.</I> Lov nr. 44 af 16. februar 1966 om uddannelse af  \r\n\r\n skovteknikere ophæves. </P>  \r\n\r\n<P> <I>Stk. 3.</I> Bekendtgørelse nr. 826 af 1. oktober 1992 om uddannelse af  \r\n\r\n skovteknikere, bekendtgørelse nr. 605 af 29. juni 1994 om uddannelse af  \r\n\r\n skovarbejdere samt cirkulære nr. 146 af 31. august 1993 om uddannelse af  \r\n\r\n skovteknikere forbliver i kraft, indtil de ophæves eller afløses af  \r\n\r\n forskrifter udstedt efter denne lov. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Skovskolen er et landsdækkende uddannelsescenter for  \r\n\r\n skovbrug, landskabsforvaltning og beslægtede fagområder. </P>  \r\n\r\n<P> <I>Stk. 2.</I> Skovskolen har til opgave at varetage undervisning,  \r\n\r\n herunder pædagogisk udvikling og rådgivning indenfor skolens område. </P>  \r\n\r\n<P> <B>§ 2.</B> Skovskolen uddanner skov- og landskabsingeniører og  \r\n\r\n skovarbejdere. </P>  \r\n\r\n<P> <I>Stk. 2.</I> Skovskolen kan mod hel eller delvis betaling påtage sig  \r\n\r\n opgaver for offentlige myndigheder og private rekvirenter inden for sit  \r\n\r\n område. </P>  \r\n\r\n<P> <I>Stk. 3.</I> Miljø- og Energiministeren kan fastsætte nærmere regler om  \r\n\r\n de enkelte uddannelser og optagelse hertil og om skolens virksomhed i øvrigt.  \r\n\r\n</P>  \r\n\r\n<P> <B>§ 3.</B> Skovskolen ledes af en bestyrelse og en forstander. </P>  \r\n\r\n<P> <I>Stk. 2.</I> Bestyrelsen varetager den overordnede ledelse, og  \r\n\r\n forstanderen varetager den daglige ledelse. </P>  \r\n\r\n<P> <I>Stk. 3.</I> Miljø- og Energiministeren udnævner forstanderen efter  \r\n\r\n indhentet udtalelse fra bestyrelsen. </P>  \r\n\r\n<P> <B>§ 4.</B> Bestyrelsen består af en formand og indtil 10 medlemmer, der  \r\n\r\n udpeges for 4 år ad gangen. </P>  \r\n\r\n<P> <I>Stk. 2.</I> Formanden og indtil 9 medlemmer udpeges af ministeren. 1  \r\n\r\n medlem vælges af og blandt medarbejderne på Skovskolen. </P>  \r\n\r\n<P> <B>§ 5.</B> Miljø- og Energiministeren fastsætter nærmere regler om  \r\n\r\n styrelsen af Skovskolen, herunder regler om nedsættelse af uddannelsesudvalg  \r\n\r\n for de enkelte uddannelser og deres kompetence. </P>  \r\n\r\n<P> <B>§ 6.</B> Skovskolen kan yde godtgørelse for tab af indtægt eller  \r\n\r\n arbejdsmulighed samt give tilskud til befordring, kost og logi til kursister  \r\n\r\n på skovarbejderuddannelsen. </P>  \r\n\r\n<P> <I>Stk. 2.</I> Skovskolen kan opkræve gebyr ved afmelding og udeblivelse  \r\n\r\n fra kurser i skovarbejderuddannelsen. </P>  \r\n\r\n<P> <I>Stk. 3.</I> Skovskolen kan opkræve gebyr for deltagelse i  \r\n\r\n skovarbejderkurser. </P>  \r\n\r\n<P> <I>Stk. 4.</I> Skovskolen kan opkræve betaling for kost og logi. </P>  \r\n\r\n<P> <I>Stk. 5.</I> Miljø- og Energiministeren kan fastsætte nærmere regler i  \r\n\r\n henhold til stk. 1 - 4. </P>  \r\n\r\n<P> <B>§ 7.</B> Klager over Skovskolens afgørelser kan indbringes for Miljø-  \r\n\r\n og Energiministeren, eller den der bemyndiges hertil, når klagen vedrører  \r\n\r\n retlige spørgsmål. </P>  \r\n\r\n<P> <I>Stk. 2.</I> Miljø- og Energiministeren kan fastsætte regler om  \r\n\r\n adgangen til at påklage afgørelser, der er truffet i henhold til bemyndigelse  \r\n\r\n efter stk. 1, herunder at afgørelsen ikke skal kunne indbringes for  \r\n\r\n ministeren. </P>  \r\n\r\n<P> <I>Stk. 3.</I> Miljø- og Energiministeren fastsætter særlige regler for  \r\n\r\n eksamensklager. </P>  \r\n\r\n<P> <I>Stk. 4.</I> Fristen for indgivelse af klage efter stk. 1, er 2 uger  \r\n\r\n fra den dag, afgørelsen er meddelt den pågældende. </P>  \r\n\r\n<P> <B>§ 8.</B> Loven træder i kraft den 1. juni 1996. </P>  \r\n\r\n<P> <I>Stk. 2.</I> Lov nr. 44 af 16. februar 1966 om uddannelse af  \r\n\r\n skovteknikere ophæves. </P>  \r\n\r\n<P> <I>Stk. 3.</I> Bekendtgørelse nr. 826 af 1. oktober 1992 om uddannelse af  \r\n\r\n skovteknikere, bekendtgørelse nr. 605 af 29. juni 1994 om uddannelse af  \r\n\r\n skovarbejdere samt cirkulære nr. 146 af 31. august 1993 om uddannelse af  \r\n\r\n skovteknikere forbliver i kraft indtil de ophæves eller afløses af  \r\n\r\n forskrifter udstedt efter denne lov. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning</I>  </P>  \r\n\r\n<P>Skovskolen er en landsdækkende skole, der forestår uddannelsen af  \r\n\r\n skovteknikere, uddannelse af EUD-skovbrugere (faglærte skovarbejdere) og  \r\n\r\n uddannelse af skovarbejdere (efteruddannelse af ufaglærte skovarbejdere) samt  \r\n\r\n udbyder AMU-kurser (erhvervsrettet voksen- og efteruddannelse). Herudover  \r\n\r\n udfører Skovskolen specialopgaver, pædagogisk udvikling og konsulent- og  \r\n\r\n kursusvirksomhed inden for skov- og landskabsområdet som indtægtsdækket  \r\n\r\n virksomhed eller tilskudsfinancieret virksomhed. </P>  \r\n\r\n<P>Skovskolen blev den 13. oktober 1994 overført fra Landbrugs- og  \r\n\r\n Fiskeriministeriet til Miljø- og Energiministeriet, hvor skolen er placeret  \r\n\r\n under Skov- og Naturstyrelsen. </P>  \r\n\r\n<P>Lovforslaget har til formål at skabe et tidssvarende grundlag for  \r\n\r\n Skovskolen samt at understrege og styrke, at også økologiske, landskabs- og  \r\n\r\n miljømæssige perspektiver indgår i skolens aktiviteter, der tilrettelægges i  \r\n\r\n samarbejde med erhverv og øvrige interessenter. </P>  \r\n\r\n<P>Som konsekvens heraf foreslås den nuværende lov om uddannelse af  \r\n\r\n skovteknikere af 16. februar 1966 ophævet. </P>  \r\n\r\n<P>Skovskolens oprettelse i 1963 var begrundet i skovbrugserhvervets behov  \r\n\r\n for uddannelse af skovteknikere og kursusvirksomhed for ufaglærte  \r\n\r\n skovarbejdere. Der er i de senere år sket en væsentlig udvikling i  \r\n\r\n uddannelsesaktiviteternes omfang og indhold. Specielt er det landskabs- og  \r\n\r\n miljømæssige indhold blevet opprioriteret i overensstemmelse med skovbrugets  \r\n\r\n og det øvrige samfunds større vægtning af naturhensyn. Denne udvikling ønskes  \r\n\r\n fastholdt og styrket. </P>  \r\n\r\n<P>Samtidig er internationalt samarbejde og deltagelse i internationale  \r\n\r\n projekter blevet en væsentlig del af skolens aktiviteter. </P>  \r\n\r\n<P>Skovskolens dimittender har tilsvarende i stigende omfang fundet  \r\n\r\n ansættelse - såvel offentligt, privat som internationalt - uden for det  \r\n\r\n traditionelle skovbrug. Der er tale om hele den &#187;grønne&#171; sektor  \r\n\r\n samt handelsvirksomheder og industri m.v. </P>  \r\n\r\n<P> <I>2. Lovforslagets hovedindhold.</I>  </P>  \r\n\r\n<P>Lovens hovedformål er at skabe en klar sammenhæng mellem skolens  \r\n\r\n aktiviteter og dens administrationsgrundlag, samle det eksisterende  \r\n\r\n hjemmelsgrundlag, som henhører under ministeriets ressort, ændre skolens  \r\n\r\n ledelsesstruktur og ændre uddannelsestitlen fra skovtekniker til skov- og  \r\n\r\n landskabsingeniør. </P>  \r\n\r\n<P>Hjemlen til at forestå uddannelsen af skovteknikere fremgår i dag af lov  \r\n\r\n nr. 44 af 16. februar 1966 om uddannelse af skovteknikere. Loven fastslår, at  \r\n\r\n Skovskolen varetager skovteknikeruddannelsen, og at Skovskolen ledes af et  \r\n\r\n Skovskoleråd. </P>  \r\n\r\n<P>Hjemlen til at varetage EUD-skovbrugeruddannelsen er  \r\n\r\n Undervisningsministeriets lov om erhvervsuddannelser. Hjemlen til at afholde  \r\n\r\n kurser for skovarbejdere fremgår af tekstanmærkning til finansloven. Hjemlen  \r\n\r\n til at gennemføre AMU-kurser er Arbejdsministeriets lov om  \r\n\r\n arbejdsmarkedsuddannelser. Indtægtsdækket virksomhed og tilskudsfinancieret  \r\n\r\n virksomhed udføres efter de generelle regler i Finansministeriets  \r\n\r\n budgetvejledning. </P>  \r\n\r\n<P>Kompetencen for det eksisterende Skovskoleråd har hidtil vedrørt  \r\n\r\n skovteknikeruddannelsen og generelle faglige og administrative spørgsmål i  \r\n\r\n øvrigt. Med loven erstattes Skovskolerådet af en bestyrelse, hvis kompetence  \r\n\r\n præciseres til at omfatte sager af principiel karakter og sager af overordnet  \r\n\r\n betydning for Skovskolen. Faglige spørgsmål vedrørende de enkelte uddannelser  \r\n\r\n placeres i uddannelsesudvalg. </P>  \r\n\r\n<P> <I>3. Økonomiske og administrative bemærkninger m.v.</I>  </P>  \r\n\r\n<P>Der oprettes en bestyrelse for Skovskolen, der sammen med forstanderen  \r\n\r\n varetager Skovskolens ledelse. Lovforslaget forventes ikke at indebære  \r\n\r\n udgiftsmæssige eller administrative konsekvenser. </P>  \r\n\r\n<P>Lovforslaget har ingen miljømæssige eller erhvervsøkonomiske konsekvenser.  \r\n\r\n Lovforslaget har ingen EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen fastslår, at Skovskolen, der er placeret i Miljø- og  \r\n\r\n Energiministeriet under Skov- og Naturstyrelsen, har status som et  \r\n\r\n landsdækkende uddannelsescenter inden for skovbrug, landskabsforvaltning og  \r\n\r\n beslægtede områder. </P>  \r\n\r\n<P>Skovskolen er placeret i Nødebo og har endvidere aktiviteter i Jylland  \r\n\r\n samt en &#187;rullende afdeling&#171;, der gennemfører kurser på  \r\n\r\n arbejdspladserne. </P>  \r\n\r\n<P>Aktiviteterne er således placeret i en institution, hvilket er med til at  \r\n\r\n skabe et højt pædagogisk og fagligt niveau. </P>  \r\n\r\n<P>Skovskolens væsentligste opgave er gennemførsel af uddannelser og kurser.  \r\n\r\n Herunder indgår pædagogisk udvikling og udvikling af arbejdsmetoder, som en  \r\n\r\n naturlig del af skolens virksomhed. Endvidere rådgiver skolen offentlige  \r\n\r\n myndigheder og private, hvor Skovskolen har særlige forudsætninger for det.  \r\n\r\n</P>  \r\n\r\n<P>Skolen deltager, inden for sit område, i stigende omfang i løsning af  \r\n\r\n internationale opgaver. </P>  \r\n\r\n<P>Områdets akademiske uddannelser som forstkandidat, hortonom og  \r\n\r\n landskabsarkitekt varetages af Den Kongelige Veterinær- og Landbohøjskole.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Skovteknikeruddannelsen er fastlagt i lov om uddannelse af skovteknikere  \r\n\r\n fra 1966. </P>  \r\n\r\n<P>Formålet med uddannelsen, der senest er justeret i bekendtgørelse nr. 826  \r\n\r\n af 1. oktober 1992, er at give de studerende et indgående kendskab til  \r\n\r\n skovbrugs- og landskabssektorens forhold samt forudsætninger for at indgå i  \r\n\r\n et samarbejde på leder- og specialistniveau, både ud fra faglige og  \r\n\r\n helhedsorienterede synsvinkler. </P>  \r\n\r\n<P>Med bestemmelsen ændres titlen fra skovtekniker til skov- og  \r\n\r\n landskabsingeniør, hvilket er mere dækkende for indholdet i uddannelsen.  \r\n\r\n Navneændringen følger udviklingen internationalt og har derfor også betydning  \r\n\r\n for dimittendernes jobmuligheder i udlandet. </P>  \r\n\r\n<P>Skovskolen vil fortsat uddanne skov- og landskabsingeniører med de faglige  \r\n\r\n kvaliteter, der efterspørges af skovbrugserhvervet. Uddannelsen tilpasses  \r\n\r\n løbende aktuelle behov, herunder økologiske og miljømæssige aspekter.  \r\n\r\n Danmarks Statistik har i 1993 indplaceret uddannelsen som en mellemlang  \r\n\r\n videregående uddannelse på grundlag af adgangskrav og indhold. </P>  \r\n\r\n<P>I samarbejde med Undervisningsministeriet vil uddannelsen blive gennemgået  \r\n\r\n og eventuelt justeret, så det sikres, at det teoretiske indhold er på et  \r\n\r\n niveau, der svarer til øvrige mellemlange videregående uddannelser som f.eks.  \r\n\r\n diplomingeniøruddannelserne. </P>  \r\n\r\n<P>Uddannelse af skovarbejdere har siden 1963 været placeret på Skovskolen.  \r\n\r\n Uddannelsen består af et antal kurser, der gennemføres som erhvervsrettet  \r\n\r\n voksen- og efteruddannelse. Kurserne tager udgangspunkt i skov- og  \r\n\r\n landskabssektorens behov samt den enkeltes erhvervs- og uddannelsesmæssige  \r\n\r\n forudsætninger. </P>  \r\n\r\n<P>Skovarbejderuddannelsen, der nu er hjemlet i tekstanmærkning nr. 56 på  \r\n\r\n finanslov 1995, forventes videreført uden større ændringer, dog således at  \r\n\r\n uddannelsen hele tiden kan tilpasses aktuelle behov, herunder økologiske og  \r\n\r\n miljømæssige aspekter. Tekstanmærkningen vedrørende skovarbejderuddannelsen  \r\n\r\n vil fremgå af finansloven for 1996, men vil ikke blive optaget på finansloven  \r\n\r\n for 1997. </P>  \r\n\r\n<P>Bestemmelsen i stk. 2 giver mulighed for, at Skovskolen som indtægtsdækket  \r\n\r\n virksomhed eller som tilskudsfinancieret virksomhed kan påtage sig udvikling  \r\n\r\n og gennemførsel af anden kursusvirksomhed samt gennemførsel af rådgivnings-  \r\n\r\n og formidlingsopgaver indenfor skolens område, hvor opgaven ikke på anden  \r\n\r\n måde er begrundet i skolens almindelige bevillingsforudsætninger. </P>  \r\n\r\n<P>Skovskolen gennemfører en væsentlig del af EUD-skovbrugeruddannelsen efter  \r\n\r\n lov om erhvervsuddannelser i samarbejde med syv tekniske skoler. Uddannelsen  \r\n\r\n finansieres ved taxameterbetaling fra Undervisningsministeriet. </P>  \r\n\r\n<P>Skovskolen er tilsvarende godkendt til at gennemføre kurser efter lov om  \r\n\r\n arbejdsmarkedsuddannelser (AMU-kurser). Kurserne finansieres ved  \r\n\r\n taxameterbetaling fra Arbejdsministeriet. </P>  \r\n\r\n<P>Der udføres opgaver for Den Kongelige Veterinær- og Landbohøjskole i  \r\n\r\n forbindelse med gennemførsel af forststuderendes forpraktik. </P>  \r\n\r\n<P>Skovskolen udbyder endvidere kurser inden for skov- og landskabsområdet og  \r\n\r\n deltager i internationale projekter som indtægtsdækket virksomhed eller  \r\n\r\n tilskudsfinancieret virksomhed. </P>  \r\n\r\n<P>Skovskolen administrerer flere større projekter for arbejdsledige.  \r\n\r\n Projekterne finansieres af midler fra EU, arbejdsformidlingen og kommuner.  \r\n\r\n</P>  \r\n\r\n<P>Ministeren kan fastsætte nærmere regler for Skovskolens virksomhed,  \r\n\r\n såfremt der opstår nye arbejdsområder eller behov, der ikke kan forudses på  \r\n\r\n nuværende tidspunkt, og ministeren kan fastsætte nærmere regler om  \r\n\r\n uddannelserne og om optagelse hertil. </P>  \r\n\r\n<P> <I>Til § 3</I>  </P>  \r\n\r\n<P>Bestemmelsen fastslår, at Skovskolen ledes af en bestyrelse og en  \r\n\r\n forstander. Bestyrelsen erstatter det nuværende Skovskoleråd. </P>  \r\n\r\n<P>Forstanderens opgaver er som i den nuværende lovs bestemmelser knyttet til  \r\n\r\n den daglige ledelse. </P>  \r\n\r\n<P>Til forskel fra det eksisterende Skovskoleråd er bestyrelsens opgaver  \r\n\r\n alene af overordnet og tværgående karakter. Alle sager af principiel og  \r\n\r\n vidtrækkende betydning kan behandles i bestyrelsen. Forstanderen forelægger  \r\n\r\n således års- og strategiplaner, budgetter, regnskaber, årsberetning og større  \r\n\r\n projekter. Forstanderen afgiver indstilling i sager, der behandles af  \r\n\r\n bestyrelsen. Forstanderen deltager uden stemmeret i bestyrelsesmøderne. </P>  \r\n\r\n<P>Skovskolen er sekretariat for bestyrelsen. </P>  \r\n\r\n<P>Forstanderen udnævnes fremover af Miljø- og Energiministeren efter  \r\n\r\n bestyrelsens forudgående udtalelse herom. </P>  \r\n\r\n<P> <I>Til § 4</I>  </P>  \r\n\r\n<P>Gennem bestyrelsen skal et bredt udsnit af både erhverv og interessenter  \r\n\r\n repræsenteres i skolens ledelse. Arbejdstager- og arbejdsgiverorganisationer  \r\n\r\n repræsenteres ligeligt. Derudover repræsenteres f.eks. brancheforeninger og  \r\n\r\n det pædagogiske område m.v. Udpegningen sker for 4 år ad gangen. </P>  \r\n\r\n<P>Formanden udpeges af ministeren. Medlemmerne i bestyrelsen udpeges af  \r\n\r\n ministeren efter indstilling fra erhverv og interessenter. 1 medlem vælges af  \r\n\r\n og blandt Skovskolens medarbejdere. </P>  \r\n\r\n<P> <I>Til § 5</I>  </P>  \r\n\r\n<P>Bestemmelsen fastslår, at spørgsmål om skolens styrelse og kompetence kan  \r\n\r\n præciseres i en bekendtgørelse, herunder en nærmere præcisering af  \r\n\r\n opgavefordelingen mellem bestyrelse, forstander og uddannelsesudvalg. </P>  \r\n\r\n<P>Nedsættelse af uddannelsesudvalg skal ses i sammenhæng med afgrænsningen  \r\n\r\n af bestyrelsens kompetence til overordnede ledelsesformål.  \r\n\r\n Udvalget/udvalgenes kompetence er spørgsmål på det faglige og pædagogiske  \r\n\r\n område. Endvidere skal uddannelsesudvalgene behandle enkeltspørgsmål  \r\n\r\n vedrørende elever og undervisning. Uddannelsesudvalget/uddannelsesudvalgene  \r\n\r\n sammensættes med ligelig repræsentation af arbejdsgiver- og  \r\n\r\n arbejdstagersiden, derudover repræsenteres skolen og øvrige relevante  \r\n\r\n interessenter. </P>  \r\n\r\n<P>Der nedsættes et uddannelsesudvalg for skov- og  \r\n\r\n landskabsingeniøruddannelsen. For uddannelse af skovarbejdere tænkes  \r\n\r\n kompetencen fortsat varetaget af Det Faglige Udvalg for Skovbrug, der er  \r\n\r\n nedsat under Undervisningsministeriet til varetagelse af  \r\n\r\n EUD-skovbrugeruddannelsens struktur og faglige indhold. Bestemmelsen giver  \r\n\r\n mulighed for nedsættelse af et selvstændigt uddannelsesudvalg for  \r\n\r\n skovarbejdere. </P>  \r\n\r\n<P> <I>Til § 6</I>  </P>  \r\n\r\n<P>Bestemmelserne i stk. 1, 2 og 4, fremgår i dag af tekstanmærkning nr. 56  \r\n\r\n til finanslov 1995. Kursister på voksen- og efteruddannelse har mulighed for  \r\n\r\n at få udbetalt godtgørelse af Skovskolen for tab af indtægt eller  \r\n\r\n arbejdsmulighed som følge af kursusdeltagelsen samt tilskud til befordring,  \r\n\r\n kost og logi. Skolen kan endvidere opkræve gebyr ved afmelding og udeblivelse  \r\n\r\n fra kurser. Godtgørelse og gebyr følger tilsvarende satser efter lov om  \r\n\r\n arbejdsmarkedsuddannelser. </P>  \r\n\r\n<P>Bestemmelsen i stk. 3, har baggrund i Arbejdsministeriets overvejelser om  \r\n\r\n at indføre betaling for deltagelse i AMU-kurser. Hvis denne ordning  \r\n\r\n gennemføres vil der opstå en forskel mellem skovarbejder- og AMU-kurser på  \r\n\r\n Skovskolen. Bestemmelsen giver Skovskolen mulighed for at opkræve tilsvarende  \r\n\r\n deltagergebyr på skovarbejderkurserne. </P>  \r\n\r\n<P>Kost, forplejning og indkvartering drives som en integreret del af skolen.  \r\n\r\n Det er frivilligt om eleverne ønsker at gennemføre uddannelserne som  \r\n\r\n dagskoleelever eller som kostskoleelever. </P>  \r\n\r\n<P> <I>Til § 7</I>  </P>  \r\n\r\n<P>Bestemmelsen fastsætter klageadgangen for afgørelser, der vedrører  \r\n\r\n generelle forhold på Skovskolen og omfatter alle brugere af Skovskolen.  \r\n\r\n Bestemmelser om klageprocedure for eksamensklager fra skov- og  \r\n\r\n landskabsingeniørstuderende vil enten blive indarbejdet i bekendtgørelsen om  \r\n\r\n skov- og landskabsingeniøruddannelsen eller i en særskilt bekendtgørelse.  \r\n\r\n</P>  \r\n\r\n<P> <I>Til § 8</I>  </P>  \r\n\r\n<P>Bestemmelsen fastsætter lovens ikrafttræden til 1. juni 1996 og omhandler  \r\n\r\n den lov, der ophæves. </P>  \r\n\r\n<P>Bestemmelsen i stk. 3, opretholder generelt de hidtidige administrative  \r\n\r\n forskrifter. Det er imidlertid hensigten at foretage en gennemgang og  \r\n\r\n regelsanering af forskrifterne i forbindelse med lovforslagets  \r\n\r\n ikrafttrædelse. </P>  \r\n\r\n<P>Efter 2. behandling den 9. april 1996 </P>  \r\n\r\n<P> <B>§ 1.</B> Skovskolen er et landsdækkende uddannelsescenter for  \r\n\r\n skovbrug, landskabsforvaltning og beslægtede fagområder. </P>  \r\n\r\n<P> <I>Stk. 2.</I> Skovskolen har til opgave at varetage undervisning,  \r\n\r\n herunder pædagogisk udvikling og rådgivning inden for skolens område. </P>  \r\n\r\n<P> <B>§ 2.</B> Skovskolen uddanner skovteknikere og skovarbejdere. </P>  \r\n\r\n<P> <I>Stk. 2.</I> Skovskolen kan mod hel eller delvis betaling påtage sig  \r\n\r\n opgaver for offentlige myndigheder og private rekvirenter inden for sit  \r\n\r\n område. </P>  \r\n\r\n<P> <I>Stk. 3.</I> Miljø- og energiministeren kan fastsætte nærmere regler om  \r\n\r\n de enkelte uddannelser og optagelse hertil og om skolens virksomhed i øvrigt.  \r\n\r\n</P>  \r\n\r\n<P> <B>§ 3.</B> Skovskolen ledes af en bestyrelse og en forstander. </P>  \r\n\r\n<P> <I>Stk. 2.</I> Bestyrelsen varetager den overordnede ledelse, og  \r\n\r\n forstanderen varetager den daglige ledelse. </P>  \r\n\r\n<P> <I>Stk. 3.</I> Miljø- og energiministeren udnævner forstanderen efter  \r\n\r\n indhentet udtalelse fra bestyrelsen. </P>  \r\n\r\n<P> <B>§ 4.</B> Bestyrelsen består af en formand og indtil 10 medlemmer, der  \r\n\r\n udpeges for 4 år ad gangen. </P>  \r\n\r\n<P> <I>Stk. 2.</I> Formanden og indtil 8 medlemmer udpeges af ministeren. 1  \r\n\r\n medlem vælges af og blandt medarbejderne på Skovskolen. 1 medlem vælges af og  \r\n\r\n blandt eleverne på Skovskolen. </P>  \r\n\r\n<P> <B>§ 5.</B> Miljø- og energiministeren fastsætter nærmere regler om  \r\n\r\n styrelsen af Skovskolen, herunder regler om nedsættelse af uddannelsesudvalg  \r\n\r\n for de enkelte uddannelser og deres kompetence. </P>  \r\n\r\n<P> <B>§ 6.</B> Skovskolen kan yde godtgørelse for tab af indtægt eller  \r\n\r\n arbejdsmulighed samt give tilskud til befordring, kost og logi til kursister  \r\n\r\n på skovarbejderuddannelsen. </P>  \r\n\r\n<P> <I>Stk. 2.</I> Skovskolen kan opkræve gebyr ved afmelding og udeblivelse  \r\n\r\n fra kurser i skovarbejderuddannelsen. </P>  \r\n\r\n<P> <I>Stk. 3.</I> Skovskolen kan opkræve gebyr for deltagelse i  \r\n\r\n skovarbejderkurser. </P>  \r\n\r\n<P> <I>Stk. 4.</I> Skovskolen kan opkræve betaling for kost og logi. </P>  \r\n\r\n<P> <I>Stk. 5.</I> Miljø- og energiministeren kan fastsætte nærmere regler i  \r\n\r\n henhold til stk. 1-4. </P>  \r\n\r\n<P> <B>§ 7.</B> Klager over Skovskolens afgørelser kan indbringes for miljø-  \r\n\r\n og energiministeren eller den, der bemyndiges hertil, når klagen vedrører  \r\n\r\n retlige spørgsmål. </P>  \r\n\r\n<P> <I>Stk. 2.</I> Miljø- og energiministeren kan fastsætte regler om  \r\n\r\n adgangen til at påklage afgørelser, der er truffet i henhold til bemyndigelse  \r\n\r\n efter stk. 1, herunder at afgørelsen ikke skal kunne indbringes for  \r\n\r\n ministeren. </P>  \r\n\r\n<P> <I>Stk. 3.</I> Miljø- og energiministeren fastsætter særlige regler for  \r\n\r\n eksamensklager. </P>  \r\n\r\n<P> <I>Stk. 4.</I> Fristen for indgivelse af klage efter stk. 1 er 2 uger fra  \r\n\r\n den dag, afgørelsen er meddelt den pågældende. </P>  \r\n\r\n<P> <B>§ 8.</B> Loven træder i kraft den 1. juni 1996. </P>  \r\n\r\n<P> <I>Stk. 2.</I> Lov nr. 44 af 16. februar 1966 om uddannelse af  \r\n\r\n skovteknikere ophæves. </P>  \r\n\r\n<P> <I>Stk. 3.</I> Bekendtgørelse nr. 826 af 1. oktober 1992 om uddannelse af  \r\n\r\n skovteknikere, bekendtgørelse nr. 605 af 29. juni 1994 om uddannelse af  \r\n\r\n skovarbejdere samt cirkulære nr. 146 af 31. august 1993 om uddannelse af  \r\n\r\n skovteknikere forbliver i kraft, indtil de ophæves eller afløses af  \r\n\r\n forskrifter udstedt efter denne lov. </P>  \r\n\r\n<P> <B>§ 9.</B> Loven gælder ikke for Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/05/1996"
        },
        {
            "displayName": "Accession",
            "displayValue": "199512K00152"
        },
        {
            "displayName": "Entydig dokumentidentifikation",
            "displayValue": "CL000373"
        },
        {
            "displayName": "Dato for førstegangsindlæggelse",
            "displayValue": "23/05/1996"
        },
        {
            "displayName": "Dato for indlæggelse",
            "displayValue": "23/05/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}