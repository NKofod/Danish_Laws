{
    "id": 36016,
    "title": "Pengeinstitut, registerindsigt, internt notat, edb (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60473 af 05/12/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at spørgsmålet om retten til registerindsigt i et internt  \r\n\r\n notat ført på edb i et pengeinstitut er omfattet af reglerne om  \r\n\r\n registerindsigt i lov om private registre m.v. Endvidere antaget, at det  \r\n\r\n interne notat ikke indeholdt oplysninger, der kunne begrunde en nægtelse af  \r\n\r\n registerindsigt i medfør af lov om private registre m.v. § 7 a, stk. 2. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pengeinstitut, registerindsigt, internt notat,  \r\n\r\n edb (* 1) </H1>  \r\n\r\n<P></P>  \r\n\r\n<BR>  \r\n\r\n<P>Antaget, at spørgsmålet om retten til registerindsigt i et internt notat  \r\n\r\n ført på edb i et pengeinstitut er omfattet af reglerne om registerindsigt i  \r\n\r\n lov om private registre m.v. Endvidere antaget, at det interne notat ikke  \r\n\r\n indeholdt oplysninger, der kunne begrunde en nægtelse af registerindsigt i  \r\n\r\n medfør af lov om private registre m.v. § 7 a, stk. 2. </P>  \r\n\r\n<P>En person klagede til Registertilsynet over, at et pengeinstitut ikke  \r\n\r\n havde efterkommet hans begæring om registerindsigt. </P>  \r\n\r\n<P>Det fremgik af sagen, at de oplysninger, klageren bad om at få udleveret,  \r\n\r\n var interne notater til pengeinstituttets eget brug, samt at notaterne blev  \r\n\r\n ført på edb og vedrørte klagerens engagement med banken. </P>  \r\n\r\n<P>Det fremgik endvidere, at det var pengeinstituttets opfattelse, at private  \r\n\r\n virksomheder bør sidestilles med offentlige myndigheder for så vidt angår  \r\n\r\n pligt til udlevering af interne arbejdsdokumenter, således at  \r\n\r\n offentlighedslovens § 7 og forvaltningslovens § 12 finder tilsvarende  \r\n\r\n anvendelse for private virksomheder. Ifølge offentlighedslovens § 7 og  \r\n\r\n forvaltningslovens § 12 omfatter retten til aktindsigt ikke en myndigheds  \r\n\r\n interne arbejdsdokumenter, mens retten til registerindsigt ifølge lov om  \r\n\r\n private registre m.v. § 7 a som udgangspunkt omfatter alle oplysninger  \r\n\r\n registreret på edb, medmindre den registreredes interesse i at få kendskab  \r\n\r\n til oplysningerne findes at burde vige for afgørende hensyn til offentlige  \r\n\r\n eller private interesser, herunder hensynet til den pågældende selv, jf.  \r\n\r\n lovens § 7 a, stk. 2. </P>  \r\n\r\n<P>Det var desuden pengeinstituttets opfattelse, at det ikke ville være i  \r\n\r\n overensstemmelse med den tekniske udvikling, hvis pengeinstituttet skulle gå  \r\n\r\n tilbage til sagsmapper og kartotekskort for at undgå kravet i lov om private  \r\n\r\n registre m.v. § 7 a om meddelelse af registerindsigt i edb-registre. </P>  \r\n\r\n<P>Herudover anførte pengeinstituttet, at da notatet indeholdt oplysninger  \r\n\r\n afgivet af et andet navngivet pengeinstitut, følger det af &#187;Regler og  \r\n\r\n vejledning for pengeinstitutternes afgivelse af soliditetsoplysninger&#171;,  \r\n\r\n at et pengeinstitut, der har afgivet en oplysning om en kunde, selv skal give  \r\n\r\n kunden meddelelse om videregivelse af oplysninger. Pengeinstituttet anførte  \r\n\r\n endvidere, at denne fremgangsmåde senere har fundet udtryk i bekendtgørelse  \r\n\r\n nr. 122 af 11. marts 1988 om pengeinstitutters videregivelse af  \r\n\r\n kreditoplysninger. Pengeinstituttet anførte endelig, at de oplysninger, der  \r\n\r\n var meddelt pengeinstituttet, var givet i fortrolighed som led i udveksling  \r\n\r\n af oplysninger mellem pengeinstitutter, og det var bankens opfattelse, at  \r\n\r\n klageren måtte henvises til det andet pengeinstitut, som ville være rette  \r\n\r\n svargiver. </P>  \r\n\r\n<P>Registertilsynet meddelte herefter pengeinstituttet, at offentlighedsloven  \r\n\r\n og forvaltningsloven ikke finder anvendelse på pengeinstitutters virksomhed,  \r\n\r\n samt at reglerne for pengeinstitutters videregivelse af kreditoplysninger  \r\n\r\n ikke kan begrunde en nægtelse af registerindsigt. Spørgsmålet om retten til  \r\n\r\n registerindsigt i private registre ført på edb er reguleret i lov om private  \r\n\r\n registre m.v. kapitel 2 a. </P>  \r\n\r\n<P>Registertilsynet anmodede pengeinstituttet om en redegørelse for, med  \r\n\r\n hvilken begrundelse man fandt, at oplysningerne i notatet kunne henføres  \r\n\r\n under undtagelsesreglerne for udlevering af oplysninger i lov om private  \r\n\r\n registre m.v. § 7 a, stk. 2. </P>  \r\n\r\n<P>Pengeinstituttet meddelte herefter, at man ikke kunne anføre en  \r\n\r\n begrundelse for at nægte registerindsigt i notatet. </P>  \r\n\r\n<P>Registertilsynet fandt herefter, at det omhandlede notat ikke indeholdt  \r\n\r\n oplysninger, der kunne begrunde en nægtelse af registerindsigt i medfør af  \r\n\r\n lov om private registre m.v. § 7 a, stk. 2, idet notatet ikke indeholdt  \r\n\r\n oplysninger af en sådan karakter, at klagerens interesse i at få kendskab til  \r\n\r\n oplysningerne burde vige for afgørende hensyn til offentlige eller private  \r\n\r\n interesser, herunder hensynet til klageren selv. </P>  \r\n\r\n<P>Registertilsynet anmodede derfor pengeinstituttet om snarest at give  \r\n\r\n klageren registerindsigt i det omhandlede notat. </P>  \r\n\r\n<P>Pengeinstituttet har efterfølgende meddelt Registertilsynet, at  \r\n\r\n registerindsigten er meddelt klageren. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1990 side 105. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906047325"
        },
        {
            "displayName": "Entydig dokumentidentifikation",
            "displayValue": "CA003951"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60473"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "05/12/1990"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-1451-011"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}