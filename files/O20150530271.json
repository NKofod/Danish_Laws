{
    "id": 211868,
    "title": "Opfølgning til 2015-53. Privatskoleelevers ret til at blive hørt før bortvisning eller udskrivning. Børnekonventionens artikel 12",
    "documentTypeId": "310",
    "isSagsforlobPeriodValid": true,
    "shortName": "FOU nr 2015.5302",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til 2015-53. Privatskoleelevers ret til at blive hørt før bortvisning eller udskrivning. Børnekonventionens artikel 12</p>\r\n<div class=\"Resume\">\r\n   <p class=\"TekstGenerel\">I forlængelse af en ny evaluering af vejledningsindsatsen orienterede Undervisningsministeriet i foråret 2019 ombudsmanden bl.a. om, at ministeriet ville gå i dialog med skoleforeningerne om evalueringsundersøgelsen, herunder om behovet for opfølgning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ombudsmanden bad herefter Undervisningsministeriet om – i lyset af bl.a. resultaterne i den foretagne undersøgelse – at redegøre for, om det efter ministeriets opfattelse samlet set kunne siges, at børnekonventionens artikel 12 blev efterlevet på privat- og efterskoleområdet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ministeriet tilkendegav, at den seneste undersøgelse tydede på, at den styrkede vejledningsindsats ikke havde været tilstrækkelig til at sikre en bedre inddragelse af eleverne i alle tilfælde i overensstemmelse med børnekonventionen. Ministeriet tilkendegav også, at regeringen på den baggrund ville tage initiativ til at drøfte muligheden for lovgivning på området med Folketingets partier.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ombudsmanden udtalte, at han i lyset af resultaterne fra den seneste undersøgelse var enig med ministeriet i, at den hidtidige vejlednings- og informationsindsats ikke havde været tilstrækkelig til at sikre efterlevelsen af børnekonventionen i alle tilfælde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ombudsmanden noterede sig oplysningerne om, at ministeriet ville drøfte muligheden for lovgivning på området med Folketingets partier, og oplyste, at han på det foreliggende grundlag ikke foretog sig mere i sagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(Sag nr. 13/05713, 16/04366 og 19/03172)</p>\r\n   <p class=\"TekstGenerel\">\r\n   </p>\r\n</div>\r\n<p>Undervisningsministeriet orienterede den 25. april 2019 ombudsmanden om resultatet af den undersøgelse, der havde været iværksat for at evaluere vejledningsindsatsen.</p>\r\n<p>\r\n</p>\r\n<p>Ministeriet skrev i den forbindelse til ombudsmanden, at den nye undersøgelse viste, at 63 pct. af eleverne på de frie grundskoler og 85 pct. af eleverne på efterskoler og frie fagskoler i skoleåret 2017/2018 blev inddraget i det forløb, der ledte frem til beslutningen om udskrivning. De tilsvarende tal for undersøgelsen for skoleåret 2015/2016 var henholdsvis 56 og 82 pct.</p>\r\n<p>\r\n</p>\r\n<p>Ministeriet anførte også, at undersøgelsen viste, at skolerne havde taget Undervisningsministeriets vejledning fra september 2017 til sig. I tilknytning hertil oplyste ministeriet, at omkring tre fjerdedele af de frie grundskoler, som havde haft minimum én udskrivning i skoleåret 2017/2018, angav, at vejledningen havde haft stor eller nogen betydning for skolens håndtering af udskrivningssager.</p>\r\n<p>\r\n</p>\r\n<p>Undervisningsministeriet oplyste derudover, at undersøgelsen viste, at det især var vanskeligt at inddrage de yngre elever og at inddrage eleven i sager, hvor baggrunden for udskrivningen var samarbejdsvanskeligheder med forældrene eller manglende betaling af skolepengene.</p>\r\n<p>\r\n</p>\r\n<p>Endelig oplyste ministeriet, at undervisningsministeren i foråret 2019 ville gå i dialog med foreningerne for de frie skoler, Frie Skolers Lærerforening og Danske Skoleelever om undersøgelsen, herunder behov for opfølgning.</p>\r\n<p>\r\n</p>\r\n<p>På den baggrund skrev ombudsmanden den 27. juni 2019 følgende til ministeriet:</p>\r\n<p>\r\n</p>\r\n<p>\r\n   <span class=\"Bold\">”3.</span> Som anført af Undervisningsministeriet i brevet af 25. april 2019 viser undersøgelsen fra Danmarks Evalueringsinstitut (herefter EVA), at 63 pct. af eleverne på de frie grundskoler og 85 pct. af eleverne på efterskoler og frie fagskoler i skoleåret 2017/2018 blev inddraget i det forløb, der ledte frem til beslutningen om udskrivning.</p>\r\n<p>\r\n</p>\r\n<p>Det fremgår samtidig af undersøgelsen (s. 20 ff.), at der – for så vidt angår stigningen fra 56 pct. til 63 pct. af eleverne på de frie grundskoler, der er blevet inddraget i det forløb, der førte til beslutningen om udskrivning – er tale om en mindre stigning, og at stigningen ikke er signifikant.</p>\r\n<p>\r\n</p>\r\n<p>Det fremgår endvidere af undersøgelsen, at 24 pct. af eleverne i skoleåret 2017/2018 ifølge skolelederne slet ikke eller i ringe grad har haft mulighed for at fremlægge deres syn på beslutningen om udskrivning, og at 20 pct. af eleverne ifølge skolelederne slet ikke eller i ringe grad er blevet gjort klart, hvorfor skolen havde truffet beslutningen om udskrivning.</p>\r\n<p>\r\n</p>\r\n<p>For så vidt angår eleverne på efterskoler og de frie fagskoler fremgår det af undersøgelsen (s. 30 ff.), at 12 pct. af eleverne i skoleåret 2017/2018 ifølge forstanderne slet ikke eller i ringe grad har haft mulighed for at fremlægge deres syn på beslutningen om afbrudt ophold. Det fremgår endvidere, at dette er en stigning fra 3 pct. i skoleåret 2014/2015, og at stigningen er signifikant.</p>\r\n<p>\r\n</p>\r\n<p>\r\n   <span class=\"Bold\">4.</span> Det følger af § 12, stk. 2, i ombudsmandsloven, at ombudsmanden i forbindelse med sin virksomhed skal overvåge, om gældende love eller administrative bestemmelser er forenelige særligt med Danmarks internationale forpligtelser til at sikre børns rettigheder, herunder FN's konvention om barnets rettigheder.</p>\r\n<p>\r\n</p>\r\n<p>Bliver ombudsmanden opmærksom på mangler, skal ombudsmanden efter bestemmelsen give Folketinget og vedkommende minister meddelelse herom.</p>\r\n<p>\r\n</p>\r\n<p>Til brug for min videre vurdering af sagen og med henvisning til § 17, stk. 2, i ombudsmandsloven beder jeg Undervisningsministeriet om – i lyset af bl.a. resultaterne fra EVA’s undersøgelse, jf. pkt. 3 ovenfor – at redegøre for, om der efter ministeriets opfattelse samlet set kan siges at ske efterlevelse af børnekonventionens artikel 12 på privat- og efterskoleområdet.</p>\r\n<p>\r\n</p>\r\n<p>Hvis det ikke er tilfældet, beder jeg ministeriet om at oplyse, hvad det giver ministeriet anledning til i forhold til at sikre efterlevelse af konventionen.</p>\r\n<p>\r\n</p>\r\n<p>Hvis Undervisningsministeriet mener, at der sker efterlevelse af konventionen, beder jeg ministeriet om at redegøre nærmere for sit synspunkt. ”</p>\r\n<p>\r\n</p>\r\n<p>I et brev af 30. september 2019 oplyste Børne- og Undervisningsministeriet bl.a., at ministeriet vurderede, at den vejledning, som det daværende undervisningsministerium udgav i samarbejde med foreningerne for de frie skoler, Danske Skoleelever og Frie Skolers Lærerforening i 2017 (”Sådan inddrages eleverne – FN’s Børnekonvention og de frie skoler”), og skoleforeningernes oplysningsindsats havde medvirket til at styrke frie grundskolers, efterskolers og frie fagskolers kendskab til børnekonventionens retningslinjer og sikre, at eleverne i højere grad blev inddraget i forbindelse med udskrivning.</p>\r\n<p>\r\n</p>\r\n<p>Ministeriet oplyste, at EVA’s undersøgelse om udskrivning af elever på frie grundskoler, efterskoler og frie fagskoler vedrørende skoleåret 2017/2018 tydede på, at den styrkede vejledningsindsats ikke havde været tilstrækkelig til at sikre en bedre inddragelse af eleverne i alle tilfælde i overensstemmelse med børnekonventionen.</p>\r\n<p>\r\n</p>\r\n<p>Ministeriet tilkendegav på den baggrund, at regeringen ville tage initiativ til at drøfte muligheden for lovgivning på området med Folketingets partier.</p>\r\n<p>\r\n</p>\r\n<p>Ombudsmanden skrev i et brev af 24. oktober 2019 til Børne- og Undervisningsministeriet bl.a. følgende:</p>\r\n<p>\r\n</p>\r\n<p>”Jeg har som nævnt rejst spørgsmålet om efterlevelsen af FN’s Børnekonvention på privat- og efterskoleområdet over for ministeriet flere gange, og i lyset af resultaterne af EVA’s seneste undersøgelse er jeg enig med Børne- og Undervisningsministeriet i, at den hidtidige vejlednings- og informationsindsats ikke har været tilstrækkelig til at sikre efterlevelsen af børnekonventionen i alle tilfælde.</p>\r\n<p>\r\n</p>\r\n<p>Jeg har noteret mig, at Børne- og Undervisningsministeriet nu med Folketingets partier vil drøfte muligheden for ved lovgivning at sikre eleverne på frie grundskoler, efterskoler og frie fagskoler ret til at blive hørt i forbindelse med udskrivning og bortvisning. ”</p>\r\n<p>\r\n</p>\r\n<p>Ombudsmanden skrev samtidig, at han på det foreliggende grundlag ikke foretog sig mere i sagen. Han bad dog om at blive underrettet om status i sagen senest den 1. april 2020.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/12/2019"
        },
        {
            "displayName": "Accession",
            "displayValue": "O20150530271"
        },
        {
            "displayName": "Entydig dokumentidentifikation",
            "displayValue": "AX023957"
        },
        {
            "displayName": "Dato for førstegangsindlæggelse",
            "displayValue": "11/12/2019"
        },
        {
            "displayName": "Dato for indlæggelse",
            "displayValue": "11/12/2019"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "5302"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Ministeriet for Børn, Undervisning og Ligestilling"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "FN-menneskeretskonventioner",
            "parents": [
                "Menneskerettigheder"
            ]
        }
    ],
    "hasFobTags": true
}