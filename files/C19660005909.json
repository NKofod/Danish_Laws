{
    "id": 61857,
    "title": "Cirkulære om beskatningen af personer, der uden at bevare bopæl her tager ophold i Grønland (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 59 af 23/03/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om beskatningen af personer, der uden  \r\n\r\n at bevare bopæl her tager ophold i Grønland (* 1) </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder,  \r\n\r\n amtsligningsinspektørerne og kommunalbestyrelserne.) </P>  \r\n\r\n<BR>  \r\n\r\n<P>Hermed følger eksemplarer af finansministeriets bekendtgørelse nr. 107 af  \r\n\r\n 23. marts 1966 om skatteansættelse m.v. for personer, der uden at bevare  \r\n\r\n bopæl her tager ophold i Grønland. </P>  \r\n\r\n<P>Efter de hidtidige regler er den fulde skattepligt til stat og kommune for  \r\n\r\n personer, der uden at bevare bopæl her tager ophold i Grønland, ophørt med  \r\n\r\n udgangen af fraflytningskvartalet. </P>  \r\n\r\n<P>I disse regler er der med virkning fra skatteåret 1966-67 sket ændring ved  \r\n\r\n lov nr. 415 af 27. november 1965 om ændring i lov om påligningen af indkomst-  \r\n\r\n og formueskat til staten (jfr. lovbekendtgørelse nr. 421 af 6. december 1965  \r\n\r\n § 2C og § 2 i loven af 27. november 1965) og ved lov nr. 27 af 28. januar  \r\n\r\n 1966 om ændring af lov vedrørende personlig skat til kommunen (jfr.  \r\n\r\n lovbekendtgørelse nr. 40 af 5. februar 1966 § 5, stk. 5). </P>  \r\n\r\n<P>Ved ændringerne indføres der fra den 1. april 1966 en udvidelse af de  \r\n\r\n subjektive skattepligtsregler her i landet. </P>  \r\n\r\n<P>Personer, der uden at bevare bopæl her tager ophold i Grønland, skal  \r\n\r\n herefter være undergivet fuld skattepligt her, sålænge varigheden af opholdet  \r\n\r\n i Grønland er under 2 år. Bliver opholdet af længere varighed, ophører  \r\n\r\n skattepligten med tilbagevirkende kraft. Samtidig er der ved den ovenfor  \r\n\r\n nævnte bekendtgørelse givet hjemmel til, at der kan meddeles henstand med  \r\n\r\n opkrævningen af skatten, hvor det godtgøres, at grønlandsopholdet skal vare  \r\n\r\n mere end 2 år. </P>  \r\n\r\n<P>Det understreges, at de nye regler ingen ændringer medfører med hensyn til  \r\n\r\n skattepligten i medfør af statsskattelovens § 2, stk. 1, nr. 2, for personer,  \r\n\r\n der bevarer bopæl her under et midlertidigt ophold i Grønland. Disse personer  \r\n\r\n skal således fortsat beskattes her efter de almindelige regler for her  \r\n\r\n bosatte personer. </P>  \r\n\r\n<P>Under henvisning til den nævnte bekendtgørelse og til bemærkningerne om de  \r\n\r\n nye regler i skattedepartementets cirkulære nr. 251 af 7. december 1965 om  \r\n\r\n ligningsloven og indenrigsministeriets cirkulære nr. 18 af 28. januar 1966 om  \r\n\r\n ændringer i loven vedrørende personlig skat til kommunen, skal man herved i  \r\n\r\n medfør af ligningslovens § 2C, stk. 4, og efter aftale med  \r\n\r\n indenrigsministeriet meddele følgende nærmere anvisninger angående  \r\n\r\n gennemførelsen af beskatningen efter de nye regler: </P>  \r\n\r\n<P>De skattepligtige Personer. </P>  \r\n\r\n<P CLASS=PUNKT> <B>1.</B> De nye skattepligtsregler vedrører iflg.  \r\n\r\n ligningslovens § 2C og § 2 i ændringsloven af 27. november 1965, jfr.  \r\n\r\n kommuneskattelovens § 5 som ændret ved lov nr. 27 af 28. januar 1966,  \r\n\r\n følgende personer, der uden at bevare bopæl her tager ophold i Grønland: </P>  \r\n\r\n<UL CLASS=PLAIN-LIST>  \r\n\r\n<LI>a) Personer, der udrejser til Grønland den 1. april 1966 eller senere, og  \r\n\r\n som ved udrejsen er fuldt skattepligtige her, samt personer, der under  \r\n\r\n tilsvarende omstændigheder er udrejst før den 1. april 1966, og som ved  \r\n\r\n begyndelsen af skatteåret 1966/67 opholder sig i Grønland, for så vidt de er  \r\n\r\n udrejst den 1. april 1964 eller senere. </LI>  \r\n\r\n</UL>  \r\n\r\n<P>Skattepligten efter de nye regler for disse personer indtræder fra  \r\n\r\n begyndelsen af det efter udrejsen følgende kvartal, dog tidligst den 1. april  \r\n\r\n 1966. Dette vil - når man bortser fra de personer, der er udrejst før den 1.  \r\n\r\n januar 1966, og hvis skattepligt derfor har været afbrudt - sige, at  \r\n\r\n skattepligten efter de nye regler indtræder i umiddelbar fortsættelse af de  \r\n\r\n pågældende personers hidtidige skattepligt her i landet efter de almindelige  \r\n\r\n regler. </P>  \r\n\r\n<UL CLASS=PLAIN-LIST>  \r\n\r\n<LI>b) Personer, der den 1. april 1966 eller senere indrejser i Grønland, og  \r\n\r\n som ikke ved indrejsen er fuldt skattepligtige her, men har været det inden  \r\n\r\n for det sidste år før indrejsen, samt personer, der under tilsvarende  \r\n\r\n omstændigheder er indrejst før den 1. april 1966, og som ved begyndelsen af  \r\n\r\n skatteåret 1966/67 opholder sig i Grønland, for så vidt de er udrejst til  \r\n\r\n udlandet den 1. april 1965 eller senere. </LI>  \r\n\r\n</UL>  \r\n\r\n<P>For disse personer, for hvilke skattepligt her i landet i alle tilfælde  \r\n\r\n har været afbrudt, indtræder der skattepligt efter de nye regler fra  \r\n\r\n begyndelsen af det efter indrejsen i Grønland følgende kvartal, dog tidligst  \r\n\r\n den 1. april 1966. </P>  \r\n\r\n<P>For såvel de under a) som de under b) nævnte personer gælder - som  \r\n\r\n indledningsvis bemærket - at den efter de pågældende regler indtrådte  \r\n\r\n skattepligt ophører med tilbagevirkende kraft, såfremt grønlandsopholdet  \r\n\r\n kommer til at strække sig over 2 år eller mere, jfr. herom nærmere nedenfor  \r\n\r\n under punkt 6. </P>  \r\n\r\n<P>Stedet for skatteansættelsen. </P>  \r\n\r\n<P CLASS=PUNKT> <B>2.</B> De i henhold til de nye regler skattepligtige  \r\n\r\n personer er - sålænge deres skattepligt efter de nye regler består - i alle  \r\n\r\n tilfælde statsskattepligtige til den kommune, i hvilken de senest er  \r\n\r\n statsskatteansat før udrejsen, og statsskatteansættelser for disse personer  \r\n\r\n foretages derfor fortsat i denne kommune. De er endvidere  \r\n\r\n kommuneskattepligtige til samme kommune, medmindre en anden kommune ved  \r\n\r\n udrejsen var berettiget til den dem påhvilende kommuneskat. I så fald er de  \r\n\r\n fortsat kommuneskattepligtige til nævnte anden kommune. </P>  \r\n\r\n<P>Reglerne for skatteansættelsen. </P>  \r\n\r\n<P CLASS=PUNKT> <B>3.</B> Skatteansættelsen foretages, hvor skattepligten har  \r\n\r\n været afbrudt - d.v.s. for de under punkt 1 b, nævnte skattepligtige samt for  \r\n\r\n de af de under punkt 1 a, nævnte skattepligtige, der er udrejst før den 1.  \r\n\r\n januar 1966 - efter tilflytterreglerne i ligningslovens § 2, stk. 3-6. Ellers  \r\n\r\n foretages skatteansættelsen efter de almindelige regler. Hvor skattepligt  \r\n\r\n efter de nye regler indtræder i løbet af et skatteår, gælder, hvor der er  \r\n\r\n tale om en umiddelbar fortsættelse af en bestående skattepligt, den allerede  \r\n\r\n foretagne skatteansættelse også som grundlag for skattepligten for den  \r\n\r\n resterende del af skatteåret, og de i henhold hertil pålignede skatter skal  \r\n\r\n indbetales på sædvanlig måde, med mindre der meddeles henstand hermed, jfr.  \r\n\r\n nedenfor under punkt 7. </P>  \r\n\r\n<P>Selvangivelsen. </P>  \r\n\r\n<P CLASS=PUNKT> <B>4.</B> De efter de nye regler skattepligtige skal  \r\n\r\n selvangive indkomst og formue til ligningsmyndigheden i den kommune, i  \r\n\r\n hvilken der skal foretages statsskatteansættelse. Selvangivelsen anses for  \r\n\r\n rettidig indgivet, såfremt den er afgivet til postbesørgelse til  \r\n\r\n ligningsmyndigheden indenfor de i statsskattelovens § 22 omhandlede frister.  \r\n\r\n Har den skattepligtige ophold på et sted i Grønland, hvor der ikke er  \r\n\r\n postforbindelse til den øvrige del af landet fra udløbet af det pågældende  \r\n\r\n indkomstår indtil udløbet af ovennævnte frister, anses selvangivelsen for  \r\n\r\n rettidig indgivet, såfremt den er afsendt med den først afgåede  \r\n\r\n postforbindelse. </P>  \r\n\r\n<P>Bestemmelserne i afsnit I i &quot;kontrolloven&quot; (lovbekendtgørelse  \r\n\r\n nr. 212 af 19. juni 1964) vedrørende følgerne af ikke rettidig indgivelse af  \r\n\r\n behørig selvangivelse finder i øvrigt anvendelse for de pågældende  \r\n\r\n skattepligtige. </P>  \r\n\r\n<P>Der er for de skattepligtige ingen pligt til at anvende de sædvanlige  \r\n\r\n selvangivelsesblanketter. </P>  \r\n\r\n<P>Man vil drage omsorg for, at der hvert år tilstilles de grønlandske  \r\n\r\n kæmnere et antal selvangivelsesblanketter med bilag. </P>  \r\n\r\n<P>Skattebetaling. </P>  \r\n\r\n<P CLASS=PUNKT> <B>5.</B> De efter de nye regler skattepligtige skal foretage  \r\n\r\n indbetaling af de pålignede skatter til oppebørselsmyndigheden i  \r\n\r\n ansættelseskommunen på sædvanlig måde, medmindre der meddeles henstand  \r\n\r\n hermed, jfr. nedenfor under punkt 7. Såfremt opholdskommuneskatten udskrives  \r\n\r\n af en anden kommune, foretages indbetaling heraf til den pågældende anden  \r\n\r\n kommune. Skattebeløb, der ikke indbetales rettidigt, kan tvangsinddrives ved  \r\n\r\n udpantning i herværende effekter, ved løntilbageholdelse hos herværende  \r\n\r\n arbejdsgiver samt - i henhold til lov nr. 271 af 14. juni 1951 om rettens  \r\n\r\n pleje i Grønland, som ændret ved lov nr. 40 af 2. marts 1955 - ved  \r\n\r\n løntilbageholdelse hos grønlandsk arbejdsgiver. </P>  \r\n\r\n<P>Ophør af skattepligt. </P>  \r\n\r\n<P CLASS=PUNKT> <B>6.</B> En efter de nye regler indtrådt skattepligt, jfr.  \r\n\r\n punkt 1, ophører med tilbagevirkende kraft, når den skattepligtige godtgør,  \r\n\r\n at opholdet i Grønland rent faktisk - d.v.s. regnet fra indrejsedag i  \r\n\r\n Grønland til udrejsedag fra Grønland - har varet 2 år eller derover, alene  \r\n\r\n afbrudt af sædvanlige ferier eller lignende under opholdet i Grønland. Den  \r\n\r\n nævnte varighed kan bl.a. godtgøres ved indsendelse af erklæring herom fra  \r\n\r\n den pågældendes arbejdsgiver. Når det er godtgjort, at 2-års perioden er  \r\n\r\n udløbet, ophæves skattepligten med virkning fra det tidspunkt, skattepligten  \r\n\r\n efter de nye regler var indtrådt, d.v.s. at skattepligten for de under punkt  \r\n\r\n 1a, nævnte personer ophører med virkning fra begyndelsen af det kvartal, der  \r\n\r\n er fulgt nærmest efter udrejsen til Grønland (dog tidligst fra 1. april  \r\n\r\n 1966), og for de under punkt 1 b, nævnte personer fra begyndelsen af det  \r\n\r\n kvartal, der er fulgt nærmest efter indrejsen i Grønland (dog tidligst fra 1.  \r\n\r\n april 1966). </P>  \r\n\r\n<P>Når skattepligt ophører som anført, foretages fornøden tilbagebetaling af  \r\n\r\n indbetalte skattebeløb med sædvanlig rentegodtgørelse. Har der været meddelt  \r\n\r\n henstand med skattebetalingen, føres henstandsbeløbet til afgang. </P>  \r\n\r\n<P>Skatterådet træffer afgørelse om ophør af skattepligt ved en kendelse og  \r\n\r\n giver på sædvanlig måde oppebørselsmyndighederne og 1. revisionsdepartement  \r\n\r\n meddelelse om afgørelsen. Vedkommende kommunalbestyrelse foretager herefter  \r\n\r\n tilbagebetaling og afgangsførelse af skattebeløbene. Skatterådets afgørelse  \r\n\r\n vedrørende ophør af skattepligt lægges til grund også for kommuneskatten.  \r\n\r\n</P>  \r\n\r\n<P>Såfremt en person, hvis fulde skattepligt således ophører med  \r\n\r\n tilbagevirkende kraft, opfylder betingelserne for begrænset skattepligt inden  \r\n\r\n for samme periode, ansættes han i stedet som begrænset skattepligtig for  \r\n\r\n vedkommende periode og de på grundlag heraf pålignede skatter fradrages ved  \r\n\r\n tilbagebetalingen, eventuelt efteropkræves. </P>  \r\n\r\n<P>I tilfælde af ophør af den almindelige skattepligt må der endvidere  \r\n\r\n eventuelt foretages fornøden ændring med hensyn til ansættelse til svarelse  \r\n\r\n af særlig indkomstskat, herunder eventuelt ansættelse efter § 14 i loven om  \r\n\r\n særlig indkomstskat (lovbekendtgørelse nr. 281 af 2. juli 1965), og de  \r\n\r\n pågældende ændringer af krav vedrørende særlig indkomstskat må tages i  \r\n\r\n betragtning ved tilbagebetalingen, eventuelt efteropkrævningen. </P>  \r\n\r\n<P>Henstand. </P>  \r\n\r\n<P CLASS=PUNKT> <B>7.</B> Det er ved finansministeriets bekendtgørelse af  \r\n\r\n d.d. fastsat, at amtsligningsinspektørerne, Københavns skatteråd og  \r\n\r\n kommunalbestyrelserne i Frederiksberg og Gentofte er bemyndiget til, hvor det  \r\n\r\n må anses for godtgjort, at opholdet i Grønland for en efter de nye regler  \r\n\r\n skattepligtig person skal vare mere end 2 år, at meddele henstand med  \r\n\r\n opkrævningen af den den pågældende i henhold til bestemmelserne påhvilende  \r\n\r\n statsskat; amtsligningsinspektøren træffer sin afgørelse efter indstilling  \r\n\r\n fra vedkommende skatteråd. Efter derom indgivet andragende meddeler de  \r\n\r\n pågældende myndigheder herefter henstand, såfremt det - f.eks. på grundlag af  \r\n\r\n bestemmelserne i en forelagt ansættelseskontrakt - må anses for godtgjort, at  \r\n\r\n opholdet i Grønland skal vare som anført. </P>  \r\n\r\n<P>Såfremt den skattepligtige samtidig opfylder betingelserne for begrænset  \r\n\r\n skattepligt, kan der dog kun meddeles henstand med den del af skatten, der  \r\n\r\n forholdsmæssigt svarer til den indkomst og formue, med hensyn til hvilken der  \r\n\r\n ikke kan bestå begrænset skattepligt. </P>  \r\n\r\n<P>Såfremt den pågældende i tilfælde af senere ophør af skattepligten, jfr.  \r\n\r\n foran under punkt 6, skal beskattes i henhold til § 14 i loven om særlig  \r\n\r\n indkomstskat, vil der ej heller kunne meddeles henstand med en til det  \r\n\r\n pågældende skattekrav svarende del af den almindelige skat. </P>  \r\n\r\n<P>Når en person, der har fået meddelt henstand med skatteindbetalingen,  \r\n\r\n godtgør, at hans ophold i Grønland har varet 2 år eller derover, føres  \r\n\r\n henstandsbeløbet til afgang, jfr. foran under punkt 6. Såfremt en person, der  \r\n\r\n har fået meddelt henstand, derimod ikke kommer til at opfylde betingelsen om  \r\n\r\n mindst 2 års ophold i Grønland, fordi han forinden enten opgiver opholdet i  \r\n\r\n Grønland eller afgår ved døden, skal henstandsbeløbet indbetales med  \r\n\r\n sædvanligt rentetilsvar. </P>  \r\n\r\n<P>Meddelelse vedrørende de pågældende myndigheders afgørelse om henstand  \r\n\r\n eller ophævelse af henstand tilstilles skatterådet og de samme myndigheder  \r\n\r\n som nævnt foran under punkt 6 vedrørende skatterådets afgørelser om ophør af  \r\n\r\n skattepligt. De pågældende myndigheders afgørelse lægges til grund også for  \r\n\r\n kommuneskatten. Afgørelsen kan af den skattepligtige indbringes for  \r\n\r\n skattedepartementet. Statsskattebeløb, med hvilke der er meddelt henstand,  \r\n\r\n kan af kommunalbestyrelsen fradrages ved kvartalsafregningen med statskassen.  \r\n\r\n</P>  \r\n\r\n<P>Optagelse i mandtalslisten m.v. </P>  \r\n\r\n<P CLASS=PUNKT> <B>8.</B> Personer, der er skattepligtige efter de nye  \r\n\r\n regler, optages i mandtalslisten i et særligt afsnit, jfr.  \r\n\r\n skattedepartementets cirkulære af 22. december 1965. </P>  \r\n\r\n<P>I samarbejde med kommunens folkeregister må ligningsmyndigheden søge at  \r\n\r\n skaffe sig bedst mulige oplysninger til brug for beskatningen efter de nye  \r\n\r\n regler. </P>  \r\n\r\n<P>Ved fraflytninger til Grønland må der således foretages fornøden notering  \r\n\r\n herom. Er den fraflyttede ved udrejsen statsskattepligtig i en anden kommune,  \r\n\r\n sendes meddelelse til denne kommune, idet han fortsat vil være  \r\n\r\n statsskattepligtig der under grønlandsopholdet. Hvor kommunens folkeregister  \r\n\r\n fra grønlandske folkeregistre modtager meddelelse om personer, der er  \r\n\r\n indrejst i Grønland, men tidligere har haft bopæl i kommunen, må der  \r\n\r\n foretages fornøden undersøgelse vedrørende beskatningsspørgsmålet. </P>  \r\n\r\n<P>Om tidligere udrejste personer, der kan være skattepligtige på grund af  \r\n\r\n udrejse siden 1. april 1964, henholdsvis indrejse i Grønland fra udlandet  \r\n\r\n siden 1. april 1965, søges oplysninger tilvejebragt på grundlag af  \r\n\r\n foreliggende kopier af flyttemeddelelser, kopier af indberetninger til  \r\n\r\n statistisk departement eller foreliggende folkeregistermeddelelser fra  \r\n\r\n grønlandske folkeregistre. </P>  \r\n\r\n<P>Ved tilflytninger fra Grønland af personer, der tidligere har haft bopæl  \r\n\r\n her, foretages fornøden undersøgelse af hensyn til eventuel efterbeskatning i  \r\n\r\n tilfælde, hvor den pågældende ikke har været beskattet og ikke har haft 2 års  \r\n\r\n ophold i Grønland. Er den pågældende udrejst fra en anden kommune, sendes  \r\n\r\n meddelelse hertil af hensyn til efterbeskatningens gennemførelse i den  \r\n\r\n kommune, hvor han ved udrejsen var statsskattepligtig. </P>  \r\n\r\n<P>Ligningsmyndighederne anmodes om, hvor de vedrørende tidligere her bosatte  \r\n\r\n personer, der opholder sig i Grønland, modtager oplysninger om udbetalt  \r\n\r\n lønning m.v., jfr. kontrollovens § 7, at videresende oplysningerne til  \r\n\r\n ligningsmyndigheden i den tidligere bopælskommune. </P>  \r\n\r\n<P>Ansættelse ved tilbagekomst. </P>  \r\n\r\n<P CLASS=PUNKT> <B>9.</B> Tidligere her bosatte personer, der tilflytter fra  \r\n\r\n Grønland, og som enten ikke har været omfattet af de nye regler (fordi de er  \r\n\r\n udrejst til Grønland før 1. april 1964 eller indrejst i Grønland fra udlandet  \r\n\r\n før 1. april 1965), eller hvis skattepligt efter de nye regler er ophørt på  \r\n\r\n grund af varigheden af deres grønlandsophold, behandles ved skatteansættelse  \r\n\r\n i tilflytningskommunen efter tilflytterreglerne i ligningslovens § 2, stk.  \r\n\r\n 3-6. Har skattepligt været bevaret under grønlandsopholdet, behandles de  \r\n\r\n derimod efter de almindelige regler ved skatteansættelsen i den pågældende  \r\n\r\n kommune. </P>  \r\n\r\n<P>Grønlandsfradrag. </P>  \r\n\r\n<P CLASS=PUNKT> <B>10.</B> Med hensyn til det særlige fradrag efter  \r\n\r\n ligningslovens § 9A for udgifter i forbindelse med lønindtægt indtjent i  \r\n\r\n Grønland skal bemærkes: </P>  \r\n\r\n<P>Fradraget, der tilkommer såvel personer, der er skattepligtige efter de  \r\n\r\n nye regler i ligningslovens § 2C, som personer, der er skattepligtige som  \r\n\r\n følge af bevaret bopæl her under opholdet i Grønland, udgør 4200 kr. årligt  \r\n\r\n for familieforsørgere og 2400 kr. årligt for andre skattepligtige. Det skal  \r\n\r\n ydes uden hensyn til den enkeltes faktiske udgifter i forbindelse med  \r\n\r\n arbejdet i Grønland, men der kan ikke herudover ydes fradrag i anledning af  \r\n\r\n udgifter i forbindelse med lønarbejde i Grønland, ej heller i anledning af  \r\n\r\n udgifter til befordring, beklædning eller lignende samt dobbelt husførelse.  \r\n\r\n Har arbejdet i Grønland kun varet en del af indkomståret, skal fradraget  \r\n\r\n nedsættes forholdsmæssigt svarende til det antal dage, opholdet i Grønland  \r\n\r\n har varet. For ikke selvstændig skattepligtige hustruer eller børn med  \r\n\r\n lønindtægt indtjent i Grønland ydes der fradrag på grundlag af satsen for  \r\n\r\n andre skattepligtige på 2400 kr. Der kan ikke for en person ydes fradrag med  \r\n\r\n et større beløb end det, den pågældendes i Grønland indtjente lønindtægt  \r\n\r\n udgør. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 23. marts 1966.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ E. Møller. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1966"
        },
        {
            "displayName": "Accession",
            "displayValue": "C19660005909"
        },
        {
            "displayName": "Entydig dokumentidentifikation",
            "displayValue": "CM020843"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "23/03/1966"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. VII. j.nr. 23-34-1966"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}