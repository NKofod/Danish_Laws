{
    "id": 120615,
    "title": "Bekendtgørelse om advarselsmærkning af magnetlegetøj",
    "documentTypeId": "60",
    "isSagsforlobPeriodValid": true,
    "shortName": "BEK nr 750 af 09/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om advarselsmærkning af magnetlegetøj <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 13, stk. 1 og 3, § 27, stk. 5, og § 28 i lov nr. 364 af 18. maj 1994 om produktsikkerhed, som ændret ved lov nr. 1170 af 19. december 2003, fastsættes:</p>\r\n      <p class=\"ParagrafGruppeOverskrift\">Definitioner</p>\r\n      <p class=\"Paragraf\"><span class=\"ParagrafNr\">§ 1.</span> Ved anvendelse af bestemmelserne i denne bekendtgørelse lægges følgende definitioner til grund:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">Legetøj:</span> Ethvert produkt, som klart er konstrueret eller bestemt til legeformål for børn under 14 år.</p>\r\n          <p class=\"Liste1\"><span class=\"Liste1Nr\">2)</span> <span class=\"Italic\">Magnetlegetøj:</span> Legetøj, der indeholder eller består af en eller flere magneter eller en eller flere magnetiske dele, som er tilgængelige for børn og af en sådan form og størrelse, at de kan nedsvælges.</p>\r\n          <p class=\"Liste1\"><span class=\"Liste1Nr\">3)</span> <span class=\"Italic\">Af en sådan form og størrelse, at de kan nedsvælges:</span> At de kan rummes fuldstændigt i cylinderen til smådele som defineret i standard EN 71-1:2005.</p>\r\n          <p class=\"Liste1\"><span class=\"Liste1Nr\">4)</span> <span class=\"Italic\">Tilgængelige for børn:</span> Som er løse eller kan løsnes fra legetøjet, når det anvendes af børn på normal måde eller på en måde, der med rimelighed kan forventes, selv om de oprindeligt er indeholdt, indkapslet, forsænket eller indfattet i legetøjet.</p>\r\n          <p class=\"Liste1\"><span class=\"Liste1Nr\">5)</span> <span class=\"Italic\">Gøre tilgængelig på markedet:</span> Enhver levering af magnetlegetøj med henblik på distribution, forbrug eller anvendelse på Fællesskabets marked som led i erhvervsvirksomhed mod eller uden vederlag.</p>\r\n          <p class=\"Liste1\"><span class=\"Liste1Nr\">6)</span> <span class=\"Italic\">Bringe i omsætning:</span> Første tilgængeliggørelse af magnetlegetøj på Fællesskabets marked.</p>\r\n          <p class=\"Liste1\"><span class=\"Liste1Nr\">7)</span> <span class=\"Italic\">Tilbagetrækning:</span> Enhver foranstaltning, med henblik på at forhindre, at magnetlegetøj distribueres, udstilles og tilbydes forbrugeren.</p>\r\n        </div>\r\n      </p>\r\n      <p class=\"ParagrafGruppeOverskrift\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 2.</span> Bekendtgørelsen finder anvendelse på magnetlegetøj, der er bragt i omsætning, er gjort tilgængeligt på markedet, bringes i omsætning eller gøres tilgængeligt på markedet.</p>\r\n      <p class=\"ParagrafGruppeOverskrift\">Krav om advarselsmærkning</p>\r\n      <p class=\"Paragraf\"><span class=\"ParagrafNr\">§ 3.</span> Magnetlegetøj, der er bragt i omsætning, er gjort tilgængeligt på markedet, bringes i omsætning eller gøres tilgængeligt på markedet, skal være forsynet med enten:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Advarsel med følgende ordlyd: ”Advarsel! Dette legetøj indeholder magneter eller magnetiske dele. Magneter, der hænger sammen eller fæstner sig til en metalgenstand inde i den menneskelige krop, kan forårsage alvorlig eller dødbringende skade. Søg øjeblikkelig lægehjælp, hvis magneter sluges eller kommer i luft­vej­ene.”, eller</p>\r\n          <p class=\"Liste1\"><span class=\"Liste1Nr\">2)</span> advarsel med tilsvarende letforståelig ordlyd, der klart giver de samme oplysninger.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Advarslen skal fremstå tydelig og letlæselig på et iøjnefaldende sted på emballagen eller skal på anden måde være anbragt på magnetlegetøjet, således at den er synlig for forbrugeren på salgsstedet.</p>\r\n      <p class=\"Stk2\"><span class=\"StkNr\">Stk. 3.</span> Advarslen skal være på dansk.</p>\r\n      <p class=\"Stk2\"><span class=\"StkNr\">Stk. 4.</span> Magnetlegetøj, der ikke opfylder betingelserne i stk. 1, 2 eller 3 om advarselsmærkning, skal øjeblikkeligt trækkes tilbage fra markedet, og forbrugerne skal underrettes behørigt herom.</p>\r\n      <p class=\"ParagrafGruppeOverskrift\">Markedskontrol</p>\r\n      <p class=\"Paragraf\"><span class=\"ParagrafNr\">§ 4.</span> Sikkerhedsstyrelsen forestår kontrollen med, at det magnetlegetøj, der findes på markedet, opfylder bestemmelserne i denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 5.</span> Konstaterer Sikkerhedsstyrelsen, at magnetlegetøj ikke opfylder de krav til mærkning, der stilles i denne bekendtgørelse, kan Sikkerhedsstyrelsen påbyde den, der har bragt magnetlegetøjet i omsætning, eller enhver, der på anden måde har gjort magnetlegetøjet tilgængeligt på markedet, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> standse salget af produktet,</p>\r\n          <p class=\"Liste1\"><span class=\"Liste1Nr\">2)</span> trække produktet tilbage og</p>\r\n          <p class=\"Liste1\"><span class=\"Liste1Nr\">3)</span> underrette forbrugerne behørigt om risikoen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Enhver, der har været led i omsætningen, kan påbydes at medvirke til at gennemføre et påbud vedrørende et produkt, som er meddelt en anden i medfør af stk. 1.</p>\r\n      <p class=\"Paragraf\"><span class=\"ParagrafNr\">§ 6.</span> Sikkerhedsstyrelsen kan træffe nødvendige foranstaltninger med henblik på at advare forbrugerne behørigt om risikoen ved magnetlegetøj, der ikke opfylder kravene til mærkning i denne bekendtgørelse.</p>\r\n      <p class=\"ParagrafGruppeOverskrift\">Klageadgang</p>\r\n      <p class=\"Paragraf\"><span class=\"ParagrafNr\">§ 7.</span> Sikkerhedsstyrelsens afgørelser efter denne bekendtgørelse kan ikke påklages til anden administrativ myndighed, jf. lovens § 23, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Påbud udstedt i medfør af § 5 skal af Sikkerhedsstyrelsen uden unødigt ophold indbringes for domstolene, hvis den som påbudet retter sig imod gør indsigelse, jf. lovens § 23, stk. 2.</p>\r\n      <p class=\"Stk2\"><span class=\"StkNr\">Stk. 3.</span> Retten kan bestemme, at indbringelse, som nævnt i stk. 2, har opsættende virkning, jf. lovens § 23, stk. 3.</p>\r\n      <p class=\"ParagrafGruppeOverskrift\">Straf</p>\r\n      <p class=\"Paragraf\"><span class=\"ParagrafNr\">§ 8.</span> Med bøde straffes den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> i strid med § 3, stk. 1 bringer magnetlegetøj i omsætning eller på anden måde gør magnetlegetøj tilgængeligt på markedet uden at det er forsynet med advarselsmærkning,</p>\r\n          <p class=\"Liste1\"><span class=\"Liste1Nr\">2)</span> i strid med § 3, stk. 4 undlader at trække magnetlegetøj tilbage,</p>\r\n          <p class=\"Liste1\"><span class=\"Liste1Nr\">3)</span> i strid med § 3, stk. 4 undlader at underrette forbrugerne behørigt, eller</p>\r\n          <p class=\"Liste1\"><span class=\"Liste1Nr\">4)</span> undlader at efterkomme Sikkerhedsstyrelsens påbud i henhold til § 5.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\">Ikrafttræden</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 21. juli 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Sikkerhedsstyrelsen, den 9. juli 2008</I></P><P CLASS=SIGN1 ALIGN=\"CENTER\">Carsten Sørig</P><P CLASS=SIGN2 ALIGN=\"RIGHT\">/ Tina Marie Møller</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen gennemfører Kommissionens beslutning 2008/329/EF af 21. april 2008 om et krav til medlemsstaterne om at sørge for, at magnetlegetøj, der bringes i omsætning eller gøres tilgængeligt på markedet, er forsynet med en advarsel om de sundheds- og sikkerhedsrisici, det indebærer, (EUT L 114 af 26. april 2008, s. 90-93).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2008"
        },
        {
            "displayName": "Accession",
            "displayValue": "B20080075005"
        },
        {
            "displayName": "Entydig dokumentidentifikation",
            "displayValue": "AU003344"
        },
        {
            "displayName": "Dato for førstegangsindlæggelse",
            "displayValue": "11/07/2008"
        },
        {
            "displayName": "Dato for indlæggelse",
            "displayValue": "11/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "750"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "09/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Sikkerhedsstyrelsen, j.nr. 644-10-00009"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}