{
    "id": 87608,
    "title": "Lov om patienters retsstilling ",
    "documentTypeId": "10",
    "isSagsforlobPeriodValid": false,
    "shortName": "LOV nr 482 af 01/07/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Formål, anvendelsesområde, definitioner m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Selvbestemmelse</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Selvbestemmelse i særlige tilfælde</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Aktindsigt</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Tavshedspligt og videregivelse af helbredsoplysninger  \r\n\r\n m.v.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Klage- og straffebestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Overgangs- og ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om patienters retsstilling </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Formål, anvendelsesområde, definitioner  \r\n\r\n m.v. </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven skal medvirke til at sikre, at patienters  \r\n\r\n værdighed, integritet og selvbestemmelsesret respekteres. Loven skal  \r\n\r\n endvidere medvirke til at sikre tillids- og fortrolighedsforholdet mellem  \r\n\r\n patient og sundhedsperson. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Loven gælder for patienter, der inden for  \r\n\r\n sundhedsvæsenet eller andre steder, hvor der udføres sundhedsfaglig  \r\n\r\n virksomhed, modtager eller har modtaget behandling af sundhedspersoner,  \r\n\r\n medmindre andet særligt er fastsat i lovgivningen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved behandling forstås i denne lov undersøgelse,  \r\n\r\n diagnosticering, sygdomsbehandling, genoptræning, sundhedsfaglig pleje og  \r\n\r\n sundhedsfaglige forebyggelsestiltag over for den enkelte patient, m.v. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved sundhedspersoner forstås i denne lov  \r\n\r\n personer, der er autoriseret i henhold til særlig lovgivning til at varetage  \r\n\r\n sundhedsfaglige opgaver og personer, der handler på disses ansvar. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> For en patient, der ikke selv kan varetage sine  \r\n\r\n interesser, indtræder den eller de personer, som efter lovgivningen er  \r\n\r\n bemyndiget hertil, i patientens rettigheder efter loven, i det omfang dette  \r\n\r\n er nødvendigt for at varetage patientens interesser i den pågældende  \r\n\r\n situation. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Selvbestemmelse </I> </P>  \r\n\r\n<P> <I>Informeret samtykke</I>  </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ingen behandling må indledes eller fortsættes  \r\n\r\n uden patientens informerede samtykke, medmindre andet følger af lov eller  \r\n\r\n bestemmelser fastsat i henhold til lov eller af §§ 8-10. </P>  \r\n\r\n<P CLASS=STK> <I>Stk. 2. </I> Patienten kan på ethvert tidspunkt tilbagekalde  \r\n\r\n sit samtykke efter stk. 1. </P>  \r\n\r\n<P CLASS=STK> <I>Stk. 3 . </I> Ved informeret samtykke forstås i denne lov et  \r\n\r\n samtykke, der er givet på grundlag af fyldestgørende information fra  \r\n\r\n sundhedspersonens side, jf. § 7. </P>  \r\n\r\n<P CLASS=STK> <I>Stk. 4. </I> Et informeret samtykke efter dette kapitel kan  \r\n\r\n være skriftligt, mundtligt eller efter omstændighederne stiltiende. </P>  \r\n\r\n<P CLASS=STK> <I>Stk. 5. </I> Sundhedsministeren fastsætter nærmere regler om  \r\n\r\n samtykkets form og indhold. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Patienten har ret til at få information om sin  \r\n\r\n helbredstilstand og om behandlingsmulighederne, herunder om risiko for  \r\n\r\n komplikationer og bivirkninger. </P>  \r\n\r\n<P CLASS=STK> <I>Stk. 2. </I> Patienten har ret til at frabede sig  \r\n\r\n information efter stk. 1. </P>  \r\n\r\n<P CLASS=STK> <I>Stk. 3. </I> Informationen skal gives løbende og give en  \r\n\r\n forståelig fremstilling af sygdommen, undersøgelsen og den påtænkte  \r\n\r\n behandling. Informationen skal gives på en hensynsfuld måde og være tilpasset  \r\n\r\n modtagerens individuelle forudsætninger med hensyn til alder, modenhed,  \r\n\r\n erfaring m.v. </P>  \r\n\r\n<P CLASS=STK> <I>Stk. 4. </I> Informationen skal omfatte oplysninger om  \r\n\r\n relevante forebyggelses-, behandlings- og plejemuligheder, herunder  \r\n\r\n oplysninger om andre, lægeligt forsvarlige behandlingsmuligheder, samt  \r\n\r\n oplysninger om konsekvenserne af, at der ingen behandling iværksættes.  \r\n\r\n Informationen skal være mere omfattende, når behandlingen medfører  \r\n\r\n nærliggende risiko for alvorlige komplikationer og bivirkninger. </P>  \r\n\r\n<P CLASS=STK> <I>Stk. 5. </I> Skønnes patienten i øvrigt at være uvidende om  \r\n\r\n forhold, der har betydning for patientens stillingtagen, jf. § 6, skal  \r\n\r\n sundhedspersonen særligt oplyse herom, medmindre patienten har frabedt sig  \r\n\r\n information, jf. stk. 2. </P>  \r\n\r\n<P CLASS=STK> <I>Stk. 6. </I> Sundhedsministeren fastsætter nærmere regler om  \r\n\r\n informationens form og indhold. </P>  \r\n\r\n<P> <I>Mindreårige</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En patient, der er fyldt 15 år, kan selv give  \r\n\r\n informeret samtykke til behandling. Forældremyndighedens indehaver skal  \r\n\r\n tillige have information, jf. § 7, og inddrages i den mindreåriges  \r\n\r\n stillingtagen. </P>  \r\n\r\n<P CLASS=STK> <I>Stk. 2. </I> Såfremt sundhedspersonen efter en individuel  \r\n\r\n vurdering skønner, at patienten, der er fyldt 15 år, ikke selv er i stand til  \r\n\r\n at forstå konsekvenserne af sin stillingtagen, kan forældremyndighedens  \r\n\r\n indehaver give informeret samtykke. </P>  \r\n\r\n<P CLASS=STK> <I>Stk. 3. </I> En patient, der er fyldt 15 år, er berettiget  \r\n\r\n til aktindsigt efter bestemmelserne i kapitel 4 og kan give samtykke til  \r\n\r\n videregivelse af helbredsoplysninger m.v. efter bestemmelserne i kapitel 5.  \r\n\r\n</P>  \r\n\r\n<P> <I>Patienter, der varigt mangler evnen til at give informeret  \r\n\r\n samtykke</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For en patient, der varigt mangler evnen til at  \r\n\r\n give informeret samtykke, kan de nærmeste pårørende give informeret samtykke  \r\n\r\n til behandling. I de tilfælde, hvor patienten er under værgemål, der omfatter  \r\n\r\n personlige forhold, herunder helbredsforhold, jf. værgemålslovens § 5, kan  \r\n\r\n informeret samtykke dog gives af værgen. </P>  \r\n\r\n<P CLASS=STK> <I>Stk. 2. </I> Har en patient, der varigt mangler evnen til at  \r\n\r\n give informeret samtykke, ingen nærmeste pårørende eller værge, kan  \r\n\r\n sundhedspersonen gennemføre en påtænkt behandling, hvis en anden  \r\n\r\n sundhedsperson, der har faglig indsigt på området, og som ikke tidligere har  \r\n\r\n deltaget i eller skal deltage i behandlingen af den pågældende patient, giver  \r\n\r\n sin tilslutning hertil. </P>  \r\n\r\n<P CLASS=STK> <I>Stk. 3. </I> I de tilfælde, der er omfattet af stk. 2, kan  \r\n\r\n sundhedspersonen dog uden inddragelse af en anden sundhedsperson gennemføre  \r\n\r\n en påtænkt behandling, hvis behandlingen er af mindre indgribende karakter  \r\n\r\n med hensyn til omfang og varighed. </P>  \r\n\r\n<P CLASS=STK> <I>Stk. 4. </I> Skønner sundhedspersonen, at de nærmeste  \r\n\r\n pårørende eller værgen, jf. stk. 1, forvalter samtykket på en måde, der  \r\n\r\n åbenbart vil skade patienten eller behandlingsresultatet, kan  \r\n\r\n sundhedspersonen gennemføre behandlingen, såfremt vedkommende  \r\n\r\n embedslægeinstitution giver sin tilslutning hertil. </P>  \r\n\r\n<P> <I>Øjeblikkeligt behandlingsbehov</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Hvis en patient, der midlertidigt eller varigt  \r\n\r\n mangler evnen til at give informeret samtykke eller er under 15 år, befinder  \r\n\r\n sig i en situation, hvor øjeblikkelig behandling er påkrævet for patientens  \r\n\r\n overlevelse eller for på længere sigt at forbedre patientens chance for  \r\n\r\n overlevelse eller for et væsentligt bedre resultat af behandlingen, kan en  \r\n\r\n sundhedsperson indlede eller fortsætte en behandling uden samtykke fra  \r\n\r\n patienten eller fra forældremyndighedens indehaver, nærmeste pårørende eller  \r\n\r\n værge. </P>  \r\n\r\n<P> <I>Patientens inddragelse</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En patient, der ikke selv kan give informeret  \r\n\r\n samtykke, skal informeres og inddrages i drøftelserne af behandlingen, i det  \r\n\r\n omfang patienten forstår behandlingssituationen, medmindre dette kan skade  \r\n\r\n patienten. Patientens tilkendegivelser skal, i det omfang de er aktuelle og  \r\n\r\n relevante, tillægges betydning. </P>  \r\n\r\n<P> <I>Sundhedspersonens ansvar</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Den sundhedsperson, der er ansvarlig for  \r\n\r\n behandlingen, er forpligtet til at drage omsorg for, at </P>  \r\n\r\n<UL CLASS=PLAIN-LIST>  \r\n\r\n<LI>1) informeret samtykke indhentes efter §§ 6-8 og § 9, stk. 1, </LI>  \r\n\r\n<LI>2) der foreligger tilslutning fra en anden sundhedsperson efter § 9, stk.  \r\n\r\n 2, </LI>  \r\n\r\n<LI>3) der foreligger tilslutning fra vedkommende embedslægeinstitution efter  \r\n\r\n § 9, stk. 4, og </LI>  \r\n\r\n<LI>4) patienten informeres og inddrages i drøftelserne af behandlingen efter  \r\n\r\n § 11. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Selvbestemmelse i særlige tilfælde </I>  \r\n\r\n</P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> For bestemmelserne i dette kapitel finder §§ 6  \r\n\r\n og 7 om informeret samtykke, § 8 om mindreårige, § 11 om patientens  \r\n\r\n inddragelse samt § 12 om sundhedspersonens ansvar tilsvarende anvendelse. Dog  \r\n\r\n finder § 8 om mindreårige ikke anvendelse for § 17 om livstestamenter. </P>  \r\n\r\n<P> <I>Sultestrejke</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Hvis en patient utvivlsomt har iværksat en  \r\n\r\n sultestrejke og patienten er informeret om sultestrejkens helbredsmæssige  \r\n\r\n konsekvenser, må en sundhedsperson ikke afbryde denne. </P>  \r\n\r\n<P> <I>Afvisning af at modtage blod</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> En behandling, der indebærer transfusion af  \r\n\r\n blod eller blodprodukter, må ikke indledes eller fortsættes uden patientens  \r\n\r\n informerede samtykke. </P>  \r\n\r\n<P CLASS=STK> <I>Stk. 2. </I> Patientens afvisning af at modtage blod eller  \r\n\r\n blodprodukter skal være givet i forbindelse med den aktuelle sygdomssituation  \r\n\r\n og være baseret på information fra sundhedspersonen om de helbredsmæssige  \r\n\r\n konsekvenser af at undlade tilførsel af blod eller blodprodukter ved  \r\n\r\n behandlingen. </P>  \r\n\r\n<P CLASS=STK> <I>Stk. 3. </I> Såfremt det strider mod en sundhedspersons  \r\n\r\n etiske opfattelse at udføre en behandling uden anvendelse af blod eller  \r\n\r\n blodprodukter, er vedkommende ikke forpligtet hertil, og patienten skal  \r\n\r\n henvises til en anden sundhedsperson, medmindre der foreligger et tilfælde af  \r\n\r\n påtrængende nødvendig lægehjælp, jf. § 7, stk. 1, i lov om udøvelse af  \r\n\r\n lægegerning. </P>  \r\n\r\n<P> <I>Behandling af uafvendeligt døende</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> En uafvendeligt døende patient kan afvise  \r\n\r\n behandling, der kun kan udskyde dødens indtræden. </P>  \r\n\r\n<P CLASS=STK> <I>Stk. 2. </I> Såfremt en uafvendeligt døende patient ikke  \r\n\r\n længere er i stand til at udøve sin selvbestemmelsesret, kan en  \r\n\r\n sundhedsperson undlade at påbegynde eller fortsætte en livsforlængende  \r\n\r\n behandling, jf. § 17, stk. 3. </P>  \r\n\r\n<P CLASS=STK> <I>Stk. 3. </I> En uafvendeligt døende patient kan modtage de  \r\n\r\n smertestillende, beroligende eller lignende midler, som er nødvendige for at  \r\n\r\n lindre patientens tilstand, selv om dette kan medføre fremskyndelse af  \r\n\r\n dødstidspunktet. </P>  \r\n\r\n<P> <I>Livstestamenter</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Enhver, der er fyldt 18 år og ikke er under  \r\n\r\n værgemål, der omfatter personlige forhold, herunder helbredsforhold, jf.  \r\n\r\n værgemålslovens § 5, kan oprette et livstestamente. I livstestamentet kan den  \r\n\r\n pågældende udtrykke sine ønsker med hensyn til behandling, hvis vedkommende  \r\n\r\n måtte komme i en tilstand, hvor selvbestemmelsesretten ikke længere kan  \r\n\r\n udøves af patienten selv. </P>  \r\n\r\n<P CLASS=STK> <I>Stk. 2. </I> I et livstestamente kan optages bestemmelser  \r\n\r\n om, at </P>  \r\n\r\n<UL CLASS=PLAIN-LIST>  \r\n\r\n<LI>1) der ikke ønskes livsforlængende behandling i en situation, hvor  \r\n\r\n testator er uafvendeligt døende, og </LI>  \r\n\r\n<LI>2) der ikke ønskes livsforlængende behandling i tilfælde af, at sygdom,  \r\n\r\n fremskreden alderdomssvækkelse, ulykke, hjertestop eller lignende har medført  \r\n\r\n så svær invaliditet, at testator varigt vil være ude af stand til at tage  \r\n\r\n vare på sig selv fysisk og mentalt. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ved livsforlængende behandling forstås  \r\n\r\n behandling, hvor der ikke er udsigt til helbredelse, bedring eller lindring,  \r\n\r\n men alene til en vis livsforlængelse. </P>  \r\n\r\n<P CLASS=STK> <I>Stk. 4. </I> Såfremt en sundhedsperson, i tilfælde hvor  \r\n\r\n patienten ikke selv er i stand til at udøve sin selvbestemmelsesret, påtænker  \r\n\r\n at iværksætte livsforlængende behandling af en uafvendeligt døende eller  \r\n\r\n påtænker at fortsætte livsforlængende behandling i en situation som nævnt i  \r\n\r\n stk. 2, nr. 2, skal sundhedspersonen kontakte Livstestamenteregistret, jf. §  \r\n\r\n 18, med henblik på at undersøge, om der foreligger et livstestamente. </P>  \r\n\r\n<P CLASS=STK> <I>Stk. 5. </I> Testators ønske i medfør af stk. 2, nr. 1, er  \r\n\r\n bindende for sundhedspersonen, medens et ønske efter stk. 2, nr. 2, er  \r\n\r\n vejledende for sundhedspersonen og skal indgå i dennes overvejelser om  \r\n\r\n behandling. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Sundhedsministeren opretter et  \r\n\r\n livstestamenteregister og fastsætter nærmere regler om livstestamenters  \r\n\r\n oprettelse, udformning, registrering, tilbagekaldelse m.v. </P>  \r\n\r\n<P CLASS=STK> <I>Stk. 2. </I> Sundhedsministeren fastsætter bestemmelser om  \r\n\r\n gebyrer for registrering af livstestamenter. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Aktindsigt </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Reglerne i dette kapitel gælder for  \r\n\r\n patientjournaler m.v., der udarbejdes af sundhedspersoner, og som føres på  \r\n\r\n offentlige eller private sygehuse, klinikker, ambulatorier, i privat praksis  \r\n\r\n eller i forbindelse med behandling i private hjem samt på andre offentlige  \r\n\r\n eller private institutioner m.v., hvor der som led i sundhedsmæssig  \r\n\r\n virksomhed foretages behandling af patienter. </P>  \r\n\r\n<P CLASS=STK> <I>Stk. 2. </I> Reglerne i dette kapitel gælder ikke for  \r\n\r\n registre omfattet af lov om offentlige myndigheders registre eller for  \r\n\r\n registrering, der alene finder sted til videnskabelige eller statistiske  \r\n\r\n formål. </P>  \r\n\r\n<P CLASS=STK> <I>Stk. 3. </I> Sundhedsministeren fastsætter nærmere regler  \r\n\r\n om, hvilke oplysninger og institutioner m.v. der er omfattet af stk. 1. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Fremsætter en patient begæring herom, skal  \r\n\r\n patienten have meddelelse om, hvorvidt der behandles helbredsoplysninger om  \r\n\r\n vedkommende indeholdt i patientjournaler m.v. Behandles sådanne oplysninger,  \r\n\r\n skal der på patientens begæring og på en let forståelig måde gives patienten  \r\n\r\n meddelelse om, </P>  \r\n\r\n<UL CLASS=PLAIN-LIST>  \r\n\r\n<LI>1) hvilke oplysninger der behandles, </LI>  \r\n\r\n<LI>2) behandlingens formål, </LI>  \r\n\r\n<LI>3) kategorierne af modtagere af oplysningerne og </LI>  \r\n\r\n<LI>4) tilgængelig information om, hvorfra disse oplysninger stammer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Retten efter stk. 1 kan dog begrænses, i det  \r\n\r\n omfang patientens interesse i at blive gjort bekendt med oplysningerne findes  \r\n\r\n at burde vige for afgørende hensyn til den pågældende selv eller til andre  \r\n\r\n private interesser. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Afgørelser om retten til aktindsigt træffes af  \r\n\r\n den myndighed, institution eller sundhedsperson, der har patientjournalerne  \r\n\r\n m.v. i sin besiddelse. </P>  \r\n\r\n<P CLASS=STK> <I>Stk. 2. </I> Vedkommende myndighed, institution eller  \r\n\r\n sundhedsperson afgør snarest, om en anmodning om aktindsigt kan imødekommes,  \r\n\r\n og om aktindsigten skal gennemføres ved, at der gives adgang til gennemsyn af  \r\n\r\n patientjournalen m.v. på stedet, eller ved, at der udleveres en afskrift  \r\n\r\n eller kopi. </P>  \r\n\r\n<P CLASS=STK> <I>Stk. 3. </I> Er en anmodning om aktindsigt ikke imødekommet  \r\n\r\n eller afslået inden 10 dage efter, at den er modtaget af vedkommende  \r\n\r\n myndighed, institution eller sundhedsperson, skal myndigheden, institutionen  \r\n\r\n eller sundhedspersonen underrette patienten om grunden hertil samt om,  \r\n\r\n hvornår en afgørelse kan forventes at foreligge. </P>  \r\n\r\n<P CLASS=STK> <I>Stk. 4. </I> I de tilfælde, hvor en sundhedsperson efter  \r\n\r\n stk. 1-3 er tillagt beføjelser, påhviler det overordnede ansvar for, at  \r\n\r\n aktindsigt meddeles i i overensstemmelse med loven, den driftsansvarlige  \r\n\r\n myndighed. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Sundhedsministeren fastsætter regler om gebyr  \r\n\r\n til dækning af kopierings- og forsendelsesomkostninger m.v. i forbindelse med  \r\n\r\n aktindsigten. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tavshedspligt og videregivelse af  \r\n\r\n helbredsoplysninger m.v. </I> </P>  \r\n\r\n<P> <I>Patientens krav på sundhedspersoners tavshed</I>  </P>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> En patient har krav på, at sundhedspersoner  \r\n\r\n iagttager tavshed om, hvad de under udøvelsen af deres erhverv erfarer eller  \r\n\r\n får formodning om angående helbredsforhold, øvrige rent private forhold og  \r\n\r\n andre fortrolige oplysninger, jf. dog reglerne i dette kapitel. </P>  \r\n\r\n<P CLASS=STK> <I>Stk. 2. </I> I de tilfælde, hvor en sundhedsperson i dette  \r\n\r\n kapitel er tillagt beføjelser efter de enkelte bestemmelser, påhviler det  \r\n\r\n overordnede ansvar for, at oplysninger videregives i overensstemmelse med  \r\n\r\n loven, den driftsansvarlige myndighed. </P>  \r\n\r\n<P> <I>Videregivelse af helbredsoplysninger m.v. i forbindelse med behandling  \r\n\r\n af patienter</I>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Med patientens samtykke kan sundhedspersoner  \r\n\r\n videregive oplysninger til andre sundhedspersoner om patientens  \r\n\r\n helbredsforhold, øvrige rent private forhold og andre fortrolige oplysninger  \r\n\r\n i forbindelse med behandling af patienten. </P>  \r\n\r\n<P CLASS=STK> <I>Stk. 2. </I> Videregivelse af de i stk. 1 nævnte oplysninger  \r\n\r\n kan uden patientens samtykke ske, når </P>  \r\n\r\n<UL CLASS=PLAIN-LIST>  \r\n\r\n<LI>1) det er nødvendigt af hensyn til et aktuelt behandlingsforløb for  \r\n\r\n patienten og videregivelsen sker under hensyntagen til patientens interesse  \r\n\r\n og behov, </LI>  \r\n\r\n<LI>2) videregivelsen er nødvendig til berettiget varetagelse af en åbenbar  \r\n\r\n almen interesse eller af væsentlige hensyn til patienten, sundhedspersonen  \r\n\r\n eller andre eller </LI>  \r\n\r\n<LI>3) videregivelsen sker til patientens alment praktiserende læge fra en  \r\n\r\n læge, der virker som stedfortræder for denne. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Ved videregivelse efter stk. 2, nr. 1, kan  \r\n\r\n patienten på ethvert tidspunkt af det aktuelle behandlingsforløb frabede sig,  \r\n\r\n at oplysningerne videregives. </P>  \r\n\r\n<P CLASS=STK> <I>Stk. 4. </I> Den sundhedsperson, der er i besiddelse af en  \r\n\r\n fortrolig oplysning, afgør, hvorvidt videregivelse efter stk. 2 er  \r\n\r\n berettiget. </P>  \r\n\r\n<P CLASS=STK> <I>Stk. 5. </I> Såfremt der videregives oplysninger efter stk.  \r\n\r\n 2, nr. 2, skal den, oplysningen angår, snarest muligt herefter orienteres om  \r\n\r\n videregivelsen og formålet hermed. </P>  \r\n\r\n<P CLASS=STK> <I>Stk. 6. </I> Sundhedsministeren fastsætter nærmere regler om  \r\n\r\n videregivelse af helbredsoplysninger m.v. efter denne bestemmelse. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Samtykke efter § 24, stk. 1, skal være  \r\n\r\n mundtligt eller skriftligt. Samtykket kan afgives til den sundhedsperson, der  \r\n\r\n videregiver oplysninger, eller til den sundhedsperson, der modtager  \r\n\r\n oplysninger. Samtykket skal indføres i patientjournalen. </P>  \r\n\r\n<P CLASS=STK> <I>Stk. 2. </I> Sundhedsministeren fastsætter nærmere regler om  \r\n\r\n det i stk. 1 nævnte samtykke. </P>  \r\n\r\n<P> <I>Videregivelse af helbredsoplysninger m.v. til andre formål</I>  </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Med patientens samtykke kan sundhedspersoner  \r\n\r\n til andre formål end behandling videregive oplysninger om patientens  \r\n\r\n helbredsforhold, øvrige rent private forhold og andre fortrolige oplysninger  \r\n\r\n til myndigheder, organisationer, private personer m.fl. </P>  \r\n\r\n<P CLASS=STK> <I>Stk. 2. </I> Videregivelse af de i stk. 1 nævnte oplysninger  \r\n\r\n kan uden patientens samtykke ske, når </P>  \r\n\r\n<UL CLASS=PLAIN-LIST>  \r\n\r\n<LI>1) det følger af lov eller bestemmelser fastsat i henhold til lov, at  \r\n\r\n oplysningen skal videregives og oplysningen må antages at have væsentlig  \r\n\r\n betydning for den modtagende myndigheds sagsbehandling, </LI>  \r\n\r\n<LI>2) videregivelsen er nødvendig til berettiget varetagelse af en åbenbar  \r\n\r\n almen interesse eller af væsentlige hensyn til patienten, sundhedspersonen  \r\n\r\n eller andre eller </LI>  \r\n\r\n<LI>3) videregivelsen er nødvendig for, at en myndighed kan gennemføre  \r\n\r\n tilsyns- og kontrolopgaver. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Den sundhedsperson, der er i besiddelse af en  \r\n\r\n fortrolig oplysning, afgør, hvorvidt videregivelse efter stk. 2 er  \r\n\r\n berettiget. </P>  \r\n\r\n<P CLASS=STK> <I>Stk. 4. </I> Såfremt der videregives oplysninger efter stk.  \r\n\r\n 2, nr. 2, skal den, oplysningen angår, snarest muligt herefter orienteres om  \r\n\r\n videregivelsen og formålet hermed. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Samtykke efter § 26, stk. 1, skal være  \r\n\r\n skriftligt. Kravet om skriftlighed kan dog fraviges, når sagens karakter  \r\n\r\n eller omstændighederne i øvrigt taler derfor. Samtykket skal indføres i  \r\n\r\n patientjournalen. </P>  \r\n\r\n<P CLASS=STK> <I>Stk. 2. </I> Samtykke efter stk. 1 bortfalder senest et år  \r\n\r\n efter, at det er givet. </P>  \r\n\r\n<P CLASS=STK> <I>Stk. 3. </I> Sundhedsministeren fastsætter nærmere regler om  \r\n\r\n det i stk. 1 nævnte samtykke. </P>  \r\n\r\n<P> <I>Videregivelse af helbredsoplysninger til pårørende vedrørende afdøde  \r\n\r\n patienter</I>  </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> En sundhedsperson kan videregive oplysninger om  \r\n\r\n en afdød patients sygdomsforløb, dødsårsag og dødsmåde til afdødes nærmeste  \r\n\r\n pårørende, såfremt det ikke må antages at stride mod afdødes ønske og  \r\n\r\n hensynet til afdøde eller andre private interesser ikke taler afgørende  \r\n\r\n herimod. Der kan endvidere videregives oplysninger til afdødes nærmeste  \r\n\r\n pårørende efter reglen i § 26, stk. 2, nr. 2. </P>  \r\n\r\n<P CLASS=STK> <I>Stk. 2. </I> Afdødes alment praktiserende læge eller den  \r\n\r\n læge, som havde afdøde i behandling, kan fra et sygehus eller fra en  \r\n\r\n sundhedsperson få de samme oplysninger som nævnt i stk. 1, 1. pkt., såfremt  \r\n\r\n afdødes nærmeste pårørende har fremsat begæring om at modtage oplysningerne  \r\n\r\n over for den pågældende læge. </P>  \r\n\r\n<P> <I>Videregivelse af helbredsoplysninger til særlige formål (forskning,  \r\n\r\n statistik m.v.)</I>  </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Oplysninger om enkeltpersoners helbredsforhold,  \r\n\r\n øvrige rent private forhold og andre fortrolige oplysninger fra  \r\n\r\n patientjournaler m.v. kan videregives til en forsker til brug for et konkret  \r\n\r\n biomedicinsk forskningsprojekt, såfremt der er meddelt tilladelse til  \r\n\r\n projektet efter lov om et videnskabsetisk komitesystem og behandling af  \r\n\r\n biomedicinske forskningsprojekter. </P>  \r\n\r\n<P CLASS=STK> <I>Stk. 2. </I> Oplysninger som nævnt i stk. 1 kan, når et  \r\n\r\n forskningsprojekt ikke er omfattet af lov om et videnskabsetisk komitesystem  \r\n\r\n m.v., endvidere videregives til en forsker til brug ved et konkret  \r\n\r\n forskningsprojekt af væsentlig samfundsmæssig interesse efter godkendelse af  \r\n\r\n Sundhedsstyrelsen, som fastsætter vilkår for videregivelsen. </P>  \r\n\r\n<P CLASS=STK> <I>Stk. 3. </I> Der må kun ske efterfølgende henvendelse til  \r\n\r\n enkeltpersoner i det omfang, de sundhedspersoner, der har behandlet de  \r\n\r\n pågældende, giver tilladelse hertil. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Oplysninger som nævnt i § 29 kan videregives  \r\n\r\n til brug for statistik eller planlægning efter godkendelse af  \r\n\r\n Sundhedsstyrelsen, som fastsætter vilkår for oplysningernes anvendelse m.v.,  \r\n\r\n jf. dog stk. 2. </P>  \r\n\r\n<P CLASS=STK> <I>Stk. 2. </I> Videregivelse af de i stk. 1 nævnte oplysninger  \r\n\r\n kan ske uden godkendelse af Sundhedsstyrelsen, når det følger af lov, at  \r\n\r\n oplysningerne skal videregives. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Oplysninger, der er indhentet efter §§ 29 og 30  \r\n\r\n til brug for forskning, statistik eller planlægning, må ikke senere behandles  \r\n\r\n i andet end statistisk eller videnskabeligt øjemed. </P>  \r\n\r\n<P CLASS=STK> <I>Stk. 2. </I> Offentliggørelse af oplysninger som nævnt i  \r\n\r\n stk. 1 må kun ske i en form, hvori oplysningerne ikke kan henføres til  \r\n\r\n enkeltpersoner. </P>  \r\n\r\n<P CLASS=STK> <I>Stk. 3. </I> Sundhedsministeren fastsætter nærmere regler om  \r\n\r\n videregivelse af oplysninger efter § 29, stk. 2, og § 30, stk. 1. </P>  \r\n\r\n<P> <I>Videregivelse til tredjelande</I>  </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Sundhedsministeren fastsætter nærmere regler om  \r\n\r\n videregivelse af oplysninger efter dette kapitel til tredjelande. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Klage- og straffebestemmelser </I> </P>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Klager over forhold omfattet af denne lov kan  \r\n\r\n indbringes for Sundhedsvæsenets Patientklagenævn efter reglerne herom i lov  \r\n\r\n om sundhedsvæsenets centralstyrelse, medmindre særlig klageadgang er  \r\n\r\n foreskrevet i lovgivningen. Patientklagenævnets afgørelser kan ikke  \r\n\r\n indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Den, der uberettiget videregiver eller udnytter  \r\n\r\n fortrolige oplysninger efter kapitel 5, straffes efter straffelovens §§  \r\n\r\n 152-152 f. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Overgangs- og ikrafttrædelsesbestemmelser  \r\n\r\n</I> </P>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Loven træder i kraft den 1. oktober 1998. </P>  \r\n\r\n<P CLASS=STK> <I>Stk. 2. </I> Samtidig ophæves </P>  \r\n\r\n<UL CLASS=PLAIN-LIST>  \r\n\r\n<LI>1) <I>§ 6, stk. 2-5,</I> og <I>§ 6 a</I> i lov om udøvelse af  \r\n\r\n lægegerning, jf. lovbekendtgørelse nr. 632 af 20. juli 1995, som senest  \r\n\r\n ændret ved § 7, stk. 2, i lov nr. 463 af 10. juni 1997, </LI>  \r\n\r\n<LI>2) lov nr. 504 af 30. juni 1993 om aktindsigt i helbredsoplysninger.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 3. </I> Følgende bekendtgørelser, der er fastsat i  \r\n\r\n medfør af de i stk. 2 nævnte love, forbliver i kraft, indtil de ophæves eller  \r\n\r\n afløses af regler udstedt efter denne lov: </P>  \r\n\r\n<UL CLASS=PLAIN-LIST>  \r\n\r\n<LI>1) Bekendtgørelse nr. 782 af 18. september 1992 om livstestamenter. </LI>  \r\n\r\n<LI>2) Bekendtgørelse nr. 938 af 7. december 1993 om betaling for afskrifter,  \r\n\r\n edb-udskrifter og fotokopier, der udleveres efter lov om aktindsigt i  \r\n\r\n helbredsoplysninger. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> I lov om udøvelse af lægegerning, jf.  \r\n\r\n lovbekendtgørelse nr. 632 af 20. juli 1995, som senest ændret ved § 7, stk.  \r\n\r\n 2, i lov nr. 463 af 10. juni 1997, foretages følgende ændring: </P>  \r\n\r\n<P> <B>1.</B> I <I>§ 31, stk. 2,</I> udgår &#187;, dog at det skal have sit  \r\n\r\n forblivende ved de i medfør af § 1, nr. 1 b, i lov nr. 273 af 28. juni 1920  \r\n\r\n om udvidelse af sundhedslovgivningens gyldighed til de sønderjydske landsdele  \r\n\r\n ved bekendtgørelse nr. 405 af 12. september 1922 fastsatte bestemmelser om  \r\n\r\n udøvelse af virksomhed som lægepraktikant i de nævnte landsdele&#171;. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Kapitel 4 har virkning for patientjournaler  \r\n\r\n m.v. oprettet efter 1. januar 1994 og for tilførsler til eksisterende  \r\n\r\n patientjournaler m.v. foretaget efter denne dato. For oplysninger i  \r\n\r\n patientjournaler m.v., der føres ved hjælp af elektronisk databehandling, har  \r\n\r\n kapitlet også virkning for registreringer foretaget før 1. januar 1994. For  \r\n\r\n manuelle sygehusjournaler, der føres for den offentlige forvaltning, har  \r\n\r\n kapitlet virkning for journaler oprettet efter 1. januar 1987 og for  \r\n\r\n tilførsler foretaget efter denne dato til journaler oprettet før 1. januar  \r\n\r\n 1987. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Loven gælder ikke for Færøerne og Grønland, men  \r\n\r\n kan ved kongelig anordning sættes helt eller delvis i kraft for Færøerne med  \r\n\r\n de afvigelser, som de særlige færøske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Marselisborg, den 1. juli 1998  \r\n\r\n</I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>Margrethe R. </P>  \r\n\r\n<P CLASS=MINISTER ALIGN=RIGHT>/ Carsten Koch </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Lov nr. 546 af 24. juni 2005, Sundhedsloven, der ophæver denne lov, træder i kraft den 1. januar 2007. "
    ],
    "alternativeMedia": [],
    "ressort": "Indenrigs- og Sundhedsministeriet",
    "popularTitle": "Patientretsstillingsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 1997/2 LF 15",
            "stateLabel": "Vedtaget",
            "references": [
                {
                    "shortName": "1997/2 LSF 15",
                    "title": "1997 LSF 15   FORSLAG TIL LOV OM PATIENTERS RETSSTILLING ",
                    "presentationName": "Lovforslag som fremsat",
                    "documentTypeId": 400,
                    "documentId": 111115,
                    "eliUri": "/eli/ft/199722K00015",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L15.htm"
                },
                {
                    "shortName": "1997/2 BTL 15",
                    "title": "1997 BTL 15   BETÆNKNING OVER FORSLAG TIL LOV OM PATIENTERS RETSSTILLING    NR L 15 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108494,
                    "eliUri": "/eli/ft/199724K00015",
                    "externalLink": ""
                },
                {
                    "shortName": "LOV nr 482 af 01/07/1998",
                    "title": "Lov om patienters retsstilling ",
                    "presentationName": "Lov",
                    "documentTypeId": 10,
                    "documentId": 87608,
                    "eliUri": "/eli/lta/1998/482",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "A19980048230"
        },
        {
            "displayName": "Entydig dokumentidentifikation",
            "displayValue": "CM047442"
        },
        {
            "displayName": "Dato for førstegangsindlæggelse",
            "displayValue": "03/07/1998"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "482"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "01/07/1998"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin., 1. kt., j.nr. 1998-700-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}