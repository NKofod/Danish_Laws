{
    "id": 228447,
    "title": "Cirkulære om seniorbonus (Til samtlige ministerier mv.)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10089 af 20/12/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#ided1b47f5-a2d2-46d6-bfcf-01b203056dfd\">Bilag A</a>\r\n         </td>\r\n         <td class=\"IndholdsfortegnelseTekst\">AFTALTE BESTEMMELSER OM SENIORBONUS</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id49cad1aa-9acf-48a8-a751-fe042578c2e8\">Bilag 1</a>\r\n         </td>\r\n         <td class=\"IndholdsfortegnelseTekst\">Konvertering af seniorbonus</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Cirkulære om seniorbonus</p>\r\n<p class=\"UnderTitel2\">(Til samtlige ministerier mv.)</p>\r\n<p class=\"Indledning2\">\r\n   <span class=\"Bold\">Generelle bemærkninger</span>\r\n</p>\r\n<p class=\"Indledning2\">\r\n   <span class=\"Bold\">1.</span> Skatteministeriet og centralorganisationerne blev ved aftale- og overenskomstforhandlingerne i 2021 enige om at styrke fokus på seniorområdet.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">2.</span> Formålet med seniorindsatsen er at understøtte et godt seniorarbejdsliv for ældre medarbejdere, så de finder det attraktivt at fortsætte i beskæftigelse, og det sikres, at de fortsat er en aktiv, kvalificeret, fleksibel og efterspurgt arbejdskraft</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">3.</span> Parterne er enige om vigtigheden af, at man fra centralt hold understøtter seniorindsatsen på de enkelte arbejdspladser med udgangspunkt i, at der lokalt skal være et rum til at prioritere de indsatser og de redskaber, der bedst understøtter de lokale behov.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">4.</span> Ved siden af en styrket seniorindsats blev parterne enige om at etablere en seniorbonusordning, jf. pkt. IV, nr. 3, og bilag D i henholdsvis Resultatet af Forhandlingerne mellem skatteministeren og Centralorganisationernes Fællesudvalg 2021 og Resultatet af Forhandlingerne mellem skatteministeren og Akademikerne 2021.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">5.</span> Seniorbonussen er et supplement til de muligheder arbejdsgiveren i øvrigt har for at fastholde seniorer, jf. mulighederne for lokalt at etablere seniorordninger efter cirkulære om aftale om seniorordninger. Retten til seniorbonus og til at konvertere seniorbonussen til seniordage medfører ikke nogen begrænsning i muligheden for lokalt at aftale op til 12 seniordage om året i henhold til aftale om seniorordninger.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">6.</span> Ansatte har fra og med det kalenderår, hvori de fylder 62 år, ret til en årlig seniorbonus på 0,8 pct. af den sædvanlige årsløn.</p>\r\n<p class=\"Indledning2\">\r\n</p>\r\n<p class=\"Indledning2\">For fastlæggelse af ”sædvanlig årsløn” henvises til cirkulære nr. 9600 af 6. december 2011 om beregning af løn under betalt fravær mv. (Perst.nr. 063-11).</p>\r\n<p class=\"Indledning2\">\r\n</p>\r\n<p class=\"Indledning2\">Der er tale om en fleksibel ordning, der giver mulighed for at imødekomme individuelle behov. Den ansatte har derfor ret til at konvertere sin seniorbonus til frihed (seniordage) og/eller et ekstraordinært pensionsbidrag.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">7.</span> Seniorbonussen kan konverteres til 2 seniordage om året eller til et ekstraordinært pensionsbidrag svarende til 0,8 pct. af den sædvanlige årsløn.</p>\r\n<p class=\"Indledning2\">\r\n</p>\r\n<p class=\"Indledning2\">En ansat, der vælger at konvertere seniorbonussen, skal give ansættelsesmyndigheden meddelelse herom senest den 1. oktober året før, bonussen ville være kommet til udbetaling.</p>\r\n<p class=\"Indledning2\">\r\n</p>\r\n<p class=\"Indledning2\">Ved en ansats død udbetales en forholdsmæssig andel af bonussen, jf. § 03, stk. 2, i bilag A.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">8.</span> Seniorbonusordningen omfatter:</p>\r\n<p class=\"Indledning2\">1) tjenestemænd i staten og folkekirken,</p>\r\n<p class=\"Indledning2\">2) ansatte ved statstilskudsberettigede institutioner, som er medlemmer af statsgaranterede pensionskasser og statslige pensionsordninger,</p>\r\n<p class=\"Indledning2\">3) tjenestemandslignende ansatte i staten, folkekirken og statstilskudsberettigede institutioner med forsikringsmæssige pensionsordninger,</p>\r\n<p class=\"Indledning2\">4) civilarbejdere i forsvaret, og</p>\r\n<p class=\"Indledning2\">5) ansatte i staten, folkekirken og statstilskudsberettigede institutioner, der er omfattet af overenskomster indgået på den ene side af eller efter bemyndigelse fra Skatteministeriet og på den anden side af de underskrivende centralorganisationer eller organisationer, der er tilsluttet til disse.</p>\r\n<p class=\"Indledning2\">\r\n</p>\r\n<p class=\"Indledning2\">Seniorbonusordningen omfatter ikke ansatte, der er timelønnede, jf. dog nedenfor.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">9.</span> De aftalte bestemmelser om seniorbonus er gengivet i cirkulærets bilag A med tilhørende bilag 1.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">Bemærkninger til bestemmelserne i bilag A og bilag 1</span>\r\n</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Italic\">Til § 04 i bilag A</span>\r\n</p>\r\n<p class=\"Indledning2\">Det kan for enkelte grupper af timelønnede være aftalt, at de er omfattet af en seniorbonusordning.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Italic\">Til pkt. 6 i bilag 1</span>\r\n</p>\r\n<p class=\"Indledning2\">For tjenestemænd og andre ansatte med optjening af tjenestemandspension, fx medlemmer af statslige pensionsordninger, indbetales pensionsbidraget til den supplerende pensionsordning, der gælder for ansættelsesforholdet, såfremt den ansatte ikke har givet meddelelse om, hvilken pensionsordning, pensionsbidraget ønskes indbetalt til, jf. punkt 5 i bilag 1.</p>\r\n<p class=\"Indledning2\">\r\n</p>\r\n<p class=\"Indledning2\">\r\n   <span class=\"Bold\">Ikrafttræden</span>\r\n</p>\r\n<p class=\"Indledning2\">\r\n   <span class=\"Bold\">10.</span> Cirkulæret har virkning fra den 1. april 2022.</p>\r\n<p class=\"Indledning2\">\r\n</p>\r\n<p class=\"Indledning2\">De aftalte bestemmelser om seniorbonus, jf. cirkulærets bilag A, har virkning fra den 1. april 2022. De ansatte har dog ret til fuld seniorbonus beregnet efter § 1, stk. 2, i hele kalenderåret 2022, dvs. fra den 1. januar 2022 til og med den 31. december 2022. Seniorbonussen udbetales ved førstkommende lønudbetaling i 2023.</p>\r\n<p class=\"Indledning2\">\r\n</p>\r\n<p class=\"Indledning2\">En ansat, der vælger at konvertere seniorbonussen for 2022, skal give meddelelse herom senest den 1. oktober 2022 med henblik på afvikling af seniordage i 2023 og/eller indbetaling af et pensionsbidrag ved førstkommende lønudbetaling i 2023.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, Medarbejder- og Kompetencestyrelsen, den 20. december 2021</p><p class=\"Sign1\" align=\"center\">Frank Nielsen</p><p class=\"Sign2\" align=\"right\"></p></div><a id=\"ided1b47f5-a2d2-46d6-bfcf-01b203056dfd\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"BA\">\r\n   </span>\r\n   <span id=\"BilA\">Bilag A</span>\r\n</p>\r\n<p class=\"BilagTekst\">AFTALTE BESTEMMELSER OM SENIORBONUS</p>\r\n<p class=\"KapitelOverskrift2\">-</p>\r\n<p>\r\n   <span class=\"Bold\">§ 01.</span> Ansatte har fra og med det kalenderår, hvori de fylder 62 år, ret til en årlig seniorbonus.</p>\r\n<p>\r\n</p>\r\n<p>\r\n   <span class=\"Italic\">Stk. 2</span>. Seniorbonussen udgør 0,8 pct. af den ansattes sædvanlige årsløn.</p>\r\n<p>\r\n</p>\r\n<p>\r\n   <span class=\"Italic\">Stk. 3</span>. Seniorbonussen udbetales én gang årligt ved førstkommende lønudbetaling efter kalenderårets udløb.</p>\r\n<p>\r\n</p>\r\n<p>\r\n   <span class=\"Italic\">Stk. 4</span>. Ret til seniorbonus gælder ved siden af de øvrige seniorordninger, der er nævnt i aftalen om seniorordninger.</p>\r\n<p>\r\n</p>\r\n<p>\r\n   <span class=\"Bold\">§ 02.</span> Den ansatte har ret til at konvertere seniorbonussen til et eller flere af følgende elementer, jf. bilag 1:</p>\r\n<p>\r\n</p>\r\n<p>1) Betalte fridage (seniordage)</p>\r\n<p>2) Ekstraordinært pensionsbidrag</p>\r\n<p>\r\n</p>\r\n<p>\r\n   <span class=\"Italic\">Stk. 2</span>. Valget træffes for ét år ad gangen.</p>\r\n<p>\r\n</p>\r\n<p>\r\n   <span class=\"Italic\">Stk. 3</span>. En ansat, der vælger at konvertere seniorbonussen, skal give ansættelsesmyndigheden meddelelse herom senest den 1. oktober året før, bonussen ville være kommet til udbetaling.</p>\r\n<p>\r\n</p>\r\n<p>\r\n   <span class=\"Bold\">§ 03.</span> Personer, der opfylder betingelserne for ret til seniorbonus, og som tiltræder ansættelse i løbet af kalenderåret, har ret til en forholdsmæssig andel af bonussen.</p>\r\n<p>\r\n</p>\r\n<p>\r\n   <span class=\"Italic\">Stk. 2</span>. Fratræder en ansat, der har ret til seniorbonus, inden bonussen kommer til udbetaling, udbetales en forholdsmæssig andel af bonussen.</p>\r\n<p>\r\n</p>\r\n<p>\r\n   <span class=\"Bold\">§ 04.</span> §§ 01-03 omfatter ikke ansatte, der er timelønnede.</p>\r\n<a id=\"id49cad1aa-9acf-48a8-a751-fe042578c2e8\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Konvertering af seniorbonus</p>\r\n<p class=\"KapitelOverskrift2\">-</p>\r\n<p>\r\n   <span class=\"Italic\">Konvertering til seniordage </span>\r\n</p>\r\n<p>\r\n   <span class=\"Bold\">1.</span> Ved konvertering af seniorbonus til seniordage udgør værdien af en seniordag 0,4 pct. af den ansattes sædvanlige årsløn. For fuldtidsansatte og ansatte på plustid svarer en seniordag til 7,4 timer. For deltidsansatte reduceres timetallet forholdsmæssigt.</p>\r\n<p>\r\n</p>\r\n<p>\r\n   <span class=\"Bold\">2.</span> Seniordage skal som udgangspunkt afvikles som hele eller halve fridage. Efter aftale mellem ansættelsesmyndigheden og den ansatte kan afviklingen dog ske i form af enkeltstående timer.</p>\r\n<p>\r\n</p>\r\n<p>\r\n   <span class=\"Bold\">3.</span> Ansættelsesmyndigheden fastsætter efter drøftelse med den ansatte, hvornår seniordagene skal afvikles. Ansættelsesmyndigheden skal så vidt muligt imødekomme den ansattes ønsker, medmindre arbejdets udførelse hindrer dette.</p>\r\n<p>\r\n</p>\r\n<p>\r\n   <span class=\"Bold\">4.</span> Ikke-afholdte seniordage bortfalder ved kalenderårets udløb, medmindre de aftales overført til det efterfølgende kalenderår. Hvis det ikke har været muligt for den ansatte at planlægge og afvikle sine seniordage i kalenderåret, fordi ansættelsesmyndigheden har undladt at fastsætte, hvornår seniordagene skal afvikles, overføres ikke-afholdte seniordage til det efterfølgende kalenderår. Ved ansættelsesforholdets ophør udbetales ikke-afholdte seniordage.</p>\r\n<p>\r\n</p>\r\n<p>\r\n   <span class=\"Italic\">Konvertering til ekstraordinært pensionsbidrag</span>\r\n</p>\r\n<p>\r\n   <span class=\"Bold\">5.</span> Den ansatte skal give ansættelsesmyndigheden meddelelse om, hvilken pensionsordning det ekstraordinære pensionsbidrag skal indbetales til.</p>\r\n<p>\r\n</p>\r\n<p>\r\n   <span class=\"Bold\">6.</span> Pensionsbidraget indbetales på samme tidspunkt, som seniorbonussen ville være blevet udbetalt. Hvis den ansatte ikke giver ansættelsesmyndigheden anden besked, anvendes den pensionsordning, som følger af overenskomsten.</p>\r\n<p>\r\n</p>\r\n<p>\r\n   <span class=\"Bold\">7.</span> Ved ansættelsesforholdets ophør udbetales en forholdsmæssig andel af bonussen.</p>\r\n<p>\r\n</p>",
    "isHistorical": false,
    "editorialNotes": [
        "Udsendt som Medst.nr. 051-21"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2021"
        },
        {
            "displayName": "Accession",
            "displayValue": "C20211008909"
        },
        {
            "displayName": "Entydig dokumentidentifikation",
            "displayValue": "AN015337"
        },
        {
            "displayName": "Dato for førstegangsindlæggelse",
            "displayValue": "21/12/2021"
        },
        {
            "displayName": "Dato for indlæggelse",
            "displayValue": "21/12/2021"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10089"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "20/12/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Medarbejder- og Kompetencestyrelsen"
        },
        {
            "displayName": "Ressortministeriets journalnummer",
            "displayValue": "Skatteministeriet, Medarbejder- og Kompetencestyrelsen, j.nr. 2021-785"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}