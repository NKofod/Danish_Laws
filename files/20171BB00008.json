{
    "id": 193985,
    "title": "Forslag til folketingsbeslutning om indførelse af et videreuddannelsesfradrag for udøvende kunstnere",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 8",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. oktober 2017 af Søren Søndergaard (EL), Pelle Dragsted (EL), Henning Hyllested (EL), Christian Juhl (EL), Johanne Schmidt-Nielsen (EL) og Jakob Sølvhøj (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførelse af et videreuddannelsesfradrag for udøvende kunstnere</p>\r\n<p class=\"Tekst1Sp\">Folketinget pålægger regeringen at fremsætte et lovforslag, som sikrer udøvende kunstnere et skattefradrag på diplom- og masteruddannelse på 55.000 kr. årligt og i alt 120 ETCS-point.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Aldrig før har arbejdsmarkedet været så omskifteligt som nu. Arbejdsmarkedets påvirkning fra teknologi og internationalisering åbner konstant nye arbejdsformer og nye arbejdsmarkeder i nye krydsfelter mellem fagligheder, samtidig med at traditionelle arbejdsmarkedsnicher lukkes. Videreuddannelse for at kvalificere eksisterende faglighed på et stadig mere konkurrencepræget arbejdsmarked er en nødvendighed for at kunne få et job eller skabe sig selv et job i et helt nyt felt. Udøvende kunstnere er som oftest selvstændige arbejdstagere uden muligheder for fradrag for videreuddannelse på samme måde, som virksomheder f.eks. kan fratrække videreuddannelse til fastansatte. Der er behov for en demokratisering af udøvende kunstneres videreuddannelsesvilkår, således at de får samme muligheder som mange fastansatte arbejdstagere på arbejdsmarkedet. Den udøvende kunst er et utrolig konkurrencepræget arbejdsmarked, hvor der talentudvikles bredt for at kunne opdyrke talent, som er stort og stærkt nok til at møde markedets og samfundets behov for udøvende kunstnere af højeste kvalitet. Dette konkurrenceprægede marked efterlader en stor restgruppe af højtuddannede kunstnere i frit fald på et snævert arbejdsmarked.</p>\r\n<p class=\"NormalInd\">I stedet for at udøvende kunstnere med mindre succes på det kunstneriske arbejdsmarked i perioder skal spilde tid på overførselsindkomst eller tage nye lange uddannelser indenfor andre arbejdsmarkeder, er der et behov for, at restgruppen kan videreuddanne sig med henblik på at sætte deres eksisterende faglighed i spil i nye job- og arbejdsmarkedsformater.</p>\r\n<p class=\"NormalInd\">Undersøgelser viser, at videreuddannelse af kunstnere øger beskæftigelsen og kunstnernes evne til selvforsørgelse. De modulopbyggede diplomuddannelser giver mulighed for kvalificering indenfor psykologi, ledelse, pædagogik, formidling, børne og unge-arbejde, økonomi m.m. Disse moduler kan sammensættes kreativt sammen med den eksisterende kunstneriske faglighed med henblik på at skabe en fleksibel eller særlig faglig profil i et omskifteligt arbejdsmarkedsfelt, både inden for det offentlige og det private.</p>\r\n<p>\r\n   <span class=\"Italic\">Eksempler</span>\r\n</p>\r\n<p class=\"NormalInd\">En skuespiller tager en diplomuddannelse i psykologi og formidling med henblik på at starte egen konsulentvirksomhed og blive ledelses- og arbejdspladskonsulent og supplere sin indkomst imellem scenekunstneriske jobs.</p>\r\n<p class=\"NormalInd\">En konservatorieuddannet musiker tager en videreuddannelse i økonomi og ledelse med henblik på at kvalificere sig til et lederjob på en musikskole.</p>\r\n<p class=\"NormalInd\">En uddannet cirkusartist tager en diplomuddannelse i pædagogik med henblik på at undervise unge på landets idrætshøjskoler og fritidscirkusskoler.</p>\r\n<p class=\"NormalInd\">Den foreslåede ordning skal sikre alle udøvende kunstnere, som har dokumenteret deres kunstneriske uddannelse eller har en dokumenteret indtægt fra et kunstnerisk virke, et skattemæssigt fradrag på videreuddannelse inden for diplom- og masteruddannelsesfeltet på op til 55.000 kr. årligt og i alt 120 ETCS-point svarende til to diplomuddannelser. Der er altså ikke tale om et tilskud, men netop om en ordning, som understøtter videreuddannelse med henblik på at fastholde udøvende kunstnere på arbejdsmarkedet.</p>\r\n<p>\r\n   <span class=\"Italic\">Økonomi</span>\r\n</p>\r\n<p class=\"NormalInd\">Den samlede økonomiske udgift forventes at være 11 mio. kr. årligt. Enhedslisten foreslår, at forslaget finansieres ved at annullere den nedsættelse af bo- og gaveafgiften ved generationsskifte af erhvervsvirksomheder, som blev gennemført med finansloven for 2017, men er åben for at forhandle om andre finansieringskilder.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Søren Søndergaard </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførelse af et videreuddannelsesfradrag for udøvende kunstnere.</p>\r\n<p class=\"ForslagsNummer\">(Beslutningsforslag nr. B 8)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 8",
            "stateLabel": "Forkastet",
            "references": [
                {
                    "shortName": "2017/1 BSF 8",
                    "title": "Forslag til folketingsbeslutning om indførelse af et videreuddannelsesfradrag for udøvende kunstnere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 193985,
                    "eliUri": "/eli/ft/20171BB00008",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b8/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/10/2017"
        },
        {
            "displayName": "Accession",
            "displayValue": "20171BB00008"
        },
        {
            "displayName": "Entydig dokumentidentifikation",
            "displayValue": "AX020493"
        },
        {
            "displayName": "Dato for førstegangsindlæggelse",
            "displayValue": "05/10/2017"
        },
        {
            "displayName": "Dato for indlæggelse",
            "displayValue": "05/10/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}