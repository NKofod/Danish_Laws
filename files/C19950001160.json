{
    "id": 76593,
    "title": "Vejledning om skolepatruljers oprettelse og funktion ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11 af 10/01/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om skolepatruljers oprettelse og  \r\n\r\n funktion </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 7, nr. 1, i lov om folkeskolen jf. lovbekendtgørelse nr.  \r\n\r\n 311 af 25. april 1994, som ændret ved L 1140 af 21. december 1994, indgår  \r\n\r\n færdselslære som obligatorisk emne i undervisningen i grundskolen. Der  \r\n\r\n henvises til § 19 i Undervisningsministeriets bekendtgørelse nr. 482 af 6.  \r\n\r\n juni 1994 om formålet med undervisningen i folkeskolens fag og obligatoriske  \r\n\r\n emner med angivelse af centrale kundskabs- og færdighedsområder, samt til  \r\n\r\n Undervisningsministeriets vejledende læseplan og undervisningsvejledning for  \r\n\r\n det obligatoriske emne færdselslære. Endvidere henvises til  \r\n\r\n Undervisningsministeriets bekendtgørelse om befordring af elever i  \r\n\r\n folkeskolen. </P>  \r\n\r\n<P>Såvel den enkelte skole som det stedlige politi kan tage initiativet til  \r\n\r\n oprettelse af en skolepatrulje (SP). </P>  \r\n\r\n<P>Den endelige beslutning om oprettelse af SP træffes af kommunalbestyrelsen  \r\n\r\n efter samråd med skolen og vedkommende politimester. De nærmere  \r\n\r\n retningslinjer for den praktiske udførelse fastlægges efter forhandling med  \r\n\r\n politiet. </P>  \r\n\r\n<P>I henhold til færdselslovens § 3, stk. 3, påhviler det politi og  \r\n\r\n vejmyndigheder efter samråd med skolerne at træffe foranstaltninger til at  \r\n\r\n beskytte børnene mod farerne fra den kørende færdsel på deres vej til og fra  \r\n\r\n skolen. </P>  \r\n\r\n<P>Efter forhandling med Trafikministeriet gives følgende vejledning om  \r\n\r\n skolepatruljers oprettelse og funktion: </P>  \r\n\r\n<P> <I>A. Formål</I>  </P>  \r\n\r\n<P>Ved enhver skole, hvor de trafikale forhold nødvendiggør en nærmere opsigt  \r\n\r\n med eller regulering af elevernes færden, henstilles det, at der indføres  \r\n\r\n skolepatruljer. Formålet med skolepatruljesystemet er </P>  \r\n\r\n<UL CLASS=PLAIN-LIST>  \r\n\r\n<LI>1) at gøre elevernes færden i nærheden af skolen så sikker og fornuftig  \r\n\r\n som muligt og </LI>  \r\n\r\n<LI>2) at vænne eleverne til også på andre tidspunkter, hvor de færdes på  \r\n\r\n gader og veje, at iagttage den nødvendige forsigtighed samt udvise  \r\n\r\n hensynsfuldhed over for andre. </LI>  \r\n\r\n</UL>  \r\n\r\n<P> <I>B. Organisation </I></P>  \r\n\r\n<P> SP-systemet består i, at nogle ældre og dertil egnede elever påtager sig  \r\n\r\n at lede skolens elever sikkert over hovedfærdselsårerne i nærheden af skolen  \r\n\r\n og i det hele taget at medvirke til en fornuftig færden i skolens nærhed.  \r\n\r\n</P>  \r\n\r\n<P>Ordningen forudsætter, at de farer og risici, som trafikforholdene det  \r\n\r\n pågældende sted frembyder for eleverne, i videst muligt omfang er søgt  \r\n\r\n afhjulpet ved etablering af færdselstekniske anlæg, således at SPs opgave i  \r\n\r\n første række bliver at påse, at eleverne på korrekt måde gør brug af disse  \r\n\r\n anlæg. </P>  \r\n\r\n<P>Rådet for Større Færdselssikkerhed yder enten gennem sin pædagogiske  \r\n\r\n afdeling eller lokale repræsentanter skolerne rådgivning og teknisk bistand i  \r\n\r\n forbindelse med oprettelse af SP. Rådet forhandler det nødvendige udstyr,  \r\n\r\n færdselstavler og fornødent instruktionsmateriale etc., ligesom rådet bl.a.  \r\n\r\n gennem udgivelse af &#187;Trafikanten&#171; opretholder kontakten med  \r\n\r\n samtlige bestående SP'er. </P>  \r\n\r\n<P>Rådet for Større Færdselssikkerhed har udarbejdet en vejledning om  \r\n\r\n retningslinjer for skolepatruljers funktion mv., hvortil henvises. </P>  \r\n\r\n<P> <I>C. Skolepatruljeinstruktøren</I>  </P>  \r\n\r\n<P>Skolens leder kan udpege en af skolens lærere som patruljeinstruktør.  \r\n\r\n Vedkommende lærer bør have et vist forudgående kendskab til de stedlige  \r\n\r\n trafikproblemer og til politiets synspunkt vedrørende disse. Opgaven som  \r\n\r\n patruljeinstruktør indebærer i et tæt samarbejde med politiet at fastlægge  \r\n\r\n ordningens daglige funktioner og at medvirke ved instruktionen af  \r\n\r\n skolepatruljemedlemmer (SP'ere). Endvidere indebærer opgaven et tilsyn med  \r\n\r\n SP'ernes daglige arbejde og vedligeholdelse af kontakten med politiet og  \r\n\r\n Rådet for Større Færdselssikkerhed. </P>  \r\n\r\n<P> <I>D. Udvælgelse af elever til skolepatruljen</I>  </P>  \r\n\r\n<P>Ved udvælgelsen bør man kun undtagelsesvis vælge elever fra lavere  \r\n\r\n klassetrin end 6., idet børn normalt først i denne alder har opnået en  \r\n\r\n generel trafiksikker adfærd. Af hensyn til kontinuiteten i arbejdet bør  \r\n\r\n patruljen normalt bestå af elever fra to klassetrin. </P>  \r\n\r\n<P>Når udvælgelsen har fundet sted, får hver af de kommende SP'ere udleveret  \r\n\r\n en instruktionsbog samt to enslydende &#187;patruljekort&#171;, der  \r\n\r\n indeholder en række regler for arbejdets udførelse, og som skal underskrives  \r\n\r\n af eleven selv. Kortene skal endvidere underskrives af forældrene, idet det  \r\n\r\n er en forudsætning for elevens deltagelse i patruljearbejdet, at forældrene  \r\n\r\n er indforståede hermed. Begge kort afleveres til patruljeinstruktøren, som  \r\n\r\n videregiver det ene til politiet. </P>  \r\n\r\n<P>Patruljeførerne udvælges af instruktøren eller af SP'erne.  \r\n\r\n Patruljeførernes opgave er bl.a. at virke som kontaktpersoner til  \r\n\r\n patruljeinstruktøren. </P>  \r\n\r\n<P> <I>E. Uddannelse</I>  </P>  \r\n\r\n<P>Den første instruktion af hvert hold SP'ere bør foretages af politiet  \r\n\r\n under medvirken af patruljeinstruktøren. Supplerende instruktioner gives i  \r\n\r\n almindelighed af patruljeinstruktøren alene. Når uddannelsen er afsluttet,  \r\n\r\n udleveres der til hver SP'er et &#187;patruljebevis&#171;, hvoraf fremgår, at  \r\n\r\n politiet har godkendt den pågældende som patruljemedlem. </P>  \r\n\r\n<P> <I>F. Udstyr</I>  </P>  \r\n\r\n<P>Det obligatoriske udstyr for enhver SP'er i funktion omfatter  \r\n\r\n fluorescerende gul vest med reflekterende bandoler samt evt. håndskilt, der  \r\n\r\n skal anvendes af enhver SP'er, der virker helt eller delvist på kørebanen. I  \r\n\r\n regn eller usigtbart vejr samt i øvrigt, når forholdene taler derfor, kan der  \r\n\r\n bæres gult fluorescerende regnslag. </P>  \r\n\r\n<P>Skolen betaler alle udstyrsgenstande. Kun det af Rådet for Større  \r\n\r\n Færdselssikkerhed forhandlede udstyr må benyttes. </P>  \r\n\r\n<P> <I>G. Funktion</I>  </P>  \r\n\r\n<P>SP må kun udøve sin myndighed over for skolens elever og har ikke hjemmel  \r\n\r\n til at standse eller på anden måde dirigere den øvrige trafik. </P>  \r\n\r\n<P>Afmærkning af SP bestemmes i hvert enkelt tilfælde af politiet efter  \r\n\r\n forhandling med skolen. </P>  \r\n\r\n<P>Nærmere retningslinjer for SP's funktion fremgår af den af Rådet for  \r\n\r\n Større Færdselssikkerhed udarbejdede vejledning herom. </P>  \r\n\r\n<P> <I>H. Forsikringsforhold</I>  </P>  \r\n\r\n<P>Under udførelse af deres patruljearbejde er SP'erne omfattet af skolernes  \r\n\r\n arbejdsskadeforsikring. </P>  \r\n\r\n<P>Denne vejledning erstatter Undervisningsministeriets cirkulære af 10.  \r\n\r\n december 1987 om retningslinjer for skolepatruljers oprettelse og funktion.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 10. januar  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Ivan Sørensen </P>  \r\n\r\n<P CLASS=MINISTER ALIGN=RIGHT>/ Kirsten Krogstrup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "C19950001160"
        },
        {
            "displayName": "Entydig dokumentidentifikation",
            "displayValue": "CM035799"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "15/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "10/01/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. F 94-291/093-06"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}