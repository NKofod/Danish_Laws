{
    "id": 106268,
    "title": "1986 BSF 155   FORSLAG TIL FOLKETINGSBESLUTNING OM UDVIDELSE AF UDDANNELSESKAPACITETEN PÅ   DE PÆDAGOGISKE UDDANNELSER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 155",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 155 </P>  \r\n\r\n<P></P>  \r\n\r\n<P>Forslag til folketingsbeslutning om udvidelse af uddannelseskapaciteten på  \r\n\r\n de pædagogiske uddannelser </P>  \r\n\r\n<P></P>  \r\n\r\n<P>Fremsat af Hanne Thanning Jacobsen (SF) Agerschou (SF) Ingerlise Koefoed  \r\n\r\n (SF) Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 21. april 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre et større antal </P>  \r\n\r\n<P>uddannede børnehave-, fritids- og socialpædagoger ved, at </P>  \r\n\r\n<P>optagelseskapaciteten på børnehave- og fritidspædagogseminarierne </P>  \r\n\r\n<P>udvides i undervisningsåret 1987-88 fra 70 til 84 spor, og ved, at </P>  \r\n\r\n<P>optagelseskapaciteten på de socialpædagogiske seminarier udvides i </P>  \r\n\r\n<P>undervisningsåret 1987-88 fra 50 til 54 spor. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Uddannelsesrådet for Børnehave- og Fritidspædagoguddannelsen har den </P>  \r\n\r\n<P>19. marts 1987 opfordret undervisningsministeren til at udvide </P>  \r\n\r\n<P>optagelseskapaciteten på disse seminarier fra de nuværende 70 spor </P>  \r\n\r\n<P>til 84 spor. En tilsvarende opfordring er fremsat af </P>  \r\n\r\n<P>Uddannelsesrådet i 1986. </P>  \r\n\r\n<P>De senest fremkomne prognoser giver anledning til at frygte, at der </P>  \r\n\r\n<P>om få år vil være en alvorlig mangel på pædagoger. Således har </P>  \r\n\r\n<P>Undervisningsministeriet skønnet, at der i 1995 vil være behov for </P>  \r\n\r\n<P>ca. 14.000 flere pædagoger, end der var i arbejde i 1986. Børne- </P>  \r\n\r\n<P>og Ungdomspædagogernes Landsforbund og Seminarielærerforeningen </P>  \r\n\r\n<P>skønner, at behovet vil være endnu større. </P>  \r\n\r\n<P>Sådanne prognoser er naturligvis usikre, men der er enighed om, at </P>  \r\n\r\n<P>beskæftigelsesudsigterne for pædagoger i dag må vurderes langt </P>  \r\n\r\n<P>lysere, end man turde gøre for blot 3 år siden. </P>  \r\n\r\n<P>I den situation vil det være uforsvarligt, om optagelseskapaciteten </P>  \r\n\r\n<P>på seminarierne er så lille, at den forhindrer mange unge i at få </P>  \r\n\r\n<P>en uddannelse på dette område. </P>  \r\n\r\n<P>Til grund for den prognose, Undervisningsministeriet har udarbejdet, </P>  \r\n\r\n<P>ligger bl.a. et skøn fra Socialstyrelsen, som forudser, at der i </P>  \r\n\r\n<P>de nærmeste år vil være en fortsat tendens i kommunerne til, at </P>  \r\n\r\n<P>man lokalt ønsker, at en voksende andel af de ansatte i </P>  \r\n\r\n<P>børneinstitutionerne skal have en pædagogisk uddannelse. Hvis </P>  \r\n\r\n<P>kommunernes ønsker går i denne retning, finder forslagsstillerne </P>  \r\n\r\n<P>ikke, at seminariekapaciteten skal være en bremse for udviklingen. </P>  \r\n\r\n<P>Forslagsstillerne har også hæftet sig ved, at </P>  \r\n\r\n<P>Undervisningsministeriet i sin prognose regner med en uændret </P>  \r\n\r\n<P>beskæftigelse af pædagoger i folkeskolen. Forslagsstillerne er </P>  \r\n\r\n<P>enige med de faglige organisationer i, at den samordnede </P>  \r\n\r\n<P>indskoling og etableringen af nye skolefritidsordninger peger i </P>  \r\n\r\n<P>retning af, at der vil være en voksende efterspørgsel efter </P>  \r\n\r\n<P>uddannede pædagoger til arbejde i skolesektoren. </P>  \r\n\r\n<P>Allerede i dag er der mangel på pædagoger mange steder i landet. </P>  \r\n\r\n<P>Eksempelvis er det vanskeligt de fleste steder at få vikarjob </P>  \r\n\r\n<P>besat med uddannede pædagoger, og f.eks. i Københavns Amt, </P>  \r\n\r\n<P>Sønderjyllands Amt, Ringkøbing Amt og Ribe Amt er det også </P>  \r\n\r\n<P>vanskeligt at få faste stillinger besat med pædagogisk </P>  \r\n\r\n<P>arbejdskraft. Den eksisterende arbejdsløshed har overvejende form </P>  \r\n\r\n<P>af deltidsledighed i forbindelse med, at kommunerne har oprettet </P>  \r\n\r\n<P>pædagogstillinger på deltid med uhensigtsmæssigt timetal. Selv om </P>  \r\n\r\n<P>der er arbejdsløshed blandt pædagogerne i visse dele af landet, </P>  \r\n\r\n<P>f.eks. i Vestsjælland, er der i dag også 2-3.000 stillinger, som </P>  \r\n\r\n<P>er normeret til pædagoger, men som har måttet besættes med </P>  \r\n\r\n<P>ikke-uddannede. </P>  \r\n\r\n<P>Folketinget vedtog den 29. januar 1987 en dagsorden om, at indsatsen </P>  \r\n\r\n<P>over for familier med handicappede børn skulle forstærkes </P>  \r\n\r\n<P>(Folketingets forhandlinger sp. 6562). Regeringens tværfaglige </P>  \r\n\r\n<P>arbejdsgruppe skal desuden inden den 1. januar 1988 fremlægge en </P>  \r\n\r\n<P>plan for en forstærket og prioriteret indsats for børn. </P>  \r\n\r\n<P>Hvis mangelen på pædagoger øges, vil det skabe alvorlige hindringer </P>  \r\n\r\n<P>for kommunernes udbygning med gode børneinstitutioner, ligesom det </P>  \r\n\r\n<P>f.eks. vil kunne blive vanskeligt at rekruttere uddannet </P>  \r\n\r\n<P>arbejdskraft til institutioner for psykisk udviklingshæmmede som </P>  \r\n\r\n<P>for handicappede i øvrigt. </P>  \r\n\r\n<P>Siden 1982 er den nuværende kapacitet på børnehave- og </P>  \r\n\r\n<P>fritidspædagogseminarierne reduceret fra 102 til 70 spor. Når </P>  \r\n\r\n<P>Uddannelsesrådet foreslår en udvidelse til 84 spor, hænger det </P>  \r\n\r\n<P>sammen med, at denne optagelseskapacitet umiddelbart vil kunne </P>  \r\n\r\n<P>reetableres allerede fra efteråret 1987. Optagelseskapaciteten bør </P>  \r\n\r\n<P>imidlertid sættes yderligere i vejret fra 1988. </P>  \r\n\r\n<P>Også på socialpædagoguddannelsen vil optagelseskapaciteten kunne øges </P>  \r\n\r\n<P>på de nuværende seminarier fra 50 til 54 spor. </P>  \r\n\r\n<P>Forslagsstillerne mener på denne baggrund, at der bør ske en </P>  \r\n\r\n<P>udvidelse i efteråret 1987 med 14 spor på børnehave- og </P>  \r\n\r\n<P>fritidspædagoguddannelsen og med 4 spor på den socialpædagogiske </P>  \r\n\r\n<P>uddannelse. Samtidig bør Undervisningsministeriet fremskynde </P>  \r\n\r\n<P>arbejdet med et forbedret prognosegrundlag med henblik på at </P>  \r\n\r\n<P>vurdere behovet for en yderligere udvidelse af kapaciteten i 1988. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00155"
        },
        {
            "displayName": "Entydig dokumentidentifikation",
            "displayValue": "CL005091"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}