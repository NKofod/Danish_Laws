{
    "id": 131769,
    "title": "Bekendtgørelse om aftale af 11. maj 2009 med Tyskland om gensidig anerkendelse af helbredsgodkendelser samt af grundlæggende faglige krav for lokomotivførere",
    "documentTypeId": "220",
    "isSagsforlobPeriodValid": true,
    "shortName": "BKI nr 36 af 18/05/2010",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om aftale af 11. maj 2009 med Tyskland om gensidig anerkendelse af helbredsgodkendelser samt af grundlæggende faglige krav for lokomotivførere</p>\n      <p class=\"Tekst\">Der er den 11. maj 2009 indgået en aftale mellem Trafikstyrelsen i Danmark og Eisenbahn-Bun­des­amt i Tyskland om gensidig anerkendelse af helbredsgodkendelser og lokomotivførerlicens (kørekort) landene imellem.</p>\n      <p class=\"Tekst\">Aftalen efterlever de principper, som er udstukket af EU om markedsåbning og liberalisering af jernbanetrafikken specifikt og om arbejdskraftens frie bevægelighed generelt. Aftalen betyder, at anvendelsen af lokomotivførere i trafik på tværs af den dansk-tyske grænse forenkles. Danmark anerkender det tyske førerbevis for lokomotivførere og omvendt. Desuden kræves der kun helbredsgodkendelse i enten Danmark eller i Tyskland for at køre på tværs af grænsen. Fremover kan en tysk lokomotivfører således anvende sit tyske førerbevis i Danmark og en dansk lokomotivfører kan anvende sin danske lokomotivførerlicens i Tyskland – dog kun hvis personen arbejder for samme virksomhed i begge lande. Alle lokomotivførere skal fortsat have udstedt et certifikat af deres virksomhed, som dokumenterer sprogkundskab, strækningskendskab og materielkendskab.</p>\n      <p class=\"Tekst\">Aftalen, der ikke gælder for Færøerne og Grønland, trådte i medfør af artikel IV i kraft den 11. maj 2009.</p>\n      <p class=\"Tekst\">Yderligere oplysninger om aftalen kan fås i Trafikstyrelsen.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Udenrigsministeriet, den 18. maj 2010</P><P CLASS=SIGN1 ALIGN=\"CENTER\">Lene Espersen</P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2010"
        },
        {
            "displayName": "Accession",
            "displayValue": "L20100003664"
        },
        {
            "displayName": "Entydig dokumentidentifikation",
            "displayValue": "AS001176"
        },
        {
            "displayName": "Dato for førstegangsindlæggelse",
            "displayValue": "20/05/2010"
        },
        {
            "displayName": "Dato for indlæggelse",
            "displayValue": "20/05/2010"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "18/05/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin., JTF j.nr. 90.D.55."
        },
        {
            "displayName": "Stikord",
            "displayValue": "Arbejdsforhold og  -marked (UDE), Landtransport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}