{
    "id": 49472,
    "title": "Skrivelse om retningslinier for behandling af projekter for etablering/omstilling af brændselsanvendelsen på fjernvarme - eller blokvarmecentraler ",
    "documentTypeId": "200",
    "isSagsforlobPeriodValid": false,
    "shortName": "SKR nr 5010 af 27/04/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om retningslinier for behandling af  \r\n\r\n projekter for etablering/omstilling af brændselsanvendelsen på fjernvarme -  \r\n\r\n eller blokvarmecentraler </H1>  \r\n\r\n<P></P>  \r\n\r\n<BR>  \r\n\r\n<P>Regeringen og socialdemokratiet har den 13. april 1984 indgået forlig om  \r\n\r\n støtte af naturgasprojektet. I forliget indgår bl.a., at  \r\n\r\n &#187;varmeplanlægningen skal fremskyndes, og naturgas bør indgå i  \r\n\r\n varmeplanlægningen i videst muligt omfang. Der er enighed om, at det bør  \r\n\r\n sikres, at oliefyrede fjernvarmeværker og blokcentraler, der ligger i  \r\n\r\n naturgasområder, gasfyres. Sådanne fjernvarmeværker og blokcentraler bør  \r\n\r\n således ikke kunne overgå fra oliefyring til kulfyring. Overgang til fyring  \r\n\r\n med halm, flis m.v. kan dog finde sted, når forholdene taler for det. Man har  \r\n\r\n i den forbindelse noteret sig de aftaler, D.O.N.G. A/S har sluttet med Danske  \r\n\r\n Fjernvarmeværkers Forening samt Boligselskabernes Landsforening, der begge  \r\n\r\n har stillet i udsigt, at de aktivt vil medvirke til øget salg. Der er enighed  \r\n\r\n om, at vurderingen af salgsindsatsen bør foretages i løbet af et år, og at  \r\n\r\n man i den forbindelse må overveje, om der er behov for politiske intiativer.û  \r\n\r\n</P>  \r\n\r\n<P>Energiministeriet skal på baggrund heraf anmode kommunalbestyrelser og  \r\n\r\n amtsråd/Hovedstadsrådet om at medvirke til at fremme mest muligt den  \r\n\r\n omstilling af fjernvarme- eller blokvarmecentraler, som er tanken med  \r\n\r\n forliget. </P>  \r\n\r\n<P>Baggrunden for indgåelsen af forliget er de afsætningsmæssige problemer  \r\n\r\n for naturgasprojektet, der vil eksistere i de kommende år. Hertil kommer, at  \r\n\r\n regeringen er interesseret i, at naturgassen bliver anvendt mest fordelagtigt  \r\n\r\n på baggrund af de allerede afholdte betydelige investeringer i  \r\n\r\n naturgasprojektet. </P>  \r\n\r\n<P>Samtidig skal understreges, at anvendelse af naturgassen har miljømæssige  \r\n\r\n og forsyningsmæssige fordele. Endvidere er naturgassen en idenlandsk  \r\n\r\n energikilde, hvorfor der er valutabesparelser i forbindelse med anvendelsen.  \r\n\r\n Disse forhold bør også inddrages i de samfundsøkonomiske vurderinger, som  \r\n\r\n skal foretages i henhold til varmeforsyningsloven. </P>  \r\n\r\n<P>For at sikre en hensigtsmæssig indpasning af de forskellige  \r\n\r\n brændselsformer i varmeforsyningen, og for at undgå en unødig foregribelse af  \r\n\r\n varmeplanlægningen, anmodes kommunalbestyrelser, amtsråd/Hovedstadsrådet og  \r\n\r\n energistyrelsen endvidere om at lægge de retningslinier, der er indeholdt i  \r\n\r\n nærværende skrivelse til grund for behandling af projekter, indtil anlæggene  \r\n\r\n er omfattet af en godkendt delplan eller en endelig vedtaget kommunal  \r\n\r\n varmeforsyningsplan. </P>  \r\n\r\n<P>Planlægningen efter kapitel 2 i lov om varmeforsyning er nu så langt, at  \r\n\r\n der i løbet af foråret og sommeren 1984 vil foreligge oplæg til den  \r\n\r\n fremtidige varmeforsyning i hovedparten af landets kommuner. Oplæggene dækker  \r\n\r\n - sammen med de tilhørende regionale skitser - alle forsyningsformer og  \r\n\r\n geografiske områder. Ved udgangen af 1984 påregnes der endvidere at foreligge  \r\n\r\n godkendte delplaner for naturgas - eller overskudsvarmeforsyning i omkring  \r\n\r\n hundrede kommuner. </P>  \r\n\r\n<P>Udarbejdelsen og vurderingen af projekter for kollektiv varmeforsyning vil  \r\n\r\n således i stigende grad kunne tage udgangspunkt i  \r\n\r\n varmeforsyningsplanlægningen. Til støtte for projektudarbejdelsen og  \r\n\r\n administrationen af varmeforsyningsloven vil det være hensigtsmæssigt, at  \r\n\r\n kommunalbestyrelser og amtsråd/Hovedstadsrådet samt energistyrelsen benytter  \r\n\r\n et midlertidigt grundlag for administrationen, indtil godkendte delplaner,  \r\n\r\n godkendte regionale varmeforsyningsplaner eller endeligt vedtagne kommunale  \r\n\r\n varmeforsyningsplaner foreligger. Det midlertidige administrationsgrundlag er  \r\n\r\n</P>  \r\n\r\n<P>- energiministeriets overordnede varmeforsyningsforudsætninger, </P>  \r\n\r\n<P>-kommunernes kortlægning </P>  \r\n\r\n<P>- delplanforslag </P>  \r\n\r\n<P>- regionale ressourceopgørelser </P>  \r\n\r\n<P>-andre regionale varmeforsyningsoversigter herunder sammenfatninger af  \r\n\r\n kommunal kortlægning og sammenfatninger af oplæg til delplaner </P>  \r\n\r\n<P>- resultater af arbejdet med kommunale oplæg </P>  \r\n\r\n<P>-regionale skitser udarbejdet med baggrund i kommunale oplæg </P>  \r\n\r\n<P>-resultater af eventuelle særlige regionale undersøgelser vedrørende  \r\n\r\n kraftvarme, naturgas etc. </P>  \r\n\r\n<P>- den hidtidige administration efter varmeforsyningsloven </P>  \r\n\r\n<P>-region-, kommune- og lokalplanlægning. </P>  \r\n\r\n<P>Behandling af projekter for etablering/omstilling af brændselsanvendelsen  \r\n\r\n på fjervarme- eller blokvarmecentraler. </P>  \r\n\r\n<P>Generel regel. </P>  \r\n\r\n<P>Behandlingen af projekter for etablering/omstilling af brændselsanvendelse  \r\n\r\n på fjernvarme- eller blokvarmecentraler skal ske udfra varmeforsyningslovens  \r\n\r\n kriterie om den bedst mulige samfundsøkonomi, hvilket forudsætter en  \r\n\r\n afklaring gennem varmeplanlægningen af, hvilken forsyningsform der bør  \r\n\r\n foretrækkes. </P>  \r\n\r\n<P>I de tilfælde, hvor mulighederne for at forsyne en fjernvarme- eller en  \r\n\r\n blokvarmecentral med </P>  \r\n\r\n<P>- naturgas </P>  \r\n\r\n<P>- kraftvarme </P>  \r\n\r\n<P>- overskudsvarme fra industri m.v. </P>  \r\n\r\n<P>- overskudshalm eller træ </P>  \r\n\r\n<P>- affald </P>  \r\n\r\n<P>- kul </P>  \r\n\r\n<P>ikke er afklaret i henhold til varmeplanlægningen, vil der ikke være  \r\n\r\n grundlag for at godkende projekter. Den fornødne afklaring vedrørende  \r\n\r\n muligheden for udnyttelsen af de nævnte ressourcer forudsætter, at der er  \r\n\r\n gennemført en offentlighedsperiode for de kommunale oplæg og de regionale  \r\n\r\n skitser, samt at der er foretaget samfundsøkonomiske analyser af hvilken  \r\n\r\n brændselsform, der vil være bedst til forsyning af fjernvarme- eller  \r\n\r\n blokvarmecentraler, herunder eventuelt en midlertidig forsyning. For så vidt  \r\n\r\n angår naturgas kan projekter fremmes, såfremt der foreligger en godkendt  \r\n\r\n delvarmeplan. Enkelte kommuner er igang med en fremskyndet varmeplanlægning  \r\n\r\n efter kapitel 2 for naturgas. Nærværende skrivelse medfører ingen ændringer  \r\n\r\n heri. I de samfundsøkonomiske analyser skal anvendes de af  \r\n\r\n energiministeriet/energistyrelsen udmeldte planlægningspriser for de enkelte  \r\n\r\n forsyningsformer. Energiministeriet vil i nærmeste fremtid udsende reviderede  \r\n\r\n planlægningspriser for naturgas for naturgasforsyning og vurderinger af  \r\n\r\n projekter for naturgas i blok- og fjernvarmecentraler. </P>  \r\n\r\n<P>Oplysninger om forsyningsmuligheder for fjernvarme- eller  \r\n\r\n blokvarmecentraler kan indhentes hos forsyningsselskaberne og amtskommunen.  \r\n\r\n For så vidt angår naturgasforsyningsmuligheder bør der ved de konkrete  \r\n\r\n projekter således tages kontakt med naturgasselskaberne. </P>  \r\n\r\n<P>Undtagelsesbestemmelser. </P>  \r\n\r\n<P>Der kan undtagelsesvis godkendes projekter, inden der er foretaget en  \r\n\r\n endelig afklaring af de nævnte forsyningsmuligheder, nemlig i de tilfælde  \r\n\r\n hvor det kollektive varmeforsyningsanlægs tilstand nødvendiggør større  \r\n\r\n investeringer i produktionsanlæg for at kunne opretholde den videre drift på  \r\n\r\n kort sigt. Beslutning om omstilling fra olie til andre brændsler må i disse  \r\n\r\n situationer forudsætte, at omstillingen i øvrigt kan påvises at være absolut  \r\n\r\n nødvendig af tidsmæssige og teknisk-økonomiske årsager. </P>  \r\n\r\n<P>I de tilfælde, hvor der undtagelsesvis tillades omstilling eller  \r\n\r\n etablering, vil godkendelsen af projekter skulle udformes på vilkår af, </P>  \r\n\r\n<P>- at godkendelsen gives på åremål, således at omlægning til anden  \r\n\r\n forsyning kan ske efter en periode, hvor projektet vil være afskrevet, </P>  \r\n\r\n<P>- at anlægget så vidt muligt indrettes og placeres på en sådan måde, at de  \r\n\r\n dele af anlægget, som har lang levetid, kan benyttes ved omstilling til anden  \r\n\r\n forsyning. </P>  \r\n\r\n<P>I forbindelse med varmeplanlægningen skal kommunen desuden belyse andre  \r\n\r\n relevante forsyningsmuligheder for det pågældende anlæg, bl.a. med henblik på  \r\n\r\n at fastsætte den fremtidige brændselsanvendelse. I den kommunale  \r\n\r\n varmeforsyningsplan vil det således blive fastslået, hvorvidt og i givet fald  \r\n\r\n hvornår anlægget skal omstilles til anden forsyning. </P>  \r\n\r\n<P>Med hensyn til ansøgning om støtte til halm- og træfyringsanlæg i henhold  \r\n\r\n til lov om statstilskud til udnyttelse af vedvarende energikilder m.v. vil  \r\n\r\n energistyrelsen i hvert enkelt tilfælde foretage en konkret vurdering af, om  \r\n\r\n projekterne er støtteberettiget, bl.a. set i forhold til det foreliggende  \r\n\r\n varmeplanmæssige grundlag. </P>  \r\n\r\n<P>Procedure ved behandling af anmeldelser og godkendelsesansøgninger for  \r\n\r\n etablering/omstilling af brændelsanvendelsen på fjernvarme- eller  \r\n\r\n blokvarmecentraler. </P>  \r\n\r\n<P>For at sikre sig mulighed for en fyldestgørende belysning af de projekter,  \r\n\r\n der er omfattet af nærværende skrivelse, og som er anmeldelsespligtige i  \r\n\r\n henhold til energiministeriets bekendtgørelse nr. 45 om godkendelse m.v. af  \r\n\r\n projekter for kollektive varmeforsyningsanlæg af 23. februar 1982, anmodes  \r\n\r\n kommunalbestyrelsen om at beslutte, at sådanne projekter skal være  \r\n\r\n godkendelsespligtige. Kommunalbestyrelsen anmodes endvidere om - uanset den  \r\n\r\n fastsatte kapacitetsgrænse i § 6 - at projekterne forelægges  \r\n\r\n amtsrådet/Hovedstadsrådet til udtalelse, således at den regionale  \r\n\r\n varmeplanmyndighed kan vurdere disse i forhold til den igangværende  \r\n\r\n varmeforsyningsplanlægning. </P>  \r\n\r\n<P>Kommunalbestyrelsen bedes sende godkendelsen til amtsrådet/Hovedstadsrådet  \r\n\r\n samt til energistyrelsen til orientering. </P>  \r\n\r\n<P>Med hensyn til udarbejdelse og behandling af projekter henvises iøvrigt  \r\n\r\n til energiministeriets bekendtgørelse nr. 45 med tilhørende cirkulære af 22.  \r\n\r\n juni 1982, samt til Vejledning 5, Del 2 &#187;Projekter for  \r\n\r\n fjernvarmeanlæg&#171; med tilhørende eksempelsamling, energistyrelsen,  \r\n\r\n september 1983. </P>  \r\n\r\n<P>Henvendelser vedrørende nærværende skrivelse bedes rettet til  \r\n\r\n energistyrelsen </P>  \r\n\r\n<P>P.M.V. </P>  \r\n\r\n<P>Michael Lunn </P>  \r\n\r\n<P>/ N. A. Gadegaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19840501054"
        },
        {
            "displayName": "Entydig dokumentidentifikation",
            "displayValue": "CM008283"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5010"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "27/04/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energimin. j.nr. 3440"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}