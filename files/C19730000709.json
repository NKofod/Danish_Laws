{
    "id": 52369,
    "title": "Cirkulære om ændring af lov om kommunal indkomstskat og lov om udskrivning af skat til amtskommunen (Til samtlige amtsråd og kommunalbestyrelser) ",
    "documentTypeId": "170",
    "isSagsforlobPeriodValid": false,
    "shortName": "CIR nr 7 af 10/01/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af lov om kommunal  \r\n\r\n indkomstskat og lov om udskrivning af skat til amtskommunen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>Ved de som bilag 1 og 2 til nærværende cirkulære optrykte love af 15.  \r\n\r\n december 1972 og 13. december 1972 er der foretaget nogle ændringer i loven  \r\n\r\n om kommunal indkomstskat, jfr. lovbekendtgørelse nr. 162 af 3. maj 1972, og  \r\n\r\n lov nr. 70 af 3. marts 1971 om udskrivning af skat til amtskommunen. </P>  \r\n\r\n<P>I nærværende cirkulære vil der blive givet en redegørelse for de  \r\n\r\n gennemførte ændringer. </P>  \r\n\r\n<P>A. KOMMUNAL INDKOMSTSKAT. </P>  \r\n\r\n<P CLASS=PUNKT> <B>1.</B> Ifølge § 3 i den kommunale indkomstskattelov  \r\n\r\n fordeles en skatteyders kommunale indkomstskat mellem de kommuner, i hvilke  \r\n\r\n skatteyderen har haft ophold i det pågældende kalenderår. Med virkning fra og  \r\n\r\n med indkomståret 1972 er der blevet indført særregler for skattedeling mellem  \r\n\r\n kommunerne i de tilfælde, hvor Københavns eller Frederiksberg kommune som  \r\n\r\n skattekommuner er pligtig at afgive en andel af den en skatteyder påhvilende  \r\n\r\n kommunale indkomstskat, idet de nævnte kommuner herefter alene skal afgive 80  \r\n\r\n pct. af det beløb, der hidtil har skullet afgives. </P>  \r\n\r\n<P>Denne særregel finder anvendelse såvel i tilfælde, hvor en skatteyder  \r\n\r\n fraflytter en af de to nævnte kommuner som i tilfælde, hvor skatten skal  \r\n\r\n fordeles på grund af skatteyderens landliggerophold, højskoleophold o.lign. i  \r\n\r\n en anden kommune. </P>  \r\n\r\n<P>I den udstrækning, hvor fordelingen bliver foretaget af  \r\n\r\n kildeskattedirektoratet på grundlag af de i det centrale skatteyderregister  \r\n\r\n indeholdte oplysninger, vil 20 pct. af fordelingsbeløbene af  \r\n\r\n kildeskattedirektoratet blive tilbageholdt og afregnet over for Københavns  \r\n\r\n henholdsvis Frederiksberg kommune. </P>  \r\n\r\n<P>Begrundelsen for den nævnte lovændring er, at den kommunale indkomstskat i  \r\n\r\n Københavns og Frederiksberg kommuner også skal dække de udgifter, der er  \r\n\r\n forbundet med løsningen af opgaver, der andetsteds varetages af  \r\n\r\n amtskommunerne, i hvilken forbindelse bemærkes, at den amtskommunale  \r\n\r\n indkomstskat ikke er genstand for fordeling. </P>  \r\n\r\n<P CLASS=PUNKT> <B>2.</B> Fristen for en kommunalbestyrelses adgang til efter  \r\n\r\n den kommunale indkomstskattelovs § 4 at anmelde krav om fordeling eller  \r\n\r\n omfordeling af kommunal indkomstskat i tilfælde, hvor kommunalbestyrelsen  \r\n\r\n mener, at kommunen med urette er holdt uden for fordeling af den en person  \r\n\r\n påhvilende kommunale indkomstskat eller finder fordelingen urigtig, er med  \r\n\r\n virkning fra og med fordelingen af den kommunale indkomstskat for  \r\n\r\n indkomståret 1971 forlænget med 3 måneder. </P>  \r\n\r\n<P>Man skal samtidig henlede opmærksomheden på, at tidsfristen for  \r\n\r\n fremsættelse af krav som hidtil er indispensabel, hvilket vil sige, at  \r\n\r\n skattekommunens afvisning af krav, der fremsættes senere end 1 år og 3  \r\n\r\n måneder efter udløbet af det pågældende kalenderår, ikke kan ændres af nogen  \r\n\r\n anden myndighed. </P>  \r\n\r\n<P CLASS=PUNKT> <B>3.</B> Endelig er § 15 i den kommunale indkomstskattelov  \r\n\r\n ophævet, hvilket imidlertid ikke medfører nogen ændring i den hidtidige  \r\n\r\n retstilstand, idet reglen har været uden reelt indhold, siden § 38, stk. 5, i  \r\n\r\n statsskatteloven blev ophævet ved ikrafttrædelsesloven til kildeskatteloven.  \r\n\r\n</P>  \r\n\r\n<P>B. AMTSKOMMUNAL INDKOMSTSKAT. </P>  \r\n\r\n<P>I loven om udskrivning af skat til amtskommunen er der kun foretaget en  \r\n\r\n enkelt ændring af teknisk karakter gående ud på, at amtsrådet har samme ret  \r\n\r\n til at rejse indsigelse mod den skattekommune, der er udpeget for en  \r\n\r\n skatteyder, som tilkommer en kommunalbestyrelse efter § 2 i lov om kommunal  \r\n\r\n indkomstskat. </P>  \r\n\r\n<P>Amtsrådet i en amtskommune, der mener, at den for en skatteyder udpegede  \r\n\r\n skattekommune ikke er den rette, kan således for så vidt angår personer, der  \r\n\r\n var skattepligtige den 5. september forud for det pågældende kalenderår,  \r\n\r\n inden den 1. marts i kalenderåret rejse indsigelse herimod over for den for  \r\n\r\n skatteyderen udpegede skattekommune. Ved indtræden af skattepligten efter §  \r\n\r\n 2, stk. 5, i den kommunale indkomstskattelov kan indsigelse rejses endtil 5  \r\n\r\n måneder efter skattepligtens indtræden. </P>  \r\n\r\n<P>I tilfælde, hvor et amtsråd rejser en sådan indsigelse over for en  \r\n\r\n skattekommune, bør amtsrådet samtidig underrette amtsrådet i den amtskommune,  \r\n\r\n inden for hvis område den for skatteyderen udpegede skattekommune er  \r\n\r\n beliggende, således at dette amtsråd får lejlighed til at udtale sig om  \r\n\r\n berettigelsen af den fremsatte indsigelse. </P>  \r\n\r\n<P>Det er indvidere fastsat, at eventuelle tvister mellem kommunalbestyrelser  \r\n\r\n og amtsråd om skattekommunespørgsmål afgøres af indenrigsministeren. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 10. januar  \r\n\r\n 1973. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Zeuthen. </P>  \r\n\r\n<P CLASS=MINISTER ALIGN=RIGHT>/Johs. Pedersen. </P>  \r\n\r\n</DIV>  \r\n\r\n<P>Bilag 1. </P>  \r\n\r\n<P>Lov nr. 575 af 15. december 1972 om ændring af lov om kommunal  \r\n\r\n indkomstskat. </P>  \r\n\r\n<P>(Udelades her). </P>  \r\n\r\n<P>Bilag 2. </P>  \r\n\r\n<P>Lov nr. 583 af 13. december 1972 om ændring af lov om udskrivning af skat  \r\n\r\n til amtskommunen. </P>  \r\n\r\n<P>(Udelades her). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/1973"
        },
        {
            "displayName": "Accession",
            "displayValue": "C19730000709"
        },
        {
            "displayName": "Entydig dokumentidentifikation",
            "displayValue": "CM011202"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "10/01/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 6.kt. j.nr. 1610-26/72"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}