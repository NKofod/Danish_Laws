{
    "id": 157236,
    "title": "Ankestyrelsens principafgørelse O-78-96 om handicappet barn - behandlingsredskab - specialmåtte - bold - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9407 af 15/06/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-78-96 om handicappet barn - behandlingsredskab - specialmåtte - bold - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Udgifter til specialmåtte og bold kunne ikke anses for nødvendige merudgifter ved forsørgelsen af et handicappet barn.</p>\r\n   <p class=\"TekstGenerel\">Der blev lagt vægt på, at der var tale om behandlingsredskaber/ træningsredskaber.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>11-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 48, stk. 1</p>\r\n<p>Lov om folkeskolen - lovbekendtgørelse nr. 55 af 17. januar 1995 - § 20, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 35</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Forældrene til pige på 2 1/2 år med cerebral parese søgte om hjælp til specialmåtte og bold til brug for optræning i hjemmet.</p>\r\n<p>Træningen var sat i værk af amtets fysioterapeut, der havde givet behandling i hjemmet med specialmåtte og bold. Det var denne træning, der skulle fortsættes.</p>\r\n<p>Kommunen gav afslag på ansøgningen med henvisning til, at redskaberne måtte betragtes som specialpædagogisk bistand, og derfor ikke kunne dækkes som merudgifter ved barnets forsørgelse.</p>\r\n<p>Det var kommunens vurdering, at de ansøgte redskaber burde stilles til rådighed af amtskommunen.</p>\r\n<p>Kommunen udlånte efterfølgende redskaberne efter reglerne om folkeskolens specialpædagogiske bistand til småbørn, jf. Undervisnings ministeriets bekendtgørelse nr. 433 af 22. oktober 1979.</p>\r\n<p>Ankenævnet pålagde kommunen at yde hjælpen efter bistandslovens § 48.</p>\r\n<p>Nævnet lagde vægt på, at redskaberne, som ikke havde været stillet til rådighed af amtskommunen i forbindelse med genoptræningen, måtte anses for en merudgift ved forsørgelsen. I klagen anførte kommunen bl.a., at man måtte fastholde, at der ikke var tale om merudgifter ved forsørgelsen, men træningsredskaber.</p>\r\n<p>Sagen blev behandlet i principielt møde med henblik på afklaring af, om redskaber i forbindelse med optræning kunne anses for nødvendige merudgifter ved forsørgelsen af et handicappet barn efter bistandslovens § 48.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at udgifterne til specialmåtte og bold kunne anses for nødvendige merudgifter ved forsørgelsen, hvortil der kunne ydes støtte efter bistandslovens § 48.</p>\r\n<p>Ankestyrelsen lagde herved vægt på, at der var tale om behandlings redskaber/træningsredskaber, der ikke kunne ydes efter bestemmelsen.</p>\r\n<p>Ankestyrelsen havde bemærket sig, at kommunen havde udlånt red skaberne efter reglerne om folkeskolens socialpædagogiske bistand til småbørn, jf. Undervisningsministeriets bekendtgørelse nr. 433 af 22. oktober 1979.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960940725"
        },
        {
            "displayName": "Entydig dokumentidentifikation",
            "displayValue": "BS010024"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9407"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/06/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20248-95"
        },
        {
            "displayName": "Stikord",
            "displayValue": "O-78-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}