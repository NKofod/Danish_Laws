{
    "id": 79383,
    "title": "Cirkulæreskrivelse vedrørende modernisering af fjerkrækødkontrollen ",
    "documentTypeId": "210",
    "isSagsforlobPeriodValid": false,
    "shortName": "CIS nr 13395 af 29/05/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende modernisering af  \r\n\r\n fjerkrækødkontrollen </H1>  \r\n\r\n<P></P>  \r\n\r\n<BR>  \r\n\r\n<P>Til samtlige fjerkræslagterier og overdyrlægerne ved disse. </P>  \r\n\r\n<P> Vedrørende modernisering af fjerkrækødkontrollen. </P>  \r\n\r\n<P>Som det vil være bekendt, er arbejdet med tilrettelæggelse af en moderne  \r\n\r\n fjerkrækontrol drøftet intensivt gennem længere tid. Der er i den forbindelse  \r\n\r\n udarbejdet vedlagte regelsæt: &#187;Veterinærdirektoratets bekendtgørelse nr.  \r\n\r\n 140 af 5. marts 1991 om fjerkrækontrol&#171;, &#187;Cirkulære om udøvelse af  \r\n\r\n fjerkrækontrol (J.nr. 5a 522-7-0/90)&#187; samt &#187;Cirkulære om  \r\n\r\n tilsynsteknikere ved fjerkræslagterierne (J.nr. 5a 522-7-0/90)&#187; af 24.  \r\n\r\n maj 1991. </P>  \r\n\r\n<P>Der er tale om en radikal omlægning af fjerkrækontrollen, som sigter mod  \r\n\r\n etablering af en &#187;jord-til-bord&#171;-kontrol samt en kontrol indrettet  \r\n\r\n på kødkontrolvurdering af floksygdomme frem for en enkeltdyrskontrol.  \r\n\r\n Samtidig er der tale om, at kontrollen skal udvides med en tæt overvågning af  \r\n\r\n hygiejnen kombineret med mikrobiologisk kontrol. </P>  \r\n\r\n<P> AM-tjenestens funktion: </P>  \r\n\r\n<P>Som det fremgår af såvel bekendtgørelse som cirkulære om udøvelse af  \r\n\r\n fjerkrækontrol, udvides det levende syn ved modtagelsen på slagteriet med den  \r\n\r\n grundige AM-kontrol hos de enkelte leverandører, som vil blive besøgt af en  \r\n\r\n såkaldt AM-dyrlæge 2 - 5 dage før en flok skal slagtes. AM-dyrlægen modtager  \r\n\r\n ved besøget en række oplysninger om forløbet i den pågældende floks  \r\n\r\n vækstperiode, ligesom AM-dyrlægen selv foretager kontrol med flokkens  \r\n\r\n tilstand samt andre forhold af betydning for den endelige vurdering af  \r\n\r\n slagtedyrene, herunder udtager prøver til mikrobiologisk undersøgelse for  \r\n\r\n f.eks. Salmonella. AM-dyrlægen fremsender et sundhedscertifikat baseret på  \r\n\r\n disse oplysninger til overdyrlægen på fjerkræslagteriet, som herefter  \r\n\r\n forventes at tilrettelægge kontrolarbejdet i forhold til flokkens tilstand.  \r\n\r\n</P>  \r\n\r\n<P>Såfremt bl.a. fjerkræbranchens handlingsplan forløber som forventet, vil  \r\n\r\n der i løbet af få år således være mulighed for/krav om separat slagtning af  \r\n\r\n flokke, hvori der ved AM-kontrollen konstateres Salmonella. </P>  \r\n\r\n<P>På tilsvarende måde skal AM-dyrlægernes oplysninger anvendes til  \r\n\r\n rådgivning og systematisk sygdomsovervågning/sygdomsbekæmpelse etc. </P>  \r\n\r\n<P> Overgangsperiode til fuld funktion: </P>  \r\n\r\n<P>Der er ansat en AM-overdyrlæge pr. 1. juni 1991, og pågældende vil få  \r\n\r\n adresse ved Kødkontrollen, distrikt Midt- og Nordjylland, H. Pontoppidansgade  \r\n\r\n 2, 8000 Århus C, tlf. 86 12 29 11, indtil videre. Der er yderligere 5  \r\n\r\n AM-dyrlæger under ansættelse til at foretage besøgene i  \r\n\r\n leverandørbesætningerne. Det forventes, at 2 af AM-dyrlægerne kan ansættes i  \r\n\r\n løbet af sommeren, og AM-tjenesten vil derfor blive indkørt i to områder i  \r\n\r\n første omgang. </P>  \r\n\r\n<P>Det er vigtigt at understrege, <B>at AM-kontrollen er en del af  \r\n\r\n kødkontrollen,</B> og at der ikke er tale om alene en rådgivningsvirksomhed,  \r\n\r\n - selvom dette indgår som en af arbejdsopgaverne. Der skal i  \r\n\r\n indkøringsperioden udarbejdes og afprøves forskelligt, f.eks. en  \r\n\r\n rapporteringsteknik, en database etc., hvilket naturligvis vil tage nogen  \r\n\r\n tid. Veterinærdirektoratet forventer derfor, at systemet først kan være fuldt  \r\n\r\n funktionsdygtigt sidst på året. </P>  \r\n\r\n<P> Bemanding: </P>  \r\n\r\n<P>I forbindelse med kødkontrollens bemanding i forhold til den nye  \r\n\r\n bekendtgørelse og cirkulærerne bliver der tale om en overgangsperiode, til  \r\n\r\n ændringerne i kontrolsystemet fungerer fuldt ud. </P>  \r\n\r\n<P>Der er indgået aftale om, at den eksisterende kontrolgruppe skal bevares,  \r\n\r\n men at arbejdsopgaverne kan gennemføres ved supplerende assistance til  \r\n\r\n frasortering ved hjælp af <B>betroede medarbejdere</B> i form af  \r\n\r\n slagteripersonale, der er oplært og herefter godkendt af overdyrlægen samt  \r\n\r\n underkastet dennes instruktion ved deltagelse i sortering. Virksomheden er  \r\n\r\n forpligtet til at stille personale til rådighed. </P>  \r\n\r\n<P>Der pågår i øjeblikket afsluttende forhandlinger omkring kontrolnormerne,  \r\n\r\n idet <B>timenormer og dagsnormer er bortfaldet.</B>  Veterinærdirektoratet  \r\n\r\n håber diskussionen ender med en slags &#187;trykhedsaftale for  \r\n\r\n kontrolpersonalet&#171; kombineret med &#187;vejledende årsnormer&#171;, og  \r\n\r\n aftalen vil snarest blive udsendt i form af en cirkulæreskrivelse til  \r\n\r\n kontrolgruppen. </P>  \r\n\r\n<P> Samfattende: </P>  \r\n\r\n<P>Indtil AM-kontrollen er fuldt etableret, fortsættes kontrolarbejdet efter  \r\n\r\n de hidtidige bemandingsregler, idet der dog samtidig er åbnet mulighed for en  \r\n\r\n større fleksibilitet i forbindelse med overdyrlægens arbejdstilrettelæggelse.  \r\n\r\n Dette betyder således følgende: <B>Der udløses ikke automatisk indkaldelse af  \r\n\r\n timelønnet kontrol ved mindre og kortvarige ændringer i slagtetal eller  \r\n\r\n kædehastighed. Kontrollen skal fortsat være forsvarlig efter forholdene på  \r\n\r\n virksomheden og tilstanden hos slagtedyrene, men ovedyrlægen skal udnytte  \r\n\r\n kontrolpersonalet så fleksibelt som muligt. </B></P>  \r\n\r\n<P>Samtidig forventer Veterinærdirektoratet, at kontrollen med virksomhedens  \r\n\r\n hygiejniske standard og hygiejniske arbejdsgang udvides på grundlag af  \r\n\r\n HACCP-analyser, og at dette sker i et snævert samarbejde mellem  \r\n\r\n veterinærkontrol, virksomhed og pågældende kødkontroldistrikt. </P>  \r\n\r\n<P>Der planlægges afholdt kursus for kontrolgruppen om hygiejnekontrol i  \r\n\r\n løbet af året. </P>  \r\n\r\n<P>P.V.V. </P>  \r\n\r\n<P>Jørgen Baltzer </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19911339510"
        },
        {
            "displayName": "Entydig dokumentidentifikation",
            "displayValue": "CM038596"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13395"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "29/05/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}