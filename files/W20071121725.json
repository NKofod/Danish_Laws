{
    "id": 156040,
    "title": "Ankestyrelsens principafgørelse U-3-07 om erhvervsevnetab - årslønsberegning - fleksjob - lærer",
    "documentTypeId": "240",
    "isSagsforlobPeriodValid": true,
    "shortName": "KEN nr 11217 af 01/06/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-3-07 om erhvervsevnetab - årslønsberegning - fleksjob - lærer</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i en arbejdsskadesag taget stilling til, hvordan årsløn og erhvervsevnetab skulle beregnes, når tilskadekomsten var sket i fleksjob.</p>\r\n   <p class=\"TekstGenerel\">Ved fastsættelse af årsløn efter en arbejdsskade i et fleksjob skulle der anlægges en konkret bedømmelse af, hvad skadelidte ville eller burde kunne tjene på normale vilkår uden tilskud forud for arbejdsskaden. Erhvervsevnetabets størrelse skulle vurderes i forhold til skadelidtes nedsatte erhvervsevne i fleksjobbet.</p>\r\n   <p class=\"TekstGenerel\">Ankestyrelsen havde ved behandlingen af sagen taget udgangspunkt i principafgørelse U-1-04, U-9-04, U-10-04 og U-11-04, der blev afgjort efter Højesterets dom af 22. december 2003 om fastsættelse af erhvervsevnetab til personer i fleksjob.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 12, stk. 1, § 12, stk. 2, § 17, § 24 og § 28</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lærer brækkede håndleddet i februar 2001, hvor hun var ansat i fleksjob i kreative fag. Hun modtog i fleksjobbet en fuld lærerløn fra arbejdsgiver, som fik refunderet 2/3 af lønudgiften af kommunen. Efter håndledsbruddet startede hun arbejdet igen i april 2001. Skadefølgerne var smerter ved belastning af håndleddet og besvær med at holde fast om ting med højre hånd, vurderet til en méngrad på 8 procent. Baggrunden for fleksjobbet var en hjerneblødning i 1989. Indtil 2000 arbejdede hun på deltid (20 timer om ugen) på grund af afasi og andre følger efter hjerneblødningen. Fra 2000 blev hun tilkendt fleksjob som lærer på mellem 15 og 18 timer om ugen. Arbejdsgiver vurderede i 2002, at skadelidte havde vanskeligheder på grund af kommunikationsproblemer som følge af hjerneblødningen. I 2003 mente skadelidte selv, at hun havde svært ved at klare 15 timer om ugen på grund af afasien og utryghed ved problemer med blodtrykket. Kommunen noterede i journal den 12. august 2003 fuldt uarbejdsdygtig fra 30. juli 2003, blodprop. Ved opfølgning i januar 2004 oplyste skadelidte, at hun havde tiltagende vanskeligheder ved at klare fleksjobbet på 12 timer om ugen, bl.a. på grund af træthed. Da hun efterfølgende besluttede at søge om førtidspension, var der gået tre år efter håndledsbruddet. Følgerne efter håndledsbruddet besværliggjorde dog også undervisningen i bl.a. håndarbejde og gymnastik. Hun blev tilkendt førtidspension med virkning fra 1. juli 2004.</p>\r\n<p>Den 15. august 2005 traf Arbejdsskadestyrelsen afgørelse om, at erhvervsevnetabet som følge af håndledsbruddet var på 30 procent, og årslønnen blev beregnet til 110.000 kr. (1/3 af en fuld lærerløn). Der blev klaget over denne afgørelse til Ankestyrelsen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen forhøjede erstatningen for tab af erhvervsevne fra 30 til skønsmæssigt 50 procent, med en løbende ydelse fra 1. juli 2004 (pensionstilkendelsen). Ankestyrelsen tiltrådte Arbejdsskadestyrelsens beregning af årsløn på 110.000 kr.</p>\r\n<p>Begrundelsen for afgørelsen om erstatning for tab af erhvervsevne var, at skadelidte var tilkendt førtidspension delvis på grund af følgerne af arbejdsskaden.</p>\r\n<p>Der udbetaltes erstatning for tab af erhvervsevne, hvis arbejdsskaden havde medført nedsat evne til at skaffe sig indtægt ved arbejde. Der blev ikke givet erstatning, hvis erhvervsevnen var nedsat med mindre end 15 procent.</p>\r\n<p>Ankestyrelsen lagde til grund, at skadelidte på skadetidspunktet var i fleksjob på grund af følgerne efter en blodprop i hjernen. Ved arbejdsskaden i februar 2001 faldt hun og brækkede håndleddet på højre arm.</p>\r\n<p>Følgerne efter blodproppen var hovedsageligt ekspressiv afasi og en sovende fornemmelse i hele højre kropshalvdel, herunder også højre arm og ben. Det varige mén efter håndledsbruddet var fastsat til 8 procent. Efter godt to måneders sygefravær genoptog skadelidte arbejdet. Det fremgår af kommunens journalakter, at hun i de følgende to år havde tiltagende svært ved at klare fleksjobbet, hovedsageligt på grund af følgerne efter blodproppen, samt problemer med blodtrykket og træthed. På grund af ekspressiv afasi efter blodproppen havde hun i fleksjobbet kun undervisning i kreative fag. Efter håndledsbruddet gav skadens følger yderligere problemer med at undervise i de kreative fag. Skadelidte fik den 29. juni 2004 tilkendt førtidspension med virkning fra 1. juli 2004.</p>\r\n<p>Ankestyrelsen vurderede, at der var flere årsager til, at skadelidte måtte opgive sit fleksjob. Dels havde hun kommunikative vanskeligheder på grund af blodproppen i hjernen, dels gener og bekymringer på grund af forhøjet blodtryk, dels en stofskiftesygdom (myxodem), udtrætbarhed, og følgerne efter arbejdsskaden. Ankestyrelsen skønnede, at følgerne efter arbejdsskaden var halvdelen af årsagen til, at skadelidte måtte ophøre med fleksjobbet, fordi hun kun havde kreative fag, som krævede større brug af hænderne end de almene fag. Ankestyrelsen fastsatte derfor erhvervsevnetabet som følge af arbejdsskaden til 50 procent.</p>\r\n<p>Begrundelsen for afgørelsen om årsløn var, at årslønnen skønsmæssigt blev fastsat til 110.000 kr.</p>\r\n<p>Årslønnen fastsættes under normale ansættelsesvilkår ud fra skadelidtes samlede arbejdsfortjeneste i året før arbejdsskaden. Årslønnen fastsættes efter et skøn, hvis der har været tale om særlige ansættelsesforhold. Årslønnen lægges til grund ved fastsættelse af erstatning for tab af erhvervsevne.</p>\r\n<p>Ankestyrelsen vurderede, at skadelidtes indtjeningsevne på grund af hjerneskaden var betydelig nedsat på skadetidspunktet. Årslønnen skulle fastsættes i forhold til den faktiske indtjeningsevne. Ankestyrelsen var opmærksom på, at hun i forbindelse med sit fleksjob fik udbetalt en årsindtægt svarende til en fuld lærerløn. Efter Ankestyrelsens vurdering gav dette beløb ikke et retvisende billede af den løn, hun ville kunne have tjent på almindelige vilkår uden offentligt løntilskud. Ankestyrelsen foretog derfor en konkret bedømmelse af, hvad hun ville eller burde kunne tjene på normale vilkår, hvis muligheden for et fleksjob ikke forelå.</p>\r\n<p>Da der var tale om et særligt ansættelsesforhold i skadelidtes tilfælde, skulle årslønnen som nævnt fastsættes skønsmæssigt. Ankestyrelsen var i skadelidtes sag enig med kommunen i den konkrete vurdering af hendes arbejdsevne forud for arbejdsskaden. Ankestyrelsen skønnede således, at erhvervsevnen var nedsat med 2/3 i forhold til en normal fuldtidslærerstilling, da hun pådrog sig arbejdsskaden i fleksjobbet. Skadelidte var forud for håndledsbruddet både begrænset i forhold til hvor mange timer, hun kunne klare, og i forhold til, at hun kun kunne undervise i kreative fag.</p>\r\n<p>Ved beregningen af årslønnen tog Ankestyrelsen udgangspunkt i en fuldtidslærerløn. Arbejdsskadestyrelsen havde beregnet indtægten til 329.061 kr. om året. Ankestyrelsen skønnede, at skadelidte ville kunne have tjent ca. en tredjedel af dette ved ansættelse i en normal lærerstilling. Ankestyrelsen skønnede herefter, at årslønnen forud for arbejdsskaden kunne fastsættes til 110.000 kr.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071121725"
        },
        {
            "displayName": "Entydig dokumentidentifikation",
            "displayValue": "BS008834"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11217"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "01/06/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1004945-06"
        },
        {
            "displayName": "Stikord",
            "displayValue": "U-3-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}