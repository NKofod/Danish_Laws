{
    "id": 120378,
    "title": "Bekendtgørelse om forretningsorden for Biblioteksafgiftsnævnet",
    "documentTypeId": "60",
    "isSagsforlobPeriodValid": true,
    "shortName": "BEK nr 683 af 27/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Biblioteksafgiftsnævnet</p>\r\n      <p class=\"Indledning2\">I medfør af § 7 i lov om biblioteksafgift, jf. lovbekendtgørelse nr. 1175 af 17. december 2002, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Biblioteksafgiftsnævnet er nedsat i henhold til § 7 i lovbekendtgørelse nr. 1175 af 17. december 2002 om biblioteksafgift. Nævnets opgave er at træffe den endelige administrative afgørelse vedrørende klager over afgørelser truffet af Styrelsen for Bibliotek og Medier om fordelingen af den almindelige biblioteksafgift, jf. lovens §§ 1-7.</p>\r\n      <p class=\"Stk2\"><span class=\"StkNr\">Stk. 2.</span> Nævnets adresse er Kulturministeriet, Nybrogade 2, 1203 København K.</p>\r\n      <p class=\"Paragraf\"><span class=\"ParagrafNr\">§ 2.</span> Biblioteksafgiftsnævnet består af fire medlemmer. Kulturministeren udpeger formanden, som skal have administrativ og juridisk sagkundskab, og et medlem, som skal have biblioteksfaglig sagkundskab. Et medlem udpeges efter indstilling fra Dansk Forfatterforening, og et medlem udpeges efter indstilling fra Danske Skønlitterære Forfattere som repræsentanter for de personer, der er berettigede til biblioteksafgift.</p>\r\n      <p class=\"Stk2\"><span class=\"StkNr\">Stk. 2.</span> For hvert medlem beskikkes en suppleant, som deltager i sagernes behandling, når vedkommende medlem har forfald.</p>\r\n      <p class=\"Stk2\"><span class=\"StkNr\">Stk. 3.</span> Nævnets medlemmer beskikkes – tillige med fire suppleanter – af kulturministeren for et tidsrum af fire år ad gangen.</p>\r\n      <p class=\"Stk2\"><span class=\"StkNr\">Stk. 4.</span> Kulturministeriet yder sekretariatsbistand til nævnet og afholder de udgifter, der er forbundet med nævnets virksomhed.</p>\r\n      <p class=\"Paragraf\"><span class=\"ParagrafNr\">§ 3.</span> Ingen af nævnets medlemmer kan deltage i behandlingen af en sag, hvis vedkommende er inhabil efter reglerne i § 3 i forvaltningsloven.</p>\r\n      <p class=\"Stk2\"><span class=\"StkNr\">Stk. 2.</span> Et medlem har pligt til at underrette nævnet om forhold, som kunne medføre dets inhabilitet, ligesom ethvert af nævnets andre medlemmer, der er bekendt med sådanne forhold, skal oplyse nævnet herom.</p>\r\n      <p class=\"Stk2\"><span class=\"StkNr\">Stk. 3.</span> Nævnet afgør selv, om et medlem kan deltage i behandlingen af en sag. Vedkommende medlem må ikke selv deltage i behandlingen og afgørelsen af spørgsmålet om dets inhabilitet. I tilfælde af stemmelighed er formandens stemme afgørende.</p>\r\n      <p class=\"Stk2\"><span class=\"StkNr\">Stk. 4.</span> Spørgsmålet om, hvorvidt et medlem skal vige sit sæde, bør så vidt muligt rejses, inden nævnets behandling af selve sagen begynder.</p>\r\n      <p class=\"Paragraf\"><span class=\"ParagrafNr\">§ 4.</span> Nævnets medlemmer har tavshedspligt efter straffelovens regler om tavshedspligt for personer, der virker i offentlig tjeneste eller hverv.</p>\r\n      <p class=\"Paragraf\"><span class=\"ParagrafNr\">§ 5.</span> Reglerne i §§ 3-4 gælder også for nævnets sekretær. Hvis sekretæren ikke kan medvirke ved behandlingen af en sag, stiller Kulturministeriet en anden sekretær til rådighed under behandlingen af denne sag.</p>\r\n      <p class=\"Paragraf\"><span class=\"ParagrafNr\">§ 6.</span> Formanden drager omsorg for, at klager behandles hurtigst muligt, og bestemmer tid og sted for Biblioteksafgiftsnævnets møder. Formanden tilrettelægger nævnets arbejde og leder forhandlingerne på nævnets møder.</p>\r\n      <p class=\"Stk2\"><span class=\"StkNr\">Stk. 2.</span> Nævnet behandler sagerne mundtligt på et møde eller skriftligt.</p>\r\n      <p class=\"Stk2\"><span class=\"StkNr\">Stk. 3.</span> Klagen forelægges for Styrelsen for Bibliotek og Medier, der tilbagesender klagen med en udtalelse og en redegørelse for sagens faktiske og retlige omstændigheder.</p>\r\n      <p class=\"Stk2\"><span class=\"StkNr\">Stk. 4.</span> Klageren skal gøres bekendt med det i stk. 3 nævnte materiale og have lejlighed til inden for en nærmere fastsat frist at afgive en skriftlig udtalelse.</p>\r\n      <p class=\"Stk2\"><span class=\"StkNr\">Stk. 5.</span> Nævnet eller formanden på dets vegne kan i øvrigt indhente oplysninger, hvor det skønnes hensigtsmæssigt.</p>\r\n      <p class=\"Paragraf\"><span class=\"ParagrafNr\">§ 7.</span> For at en afgørelse kan træffes, skal Biblioteksafgiftsnævnet være fuldtalligt. Hvert medlem har en stemme. Afgørelsen, der skal være begrundet, træffes ved stemmeflerhed. I tilfælde af stemmelighed er formandens stemme afgørende.</p>\r\n      <p class=\"Stk2\"><span class=\"StkNr\">Stk. 2.</span> Formanden drager omsorg for, at meddelelse om afgørelsen gives til klageren samt til Styrelsen for Bibliotek og Medier.</p>\r\n      <p class=\"Stk2\"><span class=\"StkNr\">Stk. 3.</span> Nævnets afgørelser kan ikke indbringes for anden administrativ myndighed.</p>\r\n      <p class=\"Paragraf\"><span class=\"ParagrafNr\">§ 8.</span> I øvrigt gælder forvaltningslovens regler om den offentlige forvaltnings behandling og afgørelse af sager.</p>\r\n      <p class=\"Paragraf\"><span class=\"ParagrafNr\">§ 9.</span> Biblioteksafgiftsnævnets møder er ikke offentlige.</p>\r\n      <p class=\"Paragraf\"><span class=\"ParagrafNr\">§ 10.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves cirkulære nr. 4 af 14. januar 1993 om forretningsorden for Bibliotekafgiftsnævnet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 27. juni 2008</I></P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Bente Skovgaard Kristensen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2008"
        },
        {
            "displayName": "Accession",
            "displayValue": "B20080068305"
        },
        {
            "displayName": "Entydig dokumentidentifikation",
            "displayValue": "AK000619"
        },
        {
            "displayName": "Dato for førstegangsindlæggelse",
            "displayValue": "28/06/2008"
        },
        {
            "displayName": "Dato for indlæggelse",
            "displayValue": "28/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "683"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-20927-1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}