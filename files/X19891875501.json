{
    "id": 36565,
    "title": "Vederlag til ejendomsmægler i forbindelse med en overdragelses- og franchiseaftale anset for særlig indkomst. Bindende forhåndsbesked (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18755 af 19/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Selskabet F og ejendomsmægler E indgik en overdragelses- og  \r\n\r\n franchiseaftale. I forbindelse med hvilken, de aftalte et vederlag for  \r\n\r\n goodwill på 1.750.000 kr. LR fandt ikke, at det mellem ejendomsmægleren og F  \r\n\r\n aftalte vederlag for så vidt angik goodwill, i skattemæssig henseende kunne  \r\n\r\n betragtes som vederlag for goodwill, men vederlag for påtagelse af en  \r\n\r\n konkurrence-klausul, der var forbundet med overdragelses- og  \r\n\r\n franchiseaftalen, og eventuel vederlag for opgivelse af retten ifølge  \r\n\r\n lejekontrakt. LR lagde vægt på, at ejendomsmægleren reelt fortsatte  \r\n\r\n ejendomsmæglervirksomheden for egen regning og risiko blot under andet navn  \r\n\r\n og logo. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vederlag til ejendomsmægler i forbindelse med en  \r\n\r\n overdragelses- og franchiseaftale anset for særlig indkomst. Bindende  \r\n\r\n forhåndsbesked (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Kan Ligningsrådet bekræfte, at det, i forbindelse med indgåelsen af  \r\n\r\n overdragelses- og franchiseaftale mellem selskab F og ejendomsmægler E,  \r\n\r\n aftalte vederlag for goodwill på 1.750.000 kr. er skattefrit? </P>  \r\n\r\n<P>Sagens omstændigheder er følgende: </P>  \r\n\r\n<P>I juli 1989 solgte E firmaet til selskabet F. Samtidig aftales en  \r\n\r\n franchisekontrakt med E, hvorefter ejendomsmægleren indtræder i en  \r\n\r\n franchisekæde under et nærmere angivet navn, N-kæden. </P>  \r\n\r\n<P>Overdragelsesaftalen og franchiseaftalen udgør en samlet aftale, hvor F  \r\n\r\n har betinget overdragelsen af ejendomsmæglerens samtidige accept af  \r\n\r\n franchiseaftalen. </P>  \r\n\r\n<P>Overdrageren har ved indtræden i franchisekæden betinget sig en  \r\n\r\n vederlæggelse for den i overdragerens virksomhed oparbejdede goodwill. </P>  \r\n\r\n<P>Overdragelsen omfatter foruden maskiner, inventar og papirvarer med  \r\n\r\n videre, virskomhedens navn samt retten til det lejemål, som E hidtil har  \r\n\r\n drevet virksomheden fra. Virksomhedens kreditorer og debitorer på  \r\n\r\n overdragelsesdagen er erhververen uvedkommende. </P>  \r\n\r\n<P>Overdragelsessummen er aftalt til 2.000.000 kr., der fordeler sig således:  \r\n\r\n</P>  \r\n\r\n<PRE>  \r\n\r\n Inventar og maskiner      250.000 kr.  \r\n\r\n Goodwill                1.750.000 kr.  \r\n\r\n Ialt                    2.000.000 kr.  \r\n\r\n</PRE>  \r\n\r\n<P>Købesummen forfalder til kontant betaling den 25. september 1989 og  \r\n\r\n overdragelsestidspunktet er aftalt til den 1. oktober 1989. </P>  \r\n\r\n<P>Overdragelsesaftalen indeholder følgende konkurrenceklausul: Overdrageren  \r\n\r\n er uberettiget til i indtil 5 år efter den overdragelsesdag, der er fastsat i  \r\n\r\n nærværende aftale, direkte eller indirekte at drive selvstændig virksomhed  \r\n\r\n eller tage ansættelse i eller på anden måde bistå eller være økonomisk  \r\n\r\n interesseret i nogen virksomhed, der på Sjælland tilbyder serviceydelser, der  \r\n\r\n på noget tidspunkt har været ydet af Overdrageren i  \r\n\r\n ejendomsmæglervirksomhedens regi, eller som bliver ydet af Overdrageren som  \r\n\r\n franchisetager i henhold til den samtidigt hermed indgåede franchiseaftale.  \r\n\r\n Ophører denne franchiseaftale gælder ovenstående klausul også med hensyn til  \r\n\r\n de serviceydelser, som Overdrageren har ydet som Franchisetager. Overdrageren  \r\n\r\n erklærer sig indforstået med den betydelige indskrænkning i Overdragerens  \r\n\r\n erhvervsmuligheder og erklærer sig vederlagt herfor gennem  \r\n\r\n goodwillbetalingen. </P>  \r\n\r\n<P>Overtrædelse af konkurrenceklausulen udløser en konventionalbod. </P>  \r\n\r\n<P>Ved franchiseaftalen forpligter franchisetageren E sig til i N-kæden at  \r\n\r\n drive virksomhed med formidling af fast ejendom og hermed beslægtede ydelser  \r\n\r\n under et af franchisegiver udarbejdet koncept. </P>  \r\n\r\n<P>Det fremgår endvidere af aftalen, </P>  \r\n\r\n<P>at franchisetager er selvstændig erhvervsdrivende, der driver virksomhed  \r\n\r\n for egen regning og risiko, </P>  \r\n\r\n<P>at franchisetager afholder samtlige udgifter til den løbende drift af  \r\n\r\n virksomheden, </P>  \r\n\r\n<P>at franchisegiver ikke hæfter for franchisetagers forpligtelser, og at  \r\n\r\n franchisetager er forpligtet til overfor omverdenen herunder medarbejdere,  \r\n\r\n offentlige myndigheder, kreditorer og kunder at gøre det klart, at  \r\n\r\n franchisetager såvel økonomisk som juridisk er selvstændig og ikke kan  \r\n\r\n forpligte franchisegiver, </P>  \r\n\r\n<P>at franchisetager er forpligtet til at betjene sig af et af franchisegiver  \r\n\r\n anvist pengeinstitut og forsikringsselskab samt handle pantebreve gennem en  \r\n\r\n af franchisegiver anvist formidler, </P>  \r\n\r\n<P>at franchisetager er forpligtet til at leje de af franchisegiver anviste  \r\n\r\n kontorlokaler samt lease kontorinventar, herunder edb m.v. af franchisegiver,  \r\n\r\n</P>  \r\n\r\n<P>at franchisetager erlægger en nærmere fastsat royalty, beregnet som en vis  \r\n\r\n procentdel af den årlige bruttoomsætning, og </P>  \r\n\r\n<P>at franchisetager ikke uden skriftlig aftale med franchisegiver kan  \r\n\r\n overdrage eller på anden måde overføre sine rettigheder i henhold til  \r\n\r\n aftalen. Rettighederne falder ikke i arv. </P>  \r\n\r\n<P>Overdragelses- og franchiseaftalen er af franchisetageren betinget af, at  \r\n\r\n det mellem F og franchisetageren aftalte vederlag for goodwill på 1.750.000  \r\n\r\n kr. ikke beskattes, hvilket ifølge allonge til franchiseaftalen ønskes  \r\n\r\n bekræftet ved en bindende forhåndsbesked: </P>  \r\n\r\n<P>Ligningsrådet svarede: </P>  \r\n\r\n<P>I skattemæssig henseende er det efter rådets opfattelse afgørende, at  \r\n\r\n ejendomsmægler E fortsætter ejendomsmæglervirksomheden for egen regning og  \r\n\r\n risiko, blot under andet navn og logo. Franchisegiver forpligtes hverken  \r\n\r\n direkte eller indirekte overfor kunder og andre med tilknytning til  \r\n\r\n virksomheden. </P>  \r\n\r\n<P>Når det således af franchiseaftalen fremgår, at ejendomsmægler E  \r\n\r\n overdrager virksomheden til F til en nærmere fastsat sum, herunder særskilt  \r\n\r\n vederlag for goodwill , finder der efter rådets opfattelse i realiteten ingen  \r\n\r\n overdragelse af virksomheden, og hermed goodwill, sted, idet F ikke får  \r\n\r\n rådighed over virksomhedens aktuelle eller potentielle kundeportefølje. </P>  \r\n\r\n<P>Det kan i den forbindelse særligt anføres, at ejendomsmæglere ifølge  \r\n\r\n bekendtgørelse om ejendomsmægleres og ejendomshandleres virksomhed § 3, stk.  \r\n\r\n 1, kun må have et forretningssted, og ifølge § 3, stk. 2, må  \r\n\r\n ejendomsmæglervirksomhed ikke drives af aktieselskaber, anpartsselskaber,  \r\n\r\n andre selskaber med begrænset ansvar, fonde eller foreninger, hvorfor F er  \r\n\r\n afskåret fra at drive ejendomsmæglervirksomhed. </P>  \r\n\r\n<P>Det er således efter det oplyste rådets opfattelse, at det mellem  \r\n\r\n ejendomsmægleren og F aftalte vederlag for så vidt angår goodwill i  \r\n\r\n skattemæssig henseende ikke kan betragtes som vederlag for goodwill, men  \r\n\r\n vederlag for påtagelse af den konkurrenceklausul, der er forbundet med  \r\n\r\n overdragelses- og franchiseaftalen, og eventuelt vederlag for opgivelse af  \r\n\r\n retten ifølge lejekontrakt, hvorfor vederlaget beskattes som særlig indkomst,  \r\n\r\n jf. lov om særlig indkomst § 2, stk. 1, nr. 14 og eventuelt nr. 5. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i SKAT 1989/11 side 879. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19891875501"
        },
        {
            "displayName": "Entydig dokumentidentifikation",
            "displayValue": "CA004500"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18755"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "19/09/1989"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 370-467-553"
        },
        {
            "displayName": "Stikord",
            "displayValue": "VEDERLAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}