{
    "id": 72600,
    "title": "Cirkulæreskrivelse om rådighedstillæg til præster i lønramme 34 ",
    "documentTypeId": "210",
    "isSagsforlobPeriodValid": false,
    "shortName": "CIS nr 12011 af 17/12/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om rådighedstillæg til  \r\n\r\n præster i lønramme 34 </H1>  \r\n\r\n<P></P>  \r\n\r\n<BR>  \r\n\r\n<P>Ministeriet har d. d. tilskrevet biskopperne således : </P>  \r\n\r\n<P>&#187;Ved § 5 i aftale af 26. oktober 1973 mellem budgetministeriet og  \r\n\r\n tjenestemændenes centralorganisationer om omklassificering af  \r\n\r\n tjenestemandsstillinger m.m. er der givet hjemmel for, at kirkeministeriet  \r\n\r\n kan tillægge præster, der lønnes efter lønramme 34, et særligt tillæg med et  \r\n\r\n grundbeløb på 1.500 kr. årlig, såfremt disse påtager sig udvidede  \r\n\r\n tjenestepligter såvel i som uden for ansættelsesområdet (pastoratet). Det  \r\n\r\n særlige tillæg med grundbeløb 1.500 kr., der træder i stedet for det  \r\n\r\n præsterne i lønramme 34 hidtil tilkommende tillæg med grundbeløb 900 kr.  \r\n\r\n årlig, kan ydes såvel til præster, hvis stillinger er klassificeret i  \r\n\r\n lønramme 34, som til præster der er oprykket til lønramme 34 i henhold til  \r\n\r\n lønnings- og klassificeringslovens § 30, stk. 3. </P>  \r\n\r\n<P>Modtagelse af det omhandlede særlige tillæg med grundbeløb på 1.500 kr.  \r\n\r\n årlig indebærer tilsvarende forpligtelser, som gælder for præster i lønramme  \r\n\r\n 16/31 der oppebærer rådighedstillæg. Man henviser herom til ministeriets  \r\n\r\n cirkulærskrivelse af 14. oktober 1971, hvori der om de udvidede  \r\n\r\n tjenestepligter er anført følgende: </P>  \r\n\r\n<P>&#187;Sådan tjeneste kan bestå i deltagelse i betjening af anden  \r\n\r\n præstestilling under ledighed eller vedkommende præsts sygdom eller  \r\n\r\n tjenestefrihed samt i deltagelse i bistandsordninger for præster - eller  \r\n\r\n provster - i andre pastorater, herunder bistand ved konfirmandundervisning,  \r\n\r\n hvor forudsætningerne herfor er til stede. Endvidere i betjening af særlige  \r\n\r\n institutioner m.v., f.eks. hospitaler, arresthuse og fængselsafdelinger,  \r\n\r\n institutioner under åndssvageforsorgen og socialforsorgen, militære  \r\n\r\n forlægninger og betjening af hørehæmmede.&#171; </P>  \r\n\r\n<P>Tilrettelæggelsen af tjenester, der indgår under de udvidede  \r\n\r\n tjenesteforpligtelser for præster i lønramme 34, som modtager det omhandlede  \r\n\r\n særlige tillæg, sker i forbindelse med tilrettelæggelsen af de tilsvarende  \r\n\r\n rådighedsforpligtelser, som påhviler præster i lønramme 16/31 med  \r\n\r\n rådighedstillæg, og foretages af biskoppen - eller provsten efter biskoppens  \r\n\r\n bemyndigelse - i samråd med præsterne. </P>  \r\n\r\n<P>Præster, der oppebærer det særlige tillæg på 1.500 kr. årlig, må ikke uden  \r\n\r\n ministeriets tilladelse påtage sig lønnet undervisning eller anden  \r\n\r\n bibeskæftigelse af en varighed, der overstiger 6 timer ugentlig. Såfremt  \r\n\r\n bibeskæftigelsen i øjeblikket er af større omfang, må den overskydende del  \r\n\r\n med kortest muligt varsel afvikles efter aftale med biskoppen (provsten).  \r\n\r\n</P>  \r\n\r\n<P>Præster der oppebærer særligt tillæg med grundbeløb på 1500 kr. i henhold  \r\n\r\n til aftalen, kan ikke oppebære særskilt vederlag - herunder  \r\n\r\n konstitutionsvederlag - for varetagelse af opgaver, der omfattes af de  \r\n\r\n udvidede tjenesteforpligtelser. </P>  \r\n\r\n<P>For så vidt angår præster, der modtager det særlige tillæg med virkning  \r\n\r\n fra 1. april 1973, vil modregning af de efter denne dato oppebårne vederlag  \r\n\r\n blive foretaget i det dem tilkommende efterbetalingsbeløb. </P>  \r\n\r\n<P>Der tilkommer præster godtgørelse efter regning eller efter reglerne om  \r\n\r\n godtgørelse for brug af eget befordringsmiddel for befordring, som er  \r\n\r\n forbundet med varetagelsen af betjeningsopgaver uden for pastoratet, som er  \r\n\r\n en følge af de udvidede tjenestepligter, og som ikke er forudsat ved  \r\n\r\n fastsættelsen af den faste befordringsgodtgørelse. </P>  \r\n\r\n<P>Opgørelse over sådanne befordringsudgifter må af præsterne indsendes til  \r\n\r\n provsten, der attesterer opgørelsen og fremsender den til stiftsøvrigheden  \r\n\r\n til udbetaling. </P>  \r\n\r\n<P>Opmærksomheden henledes på, at aftalen af 26. oktober 1973 har virkning  \r\n\r\n fra 1. april 1973, og at udbetaling af det ved aftalen hjemlede tillæg derfor  \r\n\r\n kan ske med virkning fra 1. april 1973 til præster, som senest 15. januar  \r\n\r\n 1974 anmoder biskoppen om udbetaling af tillægget. Til præster, som på et  \r\n\r\n senere tidspunkt anmoder om at modtage tillægget, udbetales det fra den  \r\n\r\n første i den efter anmodningens modtagelse følgende måned. </P>  \r\n\r\n<P>Stiftsøvrigheden er bemyndiget til efter biskoppens meddelelse at udbetale  \r\n\r\n det særlige tillæg. </P>  \r\n\r\n<P>Bestemmelsen i klassificeringslovens § 31, stk. 7, hvorefter der ydes  \r\n\r\n præster i lønramme 34 et særligt tillæg på 900 kr., er ophævet. præster, som  \r\n\r\n ikke ønsker at oppebære særligt tillæg efter aftalen af 26. oktober 1973, og  \r\n\r\n som inden 1. april 1973 er ansat i en præstestilling i lønramme 34 eller  \r\n\r\n oprykket til lønramme 34, kan bevare det særlige tillæg på 900 kr. For  \r\n\r\n præster, der først fra 1. april 1973 eller senere er ansat i en  \r\n\r\n præstestilling i lønramme 34 eller oprykket til lønramme 34, bortfalder  \r\n\r\n tillægget. Tilbagebetaling af allerede udbetalt tillæg skal dog ikke finde  \r\n\r\n sted i tilfælde, hvor tillægget ikke afløses af særligt tillæg efter aftalen  \r\n\r\n af 26. oktober 1973. </P>  \r\n\r\n<P>Stiftets provster samt præster i lønramme 34 bedes gjort bekendt med  \r\n\r\n foranstående.' </P>  \r\n\r\n<P>Hvilket herved meddeles, idet man bemyndiger stiftsøvrigheden til efter  \r\n\r\n meddelelse fra biskoppen at udbetale præster i lønramme 34 det særlige tillæg  \r\n\r\n med grundbeløb 1.500 kr. årlig, således at udbetalingen sker med virkning fra  \r\n\r\n 1. april 1973 - dog tidligst fra det tidspunkt udnævnelsen i den i lønramme  \r\n\r\n 34 klassificerede stilling har fundet sted - for så vidt begæring om  \r\n\r\n tillægget fremsættes senest 15. januar 1974. </P>  \r\n\r\n<P>Ved udbetalingen modregnes det hidtil oppebårne særlige tillæg med  \r\n\r\n grundbeløb 900 kr. samt eventuelt udbetalte konstitutionshonorarer for tiden  \r\n\r\n efter 1. april 1973. </P>  \r\n\r\n<P>Med hensyn til nedsættelse af eventuelle midlertidige personlige tillæg  \r\n\r\n forholdes efter de almindelige regler. </P>  \r\n\r\n<P>Man anmoder stiftsøvrigheden om med omgående virkning at standse  \r\n\r\n udbetaling af særligt tillæg med grundbeløb 900 kr. til alle præster, der den  \r\n\r\n 1. april 1973 eller senere er ansat i præstestilling i lønramme 34.  \r\n\r\n Tilbagebetaling af allerede udbetalt tillæg skal som foran nævnt ikke finde  \r\n\r\n sted. </P>  \r\n\r\n<P>P.M.V. </P>  \r\n\r\n<P>Aug. Roesen </P>  \r\n\r\n<P>K.Bagger </P>  \r\n\r\n<P>eksp.sekr. </P>  \r\n\r\n<P>Til stiftsøvrighederne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19731201110"
        },
        {
            "displayName": "Entydig dokumentidentifikation",
            "displayValue": "CM031794"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/10/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12011"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "17/12/1973"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 2.kt. 12124"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}