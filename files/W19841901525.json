{
    "id": 33117,
    "title": "Kontanthjælp - tildeling - uforsvarlig økonomi - tilbagebetaling (* 2) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19015 af 12/01/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En enlig kvinde søgte kontanthjælp efter bistandsloven, idet hun havde  \r\n\r\n brugt den allerede udbetalte hjælp. Socialforvaltningen foretog en  \r\n\r\n omberegning af ansøgerens hjælp, således at der i en periode udbetaltes hjælp  \r\n\r\n til underhold reduceret med 20%. Socialforvaltningen fandtes ikke at have  \r\n\r\n haft hjemmel til at foretage reduktion af den fremtidige kontanthjælp, da det  \r\n\r\n måtte lægges til grund, at bestemmelserne i bistandslovens §§ 26, 27 og 49  \r\n\r\n indeholder anvisninger på, hvorledes der kan forholdes i tilfælde som det  \r\n\r\n foreliggende. De omstændigheder, der dannede baggrund for ansøgerens  \r\n\r\n henvendelse om hjælp, fandtes at kunne anses som uforsvarlig økonomi, og  \r\n\r\n ankestyrelsen tiltrådte, at der var stillet krav om tilbagebetaling, jfr.  \r\n\r\n bistandslovens § 26, stk. 1, nr. 1. (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - tildeling - uforsvarlig økonomi -  \r\n\r\n tilbagebetaling (* 2) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En enlig kvinde med et barn var i 1978 ophørt med arbejde som  \r\n\r\n hjemmehjælper på grund af sygdom. I 1981 havde hun fået afslag på  \r\n\r\n invalidepension. Hun modtog herefter kontanthjælp efter bistandsloven. Den  \r\n\r\n 19. august 1982 fik ansøgeren udbetalt hjælp for perioden 26. august - 25.  \r\n\r\n september 1982. Hjælpen udgjorde 1.918 kr., idet socialforvaltningen havde  \r\n\r\n fradraget et tidligere udbetalt acontobeløb på 300 kr. Den 9. september 1982  \r\n\r\n søgte ansøgeren påny om hjælp, idet hun havde opbrugt den udbetalte hjælp.  \r\n\r\n Pengene var brugt til køb af madvarer. </P>  \r\n\r\n<P>Socialforvaltningen bevilgede hjælp, idet ansøgerens situation fandtes  \r\n\r\n særlig vanskelig. Forvaltningen tilbød ansøgeren at vurdere udbetalingerne  \r\n\r\n over en periode, således at udbetalingsterminerne blev forrykket med en  \r\n\r\n større udbetaling i begyndelsen og tilsvarende mindre udbetalinger senere.  \r\n\r\n Den 14. september 1982 omberegnede forvaltningen hjælpen, således at der  \r\n\r\n udbetaltes underhold reduceret med 20% i 75 dage. Hjælpen blev udbetalt med  \r\n\r\n 409,60 kr. pr. uge. Forvaltningen fandt, at ydelse af yderligere hjælp ikke  \r\n\r\n var stemmende med formålet i pkt. 6 i socialministeriets cirkulære om  \r\n\r\n kontanthjælp efter bistandsloven, og heller ikke med bistandslovens § 40,  \r\n\r\n idet der allerede var ydet hjælp efter bistandslovens § 37 een gang. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde socialforvaltningen mod tilbagebetaling, jfr.  \r\n\r\n bistandslovens § 26, stk. 1, nr. 1, at genudbetale et beløb svarende til den  \r\n\r\n reduktion, der var foretaget i den løbende hjælp. Amtsankenævnet fandt, at  \r\n\r\n det forhold, at ansøgeren ved sin henvendelse til forvaltningen den 9.  \r\n\r\n september 1982 havde forbrugt den udbetalte kontanthjælp, alene kunne  \r\n\r\n medføre, at den hjælp, der skulle udbetales ansøgeren til fornødent  \r\n\r\n underhold, blev ydet med tilbagebetalingspligt efter bistandslovens § 26,  \r\n\r\n stk. 1, nr. 1, på grund af uforsvarlig økonomi. Amtsankenævnet bemærkede  \r\n\r\n videre, at den foretagne fremgangsmåde var at sidestille med, at der blev  \r\n\r\n ydet hjælp mod tilbagebetaling med inddrivelse i den behovsudmålte hjælp,  \r\n\r\n hvilket var ulovligt, jfr. SM O-119-77 samt statsskattedirektoratets SD  \r\n\r\n cirkulære af 19. januar 1979. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Socialforvaltningen anførte, at det ikke skulle ses i sammenhæng med  \r\n\r\n bistandslovens § 40, stk. 1, og tilbagebetalingsbestemmelsen i § 26, når  \r\n\r\n forvaltningen bevilgede ansøgeren hjælp, idet ansøgeren havde fået udbetalt  \r\n\r\n beløb, som skulle dække samme formål. I sådanne genudbetalingstilfælde fandt  \r\n\r\n forvaltningen ikke, at lovens § 40, stk. 1, giver hjemmel til udbetaling af  \r\n\r\n hjælp, når behovet for genudbetaling hænger sammen med, at den første  \r\n\r\n udbetaling er anvendt til andre formål. Da ansøgerens situation imidlertid  \r\n\r\n var meget vanskelig tilbød socialforvaltningen hende at vurdere udbetalingen  \r\n\r\n af kontanthjælp over en periode, således at udbetalingsterminerne blev  \r\n\r\n forrykket med en større udbetaling i begyndelsen af perioden og tilsvarende  \r\n\r\n mindre udbetalinger senere i perioden, men samtidig således at hjælpen efter  \r\n\r\n bistandslovens § 37 i den samlede periode ville have den størrelse, som  \r\n\r\n ansøgeren var berettiget til. </P>  \r\n\r\n<P>LOVGRUNDLAG: </P>  \r\n\r\n<P>Ifølge bistandslovens § 26, stk. 1, nr. 1, kan det sociale udvalg træffe  \r\n\r\n beslutning om tilbagebetaling, når der må ydes en person hjælp på grund af  \r\n\r\n pågældendes uforsvarlige økonomi, ubegrundede opgivelse af et arbejde eller  \r\n\r\n nægtelse af at påtage sig anvist arbejde. </P>  \r\n\r\n<P>Ifølge bistandslovens § 49 kan det sociale udvalg, hvis en person, der  \r\n\r\n søger kontanthjælp, ikke skønnes i stand til ved bistand fra den kommunale  \r\n\r\n rådgivning at administrere kontante beløb, undtagelsesvis besluttes at yde  \r\n\r\n hjælpen som naturalhjælp. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt ikke grundlag for at tage stilling til, om der ved  \r\n\r\n ansøgerens henvendelse til sociaforvaltningen den 9. september 1982 var  \r\n\r\n grundlag for at yde hjælp efter bistandsloven. </P>  \r\n\r\n<P>Da det måtte lægges til grund, at bistandslovens §§ 26, 27 og 49  \r\n\r\n indeholder anvisninger på, hvorledes der kan forholdes i tilfælde som det  \r\n\r\n foreliggende, fandt ankestyrelsen, at socialforvaltningen ikke havde haft  \r\n\r\n hjemmel til at foretage reduktion af ansøgerens fremtidige kontanthjælp. </P>  \r\n\r\n<P>Ankestyrelsen tiltrådte, at de omstændigheder, der dannede baggrund for  \r\n\r\n ansøgerens henvendelse om hjælp, kunne anses som uforsvarlig økonomi, og at  \r\n\r\n der derfor kunne stilles krav om tilbagebetaling, jfr. bistandslovens § 26,  \r\n\r\n stk. 1, nr. 1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Smh. med SM O-009-84. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Offentliggjort af Socialstyrelsen i SM O-038-84 06/07/1984."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19841901525"
        },
        {
            "displayName": "Entydig dokumentidentifikation",
            "displayValue": "CA001042"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19015"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "12/01/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "11435-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}