{
    "id": 173985,
    "title": "Bindende svar - Omvendt betalingspligt på salg af tablet med begrænset anvendelse.",
    "documentTypeId": "230",
    "isSagsforlobPeriodValid": true,
    "shortName": "AFG nr 10287 af 28/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bindende svar - Omvendt betalingspligt på salg af tablet med begrænset anvendelse.</p>\r\n<div class=\"Resume\">\r\n   <p class=\"TekstGenerel\">Skatterådet kan ikke bekræfte, at salg af Panasonic tablet Toughpad FZ-G1 med begrænset anvendelsesmulighed falder uden for reglerne om omvendt betalingspligt i momslovens § 46.</p>\r\n</div>\r\n<p class=\"KapitelOverskrift2\">Skatterådsmøde 28. april 2015 - SKM2015. 325. SR</p>\r\n<p class=\"BilagtekstListe\">\r\n   <span class=\"Bold\">Spørgsmål:</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Er salg af Panasonic tablet Toughpad FZ-G1 med begrænset anvendelsesmulighed omfattet af omvendt betalingspligt i momslovens § 46?</p>\r\n<p class=\"BilagtekstListe\">\r\n   <span class=\"Bold\">Svar:</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Ja</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørgers virksomhed omfatter bl.a. salg af særlige tablets med tilhørende serviceaftaler til erhvervsdrivende.</p>\r\n<p>Som led i sin virksomhed sælger Spørger bl.a. Panasonic tablet Toughpad FZ-G1, som er kendetegnet ved at være en tablet baseret på Windows, og så er den tung og meget robust. Herved kan den tablet'en tåle at blive tabt på gulvet uden at blive beskadiget.</p>\r\n<p>Den pågældende tablet sælges med begrænset funktionalitet, således at den alene kan anvendes som et mobilt kasseapparat. Alle tablet'ens øvrige funktioner er låst med en krypteret nøgle, som ikke på noget tidspunkt kommer køberen i hænde. Herved kan tablet'en af køberen ikke anvendes som en almindelige tablet.</p>\r\n<p>Samtidig med salget indgår Spørgeren en serviceaftale med køberen, hvorefter Spørger mod vederlag forpligter sig til at servicere produktet løbende. Det er en betingelse i henhold til serviceaftalen, at tablet'ens øvrige funktioner er låst. Køberen har ligeledes en interesse i, at tablet'ens øvrige funktioner er låst, idet køberen ikke ønsker, at køberens ansatte skal have mulighed for at have adgang til andre funktioner på tablet'en end kasseapparatfunktionen.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>I henhold til momslovens § 46 er salg af tablets omfattet af reglerne om omvendt betalingspligt.</p>\r\n<p>Den solgte tablet kan imidlertid ikke anvendes af en køber som tablet, men alene som mobilt kasseapparat.</p>\r\n<p>\r\n   <span class=\"Bold\">SKATs indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at salg af Panasonic tablet Toughpad FZ-G1 med begrænset anvendelsesmulighed ikke er omfattet af omvendt betalingspligt i momslovens § 46.</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Af momslovens § 46, stk. 1, fremgår følgende:</p>\r\n<p>\"Betaling af afgift påhviler den afgiftspligtige person, som foretager en afgiftspligtig levering af varer og ydelser her i landet. Afgiften påhviler dog aftageren af varer eller ydelser, når</p>\r\n<p>. . . . . .</p>\r\n<p>8) aftageren er en afgiftspligtig person her i landet, der modtager mobiltelefoner fra en virksomhed etableret her i landet,</p>\r\n<p>9) aftageren er en afgiftspligtig person her i landet, der fra en virksomhed etableret her i landet modtager integrerede kredsløbsanordninger i den tilstand, som de er i, inden de integreres i slutbrugerprodukter, eller</p>\r\n<p>10) aftageren er en afgiftspligtig person her i landet, der modtager spillekonsoller, tablet-pc'er eller bærbare computere fra en virksomhed etableret her i landet.</p>\r\n<p>. . . . . .</p>\r\n<p>Stk. 2. Bestemmelserne i stk. 1, nr. 8-10, gælder ikke for salg fra registrerede virksomheder, hvis afsætning sker udelukkende eller overvejende til private forbrugere.\"</p>\r\n<p>\r\n   <span class=\"Italic\">Praksis</span>\r\n</p>\r\n<p>Skatterådet bekræfter, at bærbare computere med forskelligt tilbehør, samt eventuelle tilhørende fragtomkostninger omfattes af reglerne om omvendt betalingspligt, jf. momslovens § 46, stk. 1, nr. 8-10.</p>\r\n<p>Skatterådet kan ikke bekræfte, at der kan gives fritagelse for den omvendte betalingspligt i relation til momslovens § 46, stk. 1, nr. 8-10, når der på et år sælges maksimalt 50 bærebare pc'er og ca. 80% af dem sælges til momsfritagne virksomheder.</p>\r\n<p>SKM2014. 762. SR</p>\r\n<p>Skatterådet bekræfter, at en række forskellige IT-produkter, herunder en controller, et USB-memorystick, en harddisk mv., ikke omfattes af reglerne om omvendt betalingspligt, jf. momslovens § 46, stk. 1, nr. 9-10.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Spørger sælger sine varer omfattet af reglerne om omvendt betalingspligt fortrinsvis til virksomheder, og Spørger er derfor ikke undtaget fra reglerne om omvendt betalingspligt med henvisning til, at Spørger er en detailhandelsvirksomhed.</p>\r\n<p>Det lægges endvidere til grund for besvarelsen, at der er tale om salg til afgiftspligtige personer, samt at disse handler i egenskab af afgiftspligtige personer, jf. momslovens § 3.</p>\r\n<p>Tablet-pc'ere omfattet af omvendt betalingspligt i momslovens § 46, stk. 1, nr. 10, defineres som små computere, der består af en trykfølsom skærm, der bruger en digital pen eller brugerens finger, som det primære inputredskab i stedet for tastatur eller mus, som typisk ikke er inkluderet. Endvidere har en tablet-pc batteri som primær strømforsyning, jf. SKM2014. 622. SKAT.</p>\r\n<p>Det er SKATs opfattelse, at de af Spørger leverede tablets opfylder betingelserne i momslovens § 46, stk. 1, nr. 10, om, at der skal være tale om små computere, der består af en trykfølsom skærm, der bruger brugerens finger, som det primære inputredskab, ligesom tablet'en har batteri som primær strømforsyning.</p>\r\n<p>At tablet'en er låst således, at den kun kan anvendes som kasseapparat, og de almindelige funktioner i Windows ikke er tilgængelige, ses ikke at fratage tablet'en sin karakter af computer.</p>\r\n<p>Spørgers salg af de pågældende tablets er derfor omfattet af reglerne om omvendt betalingspligt, jf. momslovens § 46, stk. 1, nr. 10.</p>\r\n<p>\r\n   <span class=\"Italic\">Indstilling</span>\r\n</p>\r\n<p>SKAT indstiller, at spørgsmål 1 besvares med \"Ja\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder SKATs indstilling og begrundelse.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/2015"
        },
        {
            "displayName": "Accession",
            "displayValue": "X20151028701"
        },
        {
            "displayName": "Entydig dokumentidentifikation",
            "displayValue": "AN012092"
        },
        {
            "displayName": "Dato for indlæggelse",
            "displayValue": "16/01/2018"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10287"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "28/04/2015"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "15-0810471"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}