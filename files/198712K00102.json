{
    "id": 113239,
    "title": "1987 LSF 102   FORSLAG TIL LOV OM ÆNDRING AF LIGNINGSLOVEN (BEGRÆNSNING AF RETTEN TIL   UNDERSKUDSFREMFØRSEL FOR SELSKABER) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 102 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Begrænsning af retten til  \r\n\r\n underskudsfremførsel for selskaber) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 17. december 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 17. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 659 af 22. september </P>  \r\n\r\n<P>1986, som ændret senest ved lov nr. 361 af 10. juni 1987, </P>  \r\n\r\n<P>foretages følgende ændring: </P>  \r\n\r\n<P>I <B>§ 15</B> indsættes som <B>stk. 3-6: </B></P>  \r\n\r\n<P>&#187;Stk. 3. Såfremt mere end 50 pct. af aktiekapitalen i et selskab </P>  \r\n\r\n<P>omfattet af selskabsskattelovens § 1, stk. 1, nr. 1 og 2, ved </P>  \r\n\r\n<P>indkomstårets udløb ejes af andre aktionærer end ved begyndelsen </P>  \r\n\r\n<P>af et tidligere indkomstår, hvor den skattepligtige indkomst </P>  \r\n\r\n<P>udviste underskud, kan underskuddet ikke nedbringe den </P>  \r\n\r\n<P>skattepligtige indkomst til et beløb mindre end selskabets </P>  \r\n\r\n<P>positive nettokapitalindtægter, jf. stk. 4. Tilsvarende gælder, </P>  \r\n\r\n<P>såfremt andre aktionærer ved indkomstårets udløb end ved </P>  \r\n\r\n<P>begyndelsen af underskudsåret råder over mere end 50 pct. af den </P>  \r\n\r\n<P>samlede stemmeværdi. </P>  \r\n\r\n<P>Stk. 4. Nettokapitalindtægterne opgøres som summen af </P>  \r\n\r\n<P>1) renteindtægter og renteudgifter, </P>  \r\n\r\n<P>2) skattepligtige kursgevinster og fradragsberettigede kurstab efter </P>  \r\n\r\n<P>kursgevinstloven, </P>  \r\n\r\n<P>3) udbytter og skattegodtgørelse efter ligningslovens § 16 A og </P>  \r\n\r\n<P>selskabsskattelovens § 17 A, </P>  \r\n\r\n<P>4) skattepligtig fortjeneste eller fradragsberettigede tab ved </P>  \r\n\r\n<P>afståelse af aktier efter aktieavancebeskatningsloven og </P>  \r\n\r\n<P>ligningslovens § 16 B og </P>  \r\n\r\n<P>5) de i ligningslovens § 8, stk. 3, omhandlede provisioner m.v. </P>  \r\n\r\n<P>Stk. 5. Stk. 3 og 4 finder ikke anvendelse </P>  \r\n\r\n<P>1) på selskaber, hvis aktier er børsnoterede, </P>  \r\n\r\n<P>2) såfremt den i stk. 3 nævnte ændring i selskabets ejerkreds </P>  \r\n\r\n<P>skyldes overdragelse af aktier til personer omfattet af </P>  \r\n\r\n<P>arveafgiftslovens § 2, stk. 1, litra A og B, eller </P>  \r\n\r\n<P>3) for underskud hidrørende fra indkomstår, hvori selskabet i hele </P>  \r\n\r\n<P>indkomståret drev virksomhed som nævnt i kursgevinstlovens § 2, </P>  \r\n\r\n<P>2. pkt. </P>  \r\n\r\n<P>Stk. 6. Såfremt et selskab omfattet af selskabsskattelovens § 1, </P>  \r\n\r\n<P>stk. 1, nr. 1 og 2, ejer 25 pct. eller derover (moderselskabet) </P>  \r\n\r\n<P>af aktiekapitalen i et andet selskab (datterselskabet), anses </P>  \r\n\r\n<P>ikke moderselskabet, men aktionærerne i moderselskabet ved </P>  \r\n\r\n<P>anvendelsen af stk. 3 for at eje aktierne i datterselskabet efter </P>  \r\n\r\n<P>deres forholdsmæssige andel af moderselskabets aktiekapital. </P>  \r\n\r\n<P>Dette gælder dog ikke moderselskaber, hvis aktier er </P>  \r\n\r\n<P>børsnoterede.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven har virkning fra og med indkomståret 1988. </P>  \r\n\r\n<P>Stk. 2. De aktionærer, der ejede aktierne i selskabet den 24. </P>  \r\n\r\n<P>november 1987, anses ved anvendelsen af ligningslovens § 15, stk. </P>  \r\n\r\n<P>3, som affattet ved § 1, for at eje aktierne ved begyndelsen af </P>  \r\n\r\n<P>indkomståret 1987 og tidligere indkomstår. </P>  \r\n\r\n<P>Oprindeligt fremsat forslag. </P>  \r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 659 af 22. september </P>  \r\n\r\n<P>1986, som ændret senest ved lov nr. 361 af 10. juni 1987, </P>  \r\n\r\n<P>foretages følgende ændring: </P>  \r\n\r\n<P>I § 15 indsættes som stk. 3-5: </P>  \r\n\r\n<P>&#187;Stk. 3. Såfremt mere end 50 pct. af aktiekapitalen i et selskab </P>  \r\n\r\n<P>omfattet af selskabsskattelovens § 1, stk. 1, nr. 1 og 2, ved </P>  \r\n\r\n<P>indkomstårets udløb ejes af andre aktionærer end ved begyndelsen </P>  \r\n\r\n<P>af et tidligere indkomstår, hvor den skattepligtige indkomst </P>  \r\n\r\n<P>udviste underskud, kan underskuddet ikke nedbringe den </P>  \r\n\r\n<P>skattepligtige indkomst til et beløb mindre end selskabets </P>  \r\n\r\n<P>positive nettokapitalindtægter, jf. stk. 4. Tilsvarende gælder, </P>  \r\n\r\n<P>såfremt andre aktionærer ved indkomstårets udløb end ved </P>  \r\n\r\n<P>begyndelsen af underskudsåret råder over mere end 50 pct. af den </P>  \r\n\r\n<P>samlede stemmeværdi. </P>  \r\n\r\n<P>Stk. 4. Nettokapitalindtægterne opgøres som summen af </P>  \r\n\r\n<P>1) renteindtægter og renteudgifter, </P>  \r\n\r\n<P>2) skattepligtige kursgevinster og fradragsberettigede kurstab efter </P>  \r\n\r\n<P>kursgevinstloven, </P>  \r\n\r\n<P>3) udbytter og skattegodtgørelse efter ligningslovens § 16 A og </P>  \r\n\r\n<P>selskabsskattelovens § 17 A, </P>  \r\n\r\n<P>4) skattepligtig fortjeneste eller fradragsberettigede tab ved </P>  \r\n\r\n<P>afståelse af aktier efter aktieavancebeskatningsloven og </P>  \r\n\r\n<P>ligningslovens § 16 B og </P>  \r\n\r\n<P>5) de i ligningslovens § 8, stk. 3, omhandlede provisioner m.v. </P>  \r\n\r\n<P>Stk. 5. Stk. 3 og 4 finder ikke anvendelse </P>  \r\n\r\n<P>1) på selskaber, hvis aktier er børsnoterede, </P>  \r\n\r\n<P>2) såfremt den i stk. 2 nævnte ændring i selskabets ejerkreds </P>  \r\n\r\n<P>skyldes overdragelse af aktier til personer omfattet af </P>  \r\n\r\n<P>arveafgiftslovens § 2, stk. 1, litra A og B, eller </P>  \r\n\r\n<P>3) for underskud hidrørende fra indkomstår, hvori selskabet i hele </P>  \r\n\r\n<P>indkomståret drev virksomhed som nævnt i kursgevinstlovens § 2, </P>  \r\n\r\n<P>2. pkt.&#171; </P>  \r\n\r\n<P>§ 2 </P>  \r\n\r\n<P>Loven har virkning fra og med indkomståret 1988. </P>  \r\n\r\n<P>Stk. 2. De aktionærer, der ejede aktierne i selskabet den 24. </P>  \r\n\r\n<P>november 1987, anses ved anvendelsen af ligningslovens § 15, stk. </P>  \r\n\r\n<P>3, som affattet ved § 1, for at eje aktierne ved begyndelsen af </P>  \r\n\r\n<P>indkomståret 1987 og tidligere indkomstår. </P>  \r\n\r\n<P>Bemærkninger til lovforslaget </P>  \r\n\r\n<P>1. Lovens formål </P>  \r\n\r\n<P>Formålet med lovforslaget er at forhindre misbrug af retten til at </P>  \r\n\r\n<P>fremføre skattemæssigt underskud i forbindelse med salg af </P>  \r\n\r\n<P>underskudsselskaber til passive investorer. </P>  \r\n\r\n<P>2. Ligningsloven er senest ændret ved lov nr. 361 af 10. juni 1987, </P>  \r\n\r\n<P>jf. Folketingstidende 1986-87, sp. 10.977, 11.209, 12.634, </P>  \r\n\r\n<P>13.268, tillæg A sp. 4.943, tillæg B, sp. 2.375, tillæg C sp. . . </P>  \r\n\r\n<P>. </P>  \r\n\r\n<P>3. Gældende regler </P>  \r\n\r\n<P>Efter de gældende regler har overdragelse af aktier eller anparter </P>  \r\n\r\n<P>ingen forbindelse med det pågældende selskabs indkomstopgørelse. </P>  \r\n\r\n<P>Et skift i selskabets ejerkreds kan derfor ikke begrænse </P>  \r\n\r\n<P>selskabets ret efter ligningslovens § 15 til at fremføre et </P>  \r\n\r\n<P>eventuelt skattemæssigt underskud til senere år. </P>  \r\n\r\n<P>Underskuddet kan fradrages i den skattepligtige indkomst, der er </P>  \r\n\r\n<P>selskabets samlede årsindtægter, uanset hvorfra disse hidrører. </P>  \r\n\r\n<P>Køberne af et selskab kan ligesom de hidtidige ejere lade </P>  \r\n\r\n<P>selskabet udnytte et opsamlet skattemæssigt underskud i </P>  \r\n\r\n<P>forbindelse med en rationalisering eller påbegyndelse af ny </P>  \r\n\r\n<P>virksomhed. </P>  \r\n\r\n<P>4. Forslagets indhold </P>  \r\n\r\n<P>Til § 1 </P>  \r\n\r\n<P>I den senere tid har der været en stigende tendens til, at ejere af </P>  \r\n\r\n<P>selskaber med skattemæssigt underskud sælger selskabet til en </P>  \r\n\r\n<P>kreds af passive investorer, hvis eneste interesse i at erhverve </P>  \r\n\r\n<P>selskabet er det skattemæssige underskud. Investorerne indskyder </P>  \r\n\r\n<P>kapital med et sikkert afkast, der herefter ikke beskattes i det </P>  \r\n\r\n<P>omfang, underskud fra tidligere indkomstår kan fremføres til </P>  \r\n\r\n<P>modregning. På denne måde undgås den beskatning af </P>  \r\n\r\n<P>kapitalafkastet, der ville være sket, hvis investorerne i stedet </P>  \r\n\r\n<P>havde oprettet et nyt selskab. </P>  \r\n\r\n<P>For at forhindre denne omgåelsesmulighed foreslås det at beskære </P>  \r\n\r\n<P>retten til at fremføre underskud i kapitalindtægter (renter, </P>  \r\n\r\n<P>udbytter m.v.), når mere end 50 pct. af aktiekapitalen ved </P>  \r\n\r\n<P>indkomstårets udløb ejes af andre aktionærer end ved begyndelsen </P>  \r\n\r\n<P>af det indkomstår, hvori underskuddet opstod. Begrænsningen i </P>  \r\n\r\n<P>fremførselsretten vil således kun ske, hvis der i tidsrummet </P>  \r\n\r\n<P>mellem underskuddets opståen og dets udnyttelse er sket en </P>  \r\n\r\n<P>væsentlig ændring af aktionærkredsen. Såfremt der opstår tvivl </P>  \r\n\r\n<P>om, hvem der ejer aktierne i selskabet, kan skattemyndighederne </P>  \r\n\r\n<P>med hjemmel i skattekontrollovens § 8 D, stk. 2, forlange, at </P>  \r\n\r\n<P>selskabet udleverer de oplysninger om navn, adresse, </P>  \r\n\r\n<P>aktieposternes størrelse og stemmeværdi, som selskabet er i </P>  \r\n\r\n<P>besiddelse af. </P>  \r\n\r\n<P>Lovforslaget rammer alene de tilfælde, hvor passive investorer </P>  \r\n\r\n<P>overtager et underskudsselskab for at modregne underskuddet i </P>  \r\n\r\n<P>kapitalafkast. Derimod kan underskud fra tidligere år altid </P>  \r\n\r\n<P>modregnes i overskud fra enhver form for erhvervsvirksomhed, </P>  \r\n\r\n<P>f.eks. overskud fra fremstillingsvirksomhed. Herved sikres, at </P>  \r\n\r\n<P>underskudsgivende selskabers aktiviteter uden skattemæssige </P>  \r\n\r\n<P>konsekvenser kan omlægges eller udvides i forbindelse med et </P>  \r\n\r\n<P>ejerskifte. Der stilles derfor ingen hindringer i vejen for, at </P>  \r\n\r\n<P>arbejdspladser i iøvrigt sunde selskaber kan reddes ved en </P>  \r\n\r\n<P>rekonstruktion af selskabet. </P>  \r\n\r\n<P>Selv om lovforslaget ikke indeholder nogen skønsmæssig bedømmelse, </P>  \r\n\r\n<P>vil det i praksis kun ramme spekulationstilfælde. Såfremt en </P>  \r\n\r\n<P>aktionærkreds overtager et underskudsgivende produktionsselskab </P>  \r\n\r\n<P>for at videreføre og effektivisere produktionsvirksomheden, vil </P>  \r\n\r\n<P>virksomheden typisk have behov for at finansiere omlægningen af </P>  \r\n\r\n<P>aktiviteterne med lån for at få virksomheden på fode igen. I så </P>  \r\n\r\n<P>fald vil selskabet næppe have nettokapitalindtægter og vil derfor </P>  \r\n\r\n<P>ikke blive berørt af lovforslaget. </P>  \r\n\r\n<P>Nettokapitalindtægterne opgøres som summen af samtlige indtægter og </P>  \r\n\r\n<P>udgifter vedrørende finansielle aktiver, der har betydning for </P>  \r\n\r\n<P>opgørelsen af den skattepligtige indkomst. Afgrænsningen svarer </P>  \r\n\r\n<P>stort set til personers kapitalindkomst, jf. personskattelovens § </P>  \r\n\r\n<P>4, bortset fra de poster, der alene kan angå personer. Da </P>  \r\n\r\n<P>selskaber ikke betaler særlig indkomstskat, fordi den særlige </P>  \r\n\r\n<P>indkomst indgår i den skattepligtige indkomst, medregnes alle </P>  \r\n\r\n<P>skattepligtige avancer eller tab omfattet af </P>  \r\n\r\n<P>aktieavancebeskatningsloven. </P>  \r\n\r\n<P>Lovforslaget omfatter ikke børsnoterede selskaber. Det vil være </P>  \r\n\r\n<P>uhyre vanskeligt at konstatere, hvorvidt ejerkredsens </P>  \r\n\r\n<P>sammensætning er væsentligt ændret. Efter de hidtidige erfaringer </P>  \r\n\r\n<P>har der udelukkende været tale om spekulation med underskud i </P>  \r\n\r\n<P>ikke-børsnoterede selskaber. For ikke at hæmme generationsskifte </P>  \r\n\r\n<P>er tillige aktieoverdragelser til slægtninge undtaget, jf. </P>  \r\n\r\n<P>arveafgiftslovens § 2, stk. 1, litra A og B, dvs. ægtefælle, </P>  \r\n\r\n<P>livsarvinger, forældre og søskende m.v. Endelig fritages </P>  \r\n\r\n<P>selskaber, der også drev finansieringsvirksomhed (dvs. som </P>  \r\n\r\n<P>pengeinstitut, forsikringsselskab, næringsvirksomhed ved køb og </P>  \r\n\r\n<P>salg af fordringer eller finansieringsvirksomhed) i hele det </P>  \r\n\r\n<P>indkomstår, hvori underskuddet opstod. Baggrunden herfor er, at </P>  \r\n\r\n<P>der ikke er tale om et skift i selskabets aktiviteter, og at </P>  \r\n\r\n<P>kapitalindtægterne i disse tilfælde må anses for erhvervsmæssig </P>  \r\n\r\n<P>indkomst. </P>  \r\n\r\n<P>5. Provenu </P>  \r\n\r\n<P>Der foreligger ikke tilgængelige oplysninger om omfanget af salg af </P>  \r\n\r\n<P>selskaber, der på salgstidspunktet havde underskud til fremførsel </P>  \r\n\r\n<P>efter ligningslovens § 15. Dette gælder også størrelsen af </P>  \r\n\r\n<P>underskuddene og aktiernes salgssum. </P>  \r\n\r\n<P>Der er derfor ingen holdepunkter for et skøn over provenugevinsten </P>  \r\n\r\n<P>ved forslagets gennemførelse. </P>  \r\n\r\n<P>6. Administrative konsekvenser </P>  \r\n\r\n<P>Lovforslaget har ikke væsentlige administrative konsekvenser. </P>  \r\n\r\n<P>Til § 2 </P>  \r\n\r\n<P>Lovforslaget har virkning fra og med indkomståret 1988, dvs. det </P>  \r\n\r\n<P>regnskabsår, der kommer til beskatning i skatteåret 1989/90. </P>  \r\n\r\n<P>De aktionærer, der ejede aktierne i selskabet den 24. november 1987, </P>  \r\n\r\n<P>anses dog ved anvendelsen af de foreslåede regler for at eje </P>  \r\n\r\n<P>aktierne ved begyndelsen af indkomståret 1987 og tidligere </P>  \r\n\r\n<P>indkomstår. Herved sikres, at lovforslaget ikke vil få betydning </P>  \r\n\r\n<P>for selskaber, hvis aktier er blevet overdraget inden </P>  \r\n\r\n<P>lovforslagets fremsættelse. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 659 af 22. september </P>  \r\n\r\n<P>1986, som ændret senest ved lov nr. 361 af 10. juni 1987, </P>  \r\n\r\n<P>foretages følgende ændring: </P>  \r\n\r\n<P>I § 15 indsættes som stk. 3-5: </P>  \r\n\r\n<P>&#187;Stk. 3. Såfremt mere end 50 pct. af aktiekapitalen i et selskab </P>  \r\n\r\n<P>omfattet af selskabsskattelovens § 1, stk. 1, nr. 1 og 2, ved </P>  \r\n\r\n<P>indkomstårets udløb ejes af andre aktionærer end ved begyndelsen </P>  \r\n\r\n<P>af et tidligere indkomstår, hvor den skattepligtige indkomst </P>  \r\n\r\n<P>udviste underskud, kan underskuddet ikke nedbringe den </P>  \r\n\r\n<P>skattepligtige indkomst til et beløb mindre end selskabets </P>  \r\n\r\n<P>positive indkomst nettokapitalindtægter, jf. stk. 4. Tilsvarende </P>  \r\n\r\n<P>gælder, såfremt andre aktionærer ved indkomstårets udløb end ved </P>  \r\n\r\n<P>begyndelsen af underskudsåret råder over mere end 50 pct. af den </P>  \r\n\r\n<P>samlede stemmeværdi. </P>  \r\n\r\n<P>Stk. 4. Nettokapitalindtægterne opgøres som summen af </P>  \r\n\r\n<P>1) renteindtægter og renteudgifter, </P>  \r\n\r\n<P>2) skattepligtige kursgevinster og fradragsberettigede kurstab efter </P>  \r\n\r\n<P>kursgevinstloven, </P>  \r\n\r\n<P>3) udbytter og skattegodtgørelse efter ligningslovens § 16 A og </P>  \r\n\r\n<P>selskabsskattelovens § 17 A, </P>  \r\n\r\n<P>4) skattepligtig fortjeneste eller fradragsberettigede tab ved </P>  \r\n\r\n<P>afståelse af aktier efter aktieavancebeskatningsloven og </P>  \r\n\r\n<P>ligningslovens § 16 B og </P>  \r\n\r\n<P>5) de i ligningslovens § 8, stk. 3, omhandlede provisioner m.v. </P>  \r\n\r\n<P>Stk. 5. Stk. 3 og 4 finder ikke anvendelse </P>  \r\n\r\n<P>1) på selskaber, hvis aktier er børsnoterede, </P>  \r\n\r\n<P>2) såfremt den i stk. 2 nævnte ændring i selskabets ejerkreds </P>  \r\n\r\n<P>skyldes overdragelse af aktier til personer omfattet af </P>  \r\n\r\n<P>arveafgiftslovens § 2, stk. 1, litra A og B, eller </P>  \r\n\r\n<P>3) for underskud hidrørende fra indkomstår, hvori selskabet i hele </P>  \r\n\r\n<P>indkomståret drev virksomhed som nævnt i kursgevinstlovens § 2, </P>  \r\n\r\n<P>2. pkt.&#171; </P>  \r\n\r\n<P>§ 15. Såfremt den for et indkomstår opgjorte skattepligtige indkomst </P>  \r\n\r\n<P>udviser underskud, kan dette underskud fradrages i den </P>  \r\n\r\n<P>skattepligtige indkomst for de nærmest efterfølgende fem </P>  \r\n\r\n<P>indkomstår. Inden for denne periode kan fradraget dog kun </P>  \r\n\r\n<P>overføres til et senere indkomstår, såfremt det ikke kan rummes i </P>  \r\n\r\n<P>et tidligere års skattepligtige indkomst. </P>  \r\n\r\n<P>Stk. 2. For personer anvendes personskattelovens § 13 og </P>  \r\n\r\n<P>virksomhedsskattelovens § 13. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00102"
        },
        {
            "displayName": "Entydig dokumentidentifikation",
            "displayValue": "CL004748"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}