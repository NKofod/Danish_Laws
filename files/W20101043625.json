{
    "id": 156085,
    "title": "Ankestyrelsens principafgørelse 18-10 om ledighedsydelse - invalidepension - fradrag",
    "documentTypeId": "240",
    "isSagsforlobPeriodValid": true,
    "shortName": "KEN nr 10436 af 26/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 18-10 om ledighedsydelse - invalidepension - fradrag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der skulle ske fradrag i ledighedsydelsen for invalidepension udbetalt af pensionskasse, idet der var tale om en pensionsordning, som var led i et tidligere ansættelsesforhold, og som også arbejdsgiver bidrog til.</p>\r\n   <p class=\"TekstGenerel\">Det fremgik af sagens oplysninger, at borgeren havde fået udbetalt invalidepension fra juni 2002, og at hun pr. 2. august 2003 fik tilkendt ledighedsydelse, idet arbejdsevnen var varigt nedsat.</p>\r\n   <p class=\"TekstGenerel\">Hun kunne alene få ledighedsydelse med fradrag for invalidepensionen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>23-12-2010</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 946 af 1. oktober 2009 - § 74d, stk. 5</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Socialministeriets bekendtgørelse nr. 522 af 7. juni 2001 om beregning af ledighedsydelse, fradrag i ledighedsydelse og varsling af ferie med ledighedsydelse - § 9 og § 12</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i din sag om fradrag i ledighedsydelsen ved udbetaling af invalidepension fra pensionskasse</p>\r\n<p>Resultatet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Der skal ske fradrag i ledighedsydelsen for invalidepensionen fra din pensionskasse.</p>\r\n</p>\r\n<p>Vi er således kommet til samme resultat som Beskæftigelsesankenævnet i Statsforvaltningen XX.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg vurderer, at den løbende udbetaling af pension er et led i dit ansættelsesforhold, og at den derfor skal fradrages i ledighedsydelsen.</p>\r\n<p>Vi har lagt vægt på, at Pensionskassen har oplyst, at pensionsordningen er en obligatorisk ordning, som der indbetales til jf. overenskomsten for YY. Ordningen medfører, at arbejdsgiver indbetaler 2/3 af pensionsbidraget, mens 1/3 indbetales af medlemmet selv. Pensionskassen har endvidere oplyst, at udbetalingen af invalidepension sker på baggrund af de indbetalinger, som der er foretaget af henholdsvis arbejdsgiver og medlem.</p>\r\n<p>Invalidepension udbetalt af pensionskassen er dermed omfattet af § 9 i bekendtgørelse nr. 522 af 7. juni 2001 om beregning af ledighedsydelse, fradrag i ledighedsydelse og varsling af ferie med ledighedsydelse.</p>\r\n<p>Efter § 9 skal der ske fradrag i ledighedsydelse for løbende udbetaling af pension inklusiv tillæg, som er led i tidligere ansættelsesforhold, og som er af en sådan karakter, at det er sædvanligt, at arbejdsgiver bidrager til pensionen.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> De oplysninger, som forelå da Beskæftigelsesankenævnet traf afgørelse i sagen</p>\r\n   <p class=\"Liste1\">\r\n      <span class=\"Liste1Nr\">–</span> Beskæftigelsesankenævnets afgørelse</p>\r\n   <p class=\"Liste1\">\r\n      <span class=\"Liste1Nr\">–</span> Klagen til Ankestyrelsens Beskæftigelsesudvalg</p>\r\n   <p class=\"Liste1\">\r\n      <span class=\"Liste1Nr\">–</span> Beskæftigelsesankenævnets genvurdering</p>\r\n   <p class=\"Liste1\">\r\n      <span class=\"Liste1Nr\">–</span> Beskæftigelsesankenævnets brev, Samtalenotat, brev og mail</p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af sagen, at du siden den 1. juni 2002 har fået udbetalt invalidepension fra Pensionskassen. Du fik den 2. august 2003 tilkendt ledighedsydelse.</p>\r\n<p>Kommunen traf afgørelse om, at invalidepensionen skulle betragtes som indtægt og dermed modregnes i ledighedsydelsen jf. § 9 i bekendtgørelsen om beregning af ledighedsydelse, fradrag i ledighedsydelse og varsling af ferie med ledighedsydelse.</p>\r\n<p>Beskæftigelsesankenævnet tiltrådte den 29. april 2009 kommunens afgørelse.</p>\r\n<p>YY har på dine vegne klaget over Beskæftigelsesankenævnets afgørelse.</p>\r\n<p>I klagen er der blandt andet anført, at den pågældende praksis har været fulgt igennem længere tid, og at der ikke tidligere har været problemer.</p>\r\n<p>\r\n   <span class=\"Bold\">Formålet med behandlingen af sagen</span>\r\n</p>\r\n<p>Vi har behandlet sagen for at afklare, om der skal ske fradrag i ledighedsydelse ved udbetaling af invalidepension fra en pensionskasse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20101043625"
        },
        {
            "displayName": "Entydig dokumentidentifikation",
            "displayValue": "BS008879"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10436"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "26/02/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2100119-09"
        },
        {
            "displayName": "Stikord",
            "displayValue": "18-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}