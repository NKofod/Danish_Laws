{
    "id": 34233,
    "title": "Dagpenge - barseldagpenge - fædreorlov - tidspunktet for påbegyndelse af orlov - barn afgået ved døden (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51389 af 23/05/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en sag om udbetaling af barseldagpenge under fædreorlov, hvor barnet  \r\n\r\n var afgået ved døden kort tid efter fødslen, fandt ankestyrelsen, at faderen  \r\n\r\n var berettiget til dagpenge fra datoen for barnets begravelse, idet dette  \r\n\r\n tidspunkt kunne sidestilles med barnets modtagelse i hjemmet. Ankestyrelsen  \r\n\r\n fandt endvidere, at tidspunktet for påbegyndelsen af fædreorloven efter  \r\n\r\n faderens ønske også kunne have været regnet fra tidspunktet for moderens  \r\n\r\n udskrivning fra fødeafdelingen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - barseldagpenge - fædreorlov -  \r\n\r\n tidspunktet for påbegyndelse af orlov - barn afgået ved døden (* 1) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En fader havde anmodet om dagpenge under fædreorlov for perioden 9.  \r\n\r\n september - 21. september 1984. Pågældendes barn var født den 30. august  \r\n\r\n 1984, men døde samme dag. Faderen havde arbejdet indtil den 8. september  \r\n\r\n 1984. Barnet blev begravet den 13. september 1984. </P>  \r\n\r\n<P>Det sociale udvalg beregnede dagpengeperioden fra dagen efter fødslen,  \r\n\r\n jfr. sikringsstyrelsens vejledning af 27. april 1984 om ændringer i lov om  \r\n\r\n dagpenge ved sygdom og fødsel, og udbetalte herefter dagpenge for perioden 9.  \r\n\r\n - 13. september 1984. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde det sociale udvalg at beregne barseldagpenge til  \r\n\r\n faderen med virkning fra barnets begravelsesdato. Da faderen efter loven har  \r\n\r\n krav på barselorlov fra datoen for barnets modtagelse i hjemmet, fandt nævnet  \r\n\r\n det i den konkrete situation rimeligt at analogisere modtagelsesdatoen med  \r\n\r\n begravelsesdatoen. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte, at udvalget ikke havde fundet, at  \r\n\r\n begravelsestidspunktet kunne sidestilles med lovtekstens &#187;...eller  \r\n\r\n modtagelse i hjemmet&#171;. Udvalget begrundede sin opfattelse med, at lovens  \r\n\r\n formål - at faderen og barnet får mulighed fro at være i tæt kontakt med  \r\n\r\n hinanden umiddelbart efter fødslen - ikke kunne opfyldes. Når udvalget  \r\n\r\n alligevel havde udbetalt dagpenge skyldtes det, at udvalget fandt det  \r\n\r\n rimeligt, at faderen havde nogle dage til at være sammen med moderen og til  \r\n\r\n at ordne det praktiske i forbindelse med begravelsen. Udvalget tilføjede, at  \r\n\r\n det fortsat var af den opfattelse, at barseldagpengene skulle beregnes fra  \r\n\r\n dagen efter fødslen eller fra modtagelsen i hjemmet (hvis der modtages et  \r\n\r\n barn). </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 33, stk. 3, 1. pkt. </P>  \r\n\r\n<P>Sikringsstyrelsens vejledning af 27. april 1984 om ændringer i lov om  \r\n\r\n dagpenge ved sygdom eller fødsel, punkt 6. </P>  \r\n\r\n<P>Sikringsstyrelsens vejledning af 18. december 1985 om dagpenge ved barsel  \r\n\r\n og adoption m.v., pkt. 15. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Da der i lov om dagpenge ved sygdom eller fødsel ikke er taget stilling  \r\n\r\n til, hvornår perioden for faderens ret til dagpenge skal regnes, når et barn  \r\n\r\n dør i forbindelse med fødslen, har ankestyrelsen intet at indvende mod  \r\n\r\n amtsankenævnets afgørelse, hvorefter nævnet ud fra en analogislutning har  \r\n\r\n sidestillet modtagelse i hjemmet med barnets begravelse. </P>  \r\n\r\n<P>Ankestyrelsen har ved afgørelsen lagt vægt på, at familien i en situation  \r\n\r\n som denne har brug for at kunne være sammen og støtte hinanden efter  \r\n\r\n begravelsen. </P>  \r\n\r\n<P>Ankestyrelsen finder iøvrigt, at fædreorloven - udover at kunne regnes fra  \r\n\r\n fødslen - efter faderens ønske endvidere kan regnes fra tidspunktet for  \r\n\r\n moderens udskrivning fra fødeafdelingen, hvad enten dette tidspunkt ligger  \r\n\r\n før eller efter barnets begravelse. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Dagældende retsforskrifter: Vejledning nr. 49 af 27. april 1984 om ændringer i lov om dagpenge ved sygdom eller fødsel, punkt 6, og Sikringsstyrelsens vejledning af 18. december 1985 om dagpenge ved barsel og adoption m.v., punkt 15.",
        "(* 1) Offentliggjort af Sikringsstyrelsen i SM D-009-86 04/09/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19865138925"
        },
        {
            "displayName": "Entydig dokumentidentifikation",
            "displayValue": "CA002161"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51389"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "23/05/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20279-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}