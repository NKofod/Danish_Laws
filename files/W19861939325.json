{
    "id": 34840,
    "title": "Barseldagpenge - beregning - registreret/skønnet indtægt (* 2) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19393 af 29/10/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I 2 sager om beregning af barseldagpenge til sikrede, der var overgået  \r\n\r\n fra arbejdsløshedsdagpenge, fandt ankestyrelsen ikke, at bestemmelsen i § 3,  \r\n\r\n stk. 2, i socialministeriets bekendtgørelse nr. </I> </P>  \r\n\r\n<P> <I>689 af 20. december 1982 kunne finde anvendelse, da bestemmelsen ikke  \r\n\r\n efter sin ordlyd omhandler beregning af dagpenge i anledning af barsel, men  \r\n\r\n alene omhandler sygedagpenge i de første 13 uger til arbejdsløse, der er  \r\n\r\n dagpengeberettigede medlemmer af en arbejdsløshedskasse. (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Barseldagpenge - beregning - registreret/skønnet  \r\n\r\n indtægt (* 2) (* 4) </H1>  \r\n\r\n<P></P>  \r\n\r\n<BR>  \r\n\r\n<P>1. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret fik med virkning fra 1. oktober 1984 udbetalt dagpenge i  \r\n\r\n forbindelse med fødsel med 1.262 kr. ugentlig. </P>  \r\n\r\n<P>Det sociale udvalg beregnede dagpengene på grundlag af den årlige  \r\n\r\n registrerede indtægt for 1983 på 68.126 kr., reguleret med 7%, ialt 72.895  \r\n\r\n kr. </P>  \r\n\r\n<P>Sikrede, der havde modtaget arbejdsløshedsdagpenge fra 9. februar 1983 og  \r\n\r\n indtil overgang til barseldagpenge, mente sig berettiget til at få udbetalt  \r\n\r\n barseldagpenge med 1.338 kr. pr. uge, svarende til de hidtidige udbetalte  \r\n\r\n arbejdsløshedsdagpenge. </P>  \r\n\r\n<P>AFGØRELSEN, DER KLAGEN OVER: </P>  \r\n\r\n<P>Amtsankenævnet fandt, at sikrede de første 13 uger af sin barselorlov fra  \r\n\r\n 1. oktober 1984 var berettiget til dagpenge af samme størrelse, som sikrede  \r\n\r\n havde modtaget i arbejdsløshedsdagpenge. For perioden i øvrigt tiltrådte  \r\n\r\n nævnet det sociale udvalgs afgørelse, idet udbetaling af dagpenge her var  \r\n\r\n sket i overensstemmelse med herom gældende regler. </P>  \r\n\r\n<P>Nævnet lagde ved sin afgørelse vægt på, at sikrede havde modtaget  \r\n\r\n arbejdsløshedsdagpenge fra 9. februar 1983 og indtil hun overgik til dagpenge  \r\n\r\n i anledning af barsel. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg, der anførte, at 3, stk. 2, i  \r\n\r\n socialministeriets bekendtgørelse af 20. december 1982 ikke kan anvendes i  \r\n\r\n det foreliggende tilfælde, da sagen ikke drejede sig om sygdomstilfælde, men  \r\n\r\n barselorlov. </P>  \r\n\r\n<P>Socialudvalget anførte videre, at bekendtgørelsen kun omhandler  \r\n\r\n arbejdsgiverperioden, og at det i henhold til dagpengelovens § 16, stk. 4, er  \r\n\r\n det sociale udvalg, der skal udbetale barseldagpenge fra 1. hele fraværsdag,  \r\n\r\n og der vil aldrig forekomme arbejdsgiverperioder i sådanne sager. </P>  \r\n\r\n<P>LOVGRUNDLAG: </P>  \r\n\r\n<P>Dagpengeloven, §§ 16, 21 og 23. </P>  \r\n\r\n<P>Socialministeriets bekendtgørelse nr. 689 af 20. december 1982 om  \r\n\r\n dagpengegivende indtægter, §§ 3, stk. 2, og 8. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder ikke, at bestemmelsen i § 3, stk. 2, i nævnte  \r\n\r\n bekendtgørelse af 20. december 1982 kan finde anvendelse, idet denne  \r\n\r\n bestemmelse omhandler sygedagpenge i de første 13 uger af en sygeperiode  \r\n\r\n (svarende til arbejdsgiverperioden) til arbejdsløse, der er  \r\n\r\n dagpengeberettigede medlemmer af en arbejdsløshedskasse. </P>  \r\n\r\n<P>Bestemmelsen omhandler ikke efter sin ordlyd beregning af dagpenge i  \r\n\r\n anledning af barsel. </P>  \r\n\r\n<P>Ankestyrelsen ændrer således amtsankenævnets afgørelse, således at  \r\n\r\n kommunens afgørelse tiltrædes. </P>  \r\n\r\n<P>Ankestyrelsen tiltræder, at dagpengene er beregnet på grundlag af den  \r\n\r\n registrerede regulerede indtægt, da den skønnede indtægt ikke vil overstige  \r\n\r\n denne med mindst 10%. </P>  \r\n\r\n<P>Det dagpengebeløb, der er udbetalt på grundlag af nævnets afgørelse, kan  \r\n\r\n ikke kræves tilbagebetalt. </P>  \r\n\r\n<P>2. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret fik med virkning fra 24. juni 1985 udbetalt barseldagpenge med  \r\n\r\n 1.826 kr. pr. uge. </P>  \r\n\r\n<P>Det socialeudvalg beregnede dagpengene på grundlag af den årlige  \r\n\r\n registrerede indtægt for 1984 på 101.422 kr., reguleret med 4%, ialt 105.479  \r\n\r\n kr. </P>  \r\n\r\n<P>Sikrede havde forud for udbetaling af barseldagpenge været arbejdsløs i  \r\n\r\n perioden 1. marts 1984 - 23. juni 1985. Sikrede fik udbetalt  \r\n\r\n arbejdsløshedsdagpenge med 2.010 kr. pr. uge, beregnet efter en gennemsnitlig  \r\n\r\n dagløn på 375 kr. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, efter det oplyste om sikredes indtægter forud for  \r\n\r\n overgangen til barseldagpenge samt under henvisning til § 3, stk. 2, i  \r\n\r\n socialministeriets bekendtgørelse nr.689 af 20. december 1982 om  \r\n\r\n dagpengegivende indtægter, at sikrede i tiden efter 23. juni 1985 havde været  \r\n\r\n berettiget til dagpenge med det højeste beløb, 2.008 kr. pr. uge. </P>  \r\n\r\n<P>Nævnet begrundede sin afgørelse med, at da sikrede siden 1. marts 1984  \r\n\r\n havde modtaget arbejdsløshedsdagpenge med mindre end 90% af hidtidig  \r\n\r\n aflønning burde barseldagpenge beregnes på grundlag af en skønnet indtægt,  \r\n\r\n svarende til 10/9 af arbejdsløshedsdagpengene. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg, der anførte, at beregningen af  \r\n\r\n dagpenge skete på grundlag af den årlige registrerede indtægt, idet sikrede i  \r\n\r\n anmodningen om dagpenge havde anført, at der ikke var sket en varig ændring i  \r\n\r\n hendes indtægtsforhold. </P>  \r\n\r\n<P>LOVGRUNDLAG: </P>  \r\n\r\n<P>Der henvises til de under sag nr. 1 anførte bestemmelser. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Under hensyn til det oplyste om sikredes beskæftigelses- og  \r\n\r\n ledighedsperioder før barselfravær kan ankestyrelsen tilslutte sig  \r\n\r\n amtsankenævnets afgørelse, hvorefter barseldagpenge ikke skal beregnes på  \r\n\r\n grundlag af en registreret reguleret indtægt, men på grundlag af en skønnet  \r\n\r\n indtægt, da den skønnede indtægt overstiger den registrerede regulerede  \r\n\r\n indtægt med mere end 10%. </P>  \r\n\r\n<P>Ankestyrelsen tiltræder herved nævnets beregning af den skønnede indtægt,  \r\n\r\n hvorved dog bemærkes, at bestemmelserne i § 3, stk. 2, i socialministeriets  \r\n\r\n bekendtgørelsen af 20. december 1982 ikke findes at kunne finde anvendelse,  \r\n\r\n da denne bestemmelse alene omhandler beregning af dagpenge i de første 13  \r\n\r\n uger i sygdomstilfælde, hvor den dagpengeberettigede er dagpengeberettiget  \r\n\r\n medlem af en arbejdsløshedskasse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se endvidere D-meddelelse nr. D-017-86 </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden 1989.",
        "(* 3) Dagældende retsforskrift: Bekendtgørelse nr. 689 af 20. december 1982 om dagpengegivende indtægter, § 3, stk. 2, og § 8.",
        "(* 2) Offentliggjort af Sikringsstyrelsen i SM D-016-86 05/01/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861939325"
        },
        {
            "displayName": "Entydig dokumentidentifikation",
            "displayValue": "CA002771"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19393"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "29/10/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "1) 21096-85 2) 20102-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}