{
    "id": 130113,
    "title": "Bekendtgørelse af lov om adgang til udøvelse af visse erhverv i Danmark",
    "documentTypeId": "30",
    "isSagsforlobPeriodValid": true,
    "shortName": "LBK nr 189 af 12/02/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse af lov om adgang til udøvelse af visse erhverv i Danmark<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\n      <p class=\"Indledning2\">Hermed bekendtgøres lov om adgang til udøvelse af visse erhverv i Danmark, jf. lovbekendtgørelse nr. 334 af 20. marts 2007, med de ændringer, der følger af lov nr. 1280 af 16. december 2009.</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne lov finder anvendelse på sager om, hvorvidt en person, der ansøger om adgang til udøvelse af et lovreguleret erhverv, opfylder de betingelser, som er en forudsætning for adgang til som selvstændig eller lønmodtager at udøve dette erhverv, når personen påberåber sig anerkendelse af udenlandske erhvervsmæssige kvalifikationer. Loven finder tillige anvendelse på sager, hvor der skal foretages anmeldelse ved midlertidig eller lejlighedsvis udøvelse af et lovreguleret erhverv.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Efter forhandling med økonomi- og erhvervsministeren kan ministeren for videnskab, teknologi og udvikling, for så vidt angår nærmere angivne erhverv, bestemme, at lovens bestemmelser kun finder anvendelse, hvis ansøgningen skal behandles efter EU’s direktiv om anerkendelse af erhvervsmæssige kvalifikationer.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> § 4 finder dog i alle tilfælde anvendelse på erhverv omfattet af regler fastsat i medfør af stk. 2.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Personer, der er statsborgere i et EU/EØS-land eller i et land, som EU har indgået aftale med om adgang til udøvelse af lovregulerede erhverv, har adgang til at udøve et lovreguleret erhverv her i landet på samme vilkår, som gælder for personer med danske erhvervsmæssige kvalifikationer, hvis de opfylder betingelserne i</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> EU’s direktiv om anerkendelse af erhvervsmæssige kvalifikationer eller</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> aftaler indgået mellem Danmark og andre nordiske lande om anerkendelse af erhvervsmæssige kvalifikationer.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Personer, der er omfattet af EU’s direktiv om anerkendelse af erhvervsmæssige kvalifikationer og de aftaler, der er nævnt i § 2, indgiver ansøgning om adgang til at udøve et lovreguleret erhverv i Danmark til den myndighed, der administrerer det pågældende erhverv (den kompetente myndighed).</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Personer, der uden at være omfattet af EU’s direktiv om anerkendelse af erhvervsmæssige kvalifikationer og de aftaler, der er nævnt i § 2, påberåber sig erhvervsmæssige kvalifikationer opnået i udlandet som grundlag for en ansøgning om adgang til udøvelse af et lovreguleret erhverv i Danmark, indgiver ligeledes ansøgning om adgang til at udøve et lovreguleret erhverv til den kompetente myndighed.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Den kompetente myndighed påser, at personer, jf. stk. 1, der ansøger om adgang til at udøve et lovreguleret erhverv, opfylder de i § 2 nævnte betingelser. Den kompetente myndighed påser tillige, at personer, jf. stk. 1 og 2, opfylder de betingelser for udøvelsen af det lovregulerede erhverv, der fremgår af reglerne for det enkelte erhverv.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Personer, jf. stk. 1, der midlertidigt eller lejlighedsvis agter at udøve et lovreguleret erhverv her i landet, skal inden erhvervsudøvelsen indgive skriftlig anmeldelse til den kompetente myndighed, hvis der er fastsat krav herom i de regler, der gælder for erhvervet. Anmeldelsen skal fornyes en gang om året, hvis personen ønsker at udføre midlertidige eller lejlighedsvise tjenesteydelser i løbet af det kommende år. I reglerne, der gælder for erhvervet, fastsættes endvidere, hvorvidt reglerne om anmeldelse også kan finde anvendelse på personer, der er omfattet af stk. 2.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> En kompetent myndighed, der modtager anmeldelser eller træffer afgørelser i en sag, der er omfattet af denne lov, jf. § 3, skal én gang årligt indberette statistiske oplysninger om anmeldelserne og afgørelserne til Ministeriet for Videnskab, Teknologi og Udvikling. Ministeriet for Videnskab, Teknologi og Udvikling kan på baggrund af de indberettede oplysninger anmode de kompetente myndigheder om uddybende oplysninger til brug for den beretning, ministeren for videnskab, teknologi og udvikling skal afgive til Folketinget, jf. lov om vurdering af udenlandske uddannelseskvalifikationer m.v., og den rapport, der skal afgives til Kommissionen.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Ministeren for videnskab, teknologi og udvikling fastsætter nærmere regler om de oplysninger, der skal indberettes, og indberetningernes form.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ministeriet for Videnskab, Teknologi og Udvikling koordinerer gennemførelse af direktivet, jf. § 2, nr. 1, og ministeren for videnskab, teknologi og udvikling fastsætter nærmere regler med henblik på opfyldelse af direktivet.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ansøgeren kan pålægges betaling for afholdelse af udgifter til gennemførelse af egnethedsprøve eller supplerende uddannelse. Betalingens størrelse må ikke overstige de beløb, som opkræves i forbindelse med gennemførelse af undervisning, eksamination m.v. på det pågældende område. Betalingen fastsættes og opkræves af den myndighed, der forestår gennemførelse af undervisning, eksamination m.v.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ministeren for videnskab, teknologi og udvikling kan bemyndige en under ministeriet oprettet statslig myndighed eller efter forhandling med vedkommende minister andre statslige myndigheder til at udøve de beføjelser, der i denne lov er tillagt ministeren for videnskab, teknologi og udvikling.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ministeren for videnskab, teknologi og udvikling kan fastsætte regler om adgangen til at påklage afgørelser, der er truffet i henhold til bemyndigelse efter stk. 1, herunder at afgørelserne ikke kan påklages.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Ministeren for videnskab, teknologi og udvikling kan fastsætte regler om udøvelsen af de beføjelser, som en anden statslig myndighed efter forhandling med vedkommende minister bliver bemyndiget til at udøve efter stk. 1.</p>\n      <p class=\"Paragraf\" id=\"P7a\"><span class=\"ParagrafNr\" id=\"Par7a_Stk1\">§ 7 a.</span> Økonomi- og erhvervsministeren kan fastsætte nærmere regler om</p>\n      <p class=\"Liste1\"><span class=\"Liste1Nr\" id=\"Par7a_Stk1_Num1\">1)</span> prøver og attestation af eksamensbeviser for bygningskonstruktører og</p>\n      <p class=\"Liste1\"><span class=\"Liste1Nr\" id=\"Par7a_Stk1_Num2\">2)</span> attestation af arkitekters eksamensbeviser, certifikater og uddannelsesbeviser.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Loven træder i kraft den 1. august 2004.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Lov nr. 291 af 8. maj 1991 om adgang til udøvelse af visse erhverv i Danmark for statsborgere i De Europæiske Fællesskaber og de nordiske lande ophæves.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Regler udstedt i medfør af lov nr. 291 af 8. maj 1991 forbliver i kraft, indtil de ophæves, ændres eller erstattes af regler udstedt i medfør af denne lov.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Loven gælder ikke for Færøerne og Grønland.</p>\n      <hr class=\"IKraftStreg\">\n      <p class=\"Tekst2\">\n        <div>Lov nr. 123 af 13. februar 2007 indeholder følgende ikrafttrædelsesbestemmelse:</div>\n      </p>\n      <p class=\"CentreretParagraf\">§ 6</p>\n      <p class=\"Stk2\"><span class=\"StkNr\"></span> Loven træder i kraft den 1. oktober 2007.<a class=\"FodnoteHenvisning\" name=\"Henvisning_Not2\" href=\"#Not2\">2)</a></p>\n      <hr class=\"IKraftStreg\">\n      <p class=\"Tekst2\">\n        <div>Lov nr. 1280 af 16. december 2009 indeholder følgende ikraft­træ­del­ses­be­stem­mel­se:</div>\n      </p>\n      <p class=\"CentreretParagraf\">§ 2</p>\n      <p class=\"Stk2\"><span class=\"StkNr\">Stk. 1.</span> Loven træder i kraft den 1. januar 2010.<a class=\"FodnoteHenvisning\" name=\"Henvisning_Not3\" href=\"#Not3\">3)</a></p>\n      <p class=\"Stk2\"><span class=\"StkNr\">Stk. 2.</span> Ansøgninger, der er indgivet til CIRIUS før den 1. januar 2010, og som ikke er færdigbehandlet ved lovens ikrafttræden, færdigbehandles af den kompetente myndighed.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Ministeriet for Videnskab, Teknologi og Udvikling, den 12. februar 2010</P><P CLASS=SIGN1 ALIGN=\"CENTER\">Helge Sander</P><P CLASS=SIGN2 ALIGN=\"RIGHT\">/ Bente Olsen</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Loven indeholder bestemmelser, der gennemfører dele af Europa-Parlamentets og Rådets direktiv 89/48/EØF af 21. december 1988 om indførelse af en generel ordning for gensidig anerkendelse af eksamensbeviser for erhvervskompetencegivende videregående uddannelser af mindst tre års varighed, (EF-Tidende 1989 nr. L 019, side 16-23), som ændret ved Europa-Parlamentets og Rådets direktiv 2001/19/EF af 14. maj 2001, (EF-Tidende 2001 nr. L 206, side 1-51), Rådets direktiv 1992/51/EØF af 18. juni 1992 om anden generelle ordning for anerkendelse af erhvervsuddannelser til supplering af direktiv 89/48/EØF med senere ændringer og berigtigelser og Europa-Parlamentets og Rådets direktiv 1999/42/EF af 7. juni 1999 om indførelse af en ordning for anerkendelse af eksamensbeviser for de former for erhvervsvirksomhed, der er omfattet af direktiverne om liberalisering og om overgangsforanstaltninger, og til supplering af den generelle ordning for anerkendelse af eksamensbeviser, (EF-Tidende 1999 nr. L 201, side 77-93). Loven indeholder tillige bestemmelser, der gennemfører dele af Europa-Parlamentetets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005 nr. L 255/22.</p>\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Lovændringen vedrører fodnoten til lovens titel, §§ 1-5 og § 7 a.</p>\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Lovændringen vedrører § 3, stk. 1 og 2, og § 7.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2010"
        },
        {
            "displayName": "Accession",
            "displayValue": "A20100018929"
        },
        {
            "displayName": "Entydig dokumentidentifikation",
            "displayValue": "BD000556"
        },
        {
            "displayName": "Dato for førstegangsindlæggelse",
            "displayValue": "02/03/2010"
        },
        {
            "displayName": "Dato for indlæggelse",
            "displayValue": "02/03/2010"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "189"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "12/02/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for International Uddannelse"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />Styrelsen for International Uddannelse, j.nr. 2010/022313"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}