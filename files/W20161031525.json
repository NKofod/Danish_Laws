{
    "id": 186006,
    "title": "Nedsættelse af timetallet i pædagoguddannelsens praktik - ADHD og ordblindhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10315",
    "documentHtml": "<div class=\"bjelke\">Den fulde tekst</div><p class=\"Titel2\">Nedsættelse af timetallet i pædagoguddannelsens praktik - ADHD og ordblindhed</p>\r\n<div class=\"Resume\">\r\n   <p class=\"TekstGenerel\">Der gives afslag på nedsat timetal i pædagoguddannelsens 2. praktikperiode, idet det vurderes, at ansøgers helbredsgener kan tilgodeses på anden vis, herunder ved faste arbejdstider i praktikken, mindre grupper og mulighed for at lave daglige noter/logbog i arbejdstiden. Ordblindhed, der er kompenseret via specialpædagogisk støtte (SPS), vurderes ikke at kunne berettige til et nedsat timetal i praktikken.</p>\r\n</div>\r\n<p>Styrelsen for Videregående Uddannelser har den 5. oktober 2016 fra [uddannelsessted] modtaget din ansøgning om dispensation fra timetalskravet i 2. og 3. praktikperiode på pædagoguddannelsen.</p>\r\n<p>\r\n</p>\r\n<p>Du har ansøgt om nedsættelse af timetallet fra 32,5 timer om ugen til 25 timer om ugen. Praktikperiode 2 starter 1. december 2016.</p>\r\n<p>\r\n</p>\r\n<p>Styrelsen skal oplyse, at styrelsen vil behandler din ansøgning f.s.v.a. 2. praktikperiode, men at styrelsen efter fast praksis ikke træffer afgørelse om ansøgninger om dispensation som ligger mere end 1 år ud i fremtiden. Såfremt du ønsker dispensation i forhold til timetallet i 3. praktik, kan du ansøge herom i efteråret 2017 forud for påbegyndelse af 3. praktikforløb.</p>\r\n<p>\r\n</p>\r\n<p>Det fremgår af sagens oplysninger, at du søger om nedsat timetal på grund af diagnosen: forstyrrelse af opmærksomhed og aktivitet (ADHD), generaliseret angst, dysleksi (ordblindhed) og blandet udviklingsforstyrrelse af skolefærdigheder.</p>\r\n<p>\r\n</p>\r\n<p>Styrelsen har nu truffet afgørelse i sagen, og du får ikke dispensation til et lavere timetal i 2. praktikperiode end det, der fremgår af reglerne.</p>\r\n<p>\r\n</p>\r\n<p>Nedenfor følger en gennemgang af sagen og begrundelsen for styrelsens afgørelse.</p>\r\n<p>\r\n</p>\r\n<p>\r\n   <span class=\"Bold\">Sagens faktum</span>\r\n</p>\r\n<p>Der foreligger en lægeerklæring af 19. august 2016 fra din behandlende læge - [. . . ], speciallæge i psykiatri. Det fremgår af erklæringen, at du oprindeligt er uddannet teknisk tegner, men at du måtte opgive at arbejde som sådan pga. kroniske smerter i hænder og arme. Efterfølgende har du uddannet dig til professionsbachelor i ernæring og sundhed i 2014, hvor du har været bevilget ordblinderygsæk og mentorordning. Det fremgår, at du profiterer af at anvende dine hjælpemidler. Speciallægen anfører videre, at opmærksomhedsforstyrrelsen er velbehandlet, og at der er opnået en betydelig bedring i relation til behandlingen. I forhold til den generaliserede angst, anfører lægen, at den varierer i intensitet, men at den er begrænset, hvis du er i en stabil hverdag med kendte forventninger og gøremål. F.s.v.a. udviklingsforstyrrelsen anfører speciallægen, at læseprocessen er en tidskrævende og omstændelig proces for dig, men at det har været en betydelig hjælp for dig at have fået bevilget de hjælpemidler, som du har.</p>\r\n<p>\r\n</p>\r\n<p>Speciallægen anfører afslutningsvist, at du selv angiver, at det som vil begrænse dit skånebehov er følgende: nedsat tid, kort transporttid mellem hjem og arbejdsplads, mindre grupper borgere, faste arbejdstider i praktikken, mulighed for uforstyrret at lave daglige notater/logbog i arbejdstiden, eller alternativt en fridag om ugen. Speciallægen anbefaler på den baggrund, at der findes en løsning på at tage hensyn til de beskrevne skånetiltag og reduceret arbejdstid i praktikken.</p>\r\n<p>\r\n</p>\r\n<p>I sagen foreligger der endvidere en udateret indstilling om nedsat timetal i praktikken udfærdiget af uddannelsesleder [. . . ] . Det fremgår af denne indstilling, at [uddannelsessted] bekræfter, at du vil kunne opnå læringsmålene for praktikken, uanset det reducerede timetal. Indstillingen er ikke nærmere begrundet. Du anfører i din ansøgning om dispensation, at du er tildelt praktik i specialiseringen Dagtilbud, hvilket giver dig store udfordringer i at gennemføre praktikken. Du anfører, at du pga. ADHD i højere grad udtrættes af mange nye input og store grupper. Du har derfor brug for en ugentlig hviledag for at skille studie og praktik ad, da du ellers stresses. Din tidligere erfaring fra Dagtilbud viser, at du vil have større brug for nedsat tid. Du mener derfor, at tildelingen af Dagtilbud vil øge faren for, at du vil være nødt til at sygemelde dig.</p>\r\n<p>\r\n</p>\r\n<p>\r\n   <span class=\"Bold\">Regler og praksis</span>\r\n</p>\r\n<p>Det fremgår af § 8 stk. 3, i bekendtgørelse nr. 211 af 6. marts 2014 om uddannelsen til professionsbachelor som pædagog, at 2. praktikperiode tilrettelægges med et gennemsnitligt ugentligt timetal på 32,5 timer.</p>\r\n<p>\r\n</p>\r\n<p>I henhold til ændringsbekendtgørelse nr. 1029 af 28. juni 2016, § 22 a, som trådte i kraft den 1. juli 2016, kan en pædagogstuderende ansøge Styrelsen for Videregående Uddannelser om at dispensere fra bekendtgørelsens § 8, stk. 2 – 4, om ugentligt timetal i praktikperioden, når det ved lægeerklæring godtgøres, at den studerende aktuelt har et skånebehov som ikke kan afhjælpes på anden måde end ved en nedsættelse af timetallet i praktikken. Dispensationen forudsætter, at uddannelsesinstitutionen bekræfter, at den studerende kan opnå læringsmålene for praktikperioden uanset det reducerede timetal.</p>\r\n<p>\r\n</p>\r\n<p>\r\n   <span class=\"Bold\">Styrelsen for Videregående Uddannelsers afgørelse</span>\r\n</p>\r\n<p>Styrelsen vurderer ud fra sagens oplysninger, at der ikke er lægelig dokumentation for, at et nedsat timetal er den eneste mulighed for at afhjælpe de helbredsgener, som du angiver i form af udtrætning pga. nye input og store grupper, samt større stressbarhed.</p>\r\n<p>\r\n</p>\r\n<p>Vi har lagt vægt på den lægefaglige udtalelse, som oplyser, at din ADHD er velbehandlet, og at du har opnået en væsentlig bedring. Desuden har vi lagt vægt på, at du har fået stillet hjælpemidler til rådighed, som afhjælper dine vanskeligheder i forhold til læsning og skriftligt arbejde. Samtidigt har vi lagt vægt på, at praktikken ikke stiller væsentlige krav til hverken læsning eller skriftelig opgaveskrivning, hvorfor dine vanskeligheder i den forbindelse ikke skønnes at medføre et øget behov for en nedsættelse af timetallet i praktikken, som i forvejen er fastsat på et nedsat timetal i forhold til fuld overenskomstmæssig arbejdstid.</p>\r\n<p>\r\n</p>\r\n<p>Vi har ydermere lagt vægt på, at speciallægen anfører, at såfremt der kan tages hensyn til f.eks. faste arbejdstider i praktikken, mindre grupper og mulighed for at du uforstyrret kan lave daglige notet/logbog i arbejdstiden, vil det afhjælpe dit skånebehov.</p>\r\n<p>\r\n</p>\r\n<p>Vi finder det derfor ikke godtgjort, at nedsat timetal i praktikken, som i forvejen er fastsat på et nedsat timetal i forhold til fuld overenskomstmæssig arbejdstid, er den eneste mulighed for at kunne gennemføre praktikken, men at dit skånebehov i forhold til øget trætbarhed og stress kan tilgodeses på anden vis under praktikopholdet.</p>\r\n<p>\r\n</p>\r\n<p>Vi henviser til, at det er muligt i forbindelse med praktikforløbets konkrete tilrettelæggelse at tage visse individuelle hensyn, f.eks. ved at aftale med praktikstedet, at du får faste arbejdstider, bliver tildelt mindre grupper børn og får mulighed for at kunne trække dig tilbage for at føre logbog under arbejdstiden.</p>\r\n<p>\r\n</p>\r\n<p>På denne baggrund vurderer styrelsen, at betingelserne for at meddele dispensation ikke er opfyldt, og meddeler dig derfor afslag på dispensation til et nedsat timetal i 2. praktik.</p>\r\n<p>\r\n</p>\r\n<p>Denne afgørelse er endelig. Du kan derfor ikke indbringe den for en højere administrativ myndighed.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2016"
        },
        {
            "displayName": "Accession",
            "displayValue": "W20161031525"
        },
        {
            "displayName": "Entydig dokumentidentifikation",
            "displayValue": "CE000468"
        },
        {
            "displayName": "Dato for indlæggelse",
            "displayValue": "21/12/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10315"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Ressortministeriets journalnummer",
            "displayValue": "Styrelsen for Videregående Uddannelser, j.nr. 16/047893"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}