{
    "id": 34851,
    "title": "Kontanthjælp - udmåling - samboende - fordel ved fælles husførelse (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19396 af 31/10/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen fandt, at udgangspunktet for udmåling af hjælp efter  \r\n\r\n bistandslovens § 37, stk. 4, til en samboende kvinde var den hjælp, der efter  \r\n\r\n bistandslovens § 43 kunne ydes en enlig, og at et eventuelt fradrag for  \r\n\r\n fordelen ved fælles husførelse skulle fastsættes efter et konkret skøn. </I>  \r\n\r\n</P>  \r\n\r\n<P> <I>Ankestyrelsen fandt i de foreliggende oplysninger ikke tilstrækkeligt  \r\n\r\n grundlag for at fastsætte nogen fordel ved fælles husførelse. </I> </P>  \r\n\r\n<P> <I>Hjælp udmålt efter disse principper kunne ikke udgøre et større beløb  \r\n\r\n end den hjælp, der kunne udmåles efter lovens § 37, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - udmåling - samboende - fordel ved  \r\n\r\n fælles husførelse (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En samboende kvinde med to børn havde siden 1. januar 1983 modtaget  \r\n\r\n kontanthjælp udmålt efter bistandslovens § 37, stk. 4. Ansøgerens samlever  \r\n\r\n oppebar - bortset fra perioden 20. august 1984 til 1. januar 1985, hvor han  \r\n\r\n modtog uddannelseshjælp i henhold til bistandslovens § 42 - hjælp efter  \r\n\r\n bistandslovens § 43. </P>  \r\n\r\n<P>Det sociale udvalg havde indtil 1. februar 1985 udmålt hjælpen til  \r\n\r\n ansøgeren med et underholdsbeløb svarende til halvdelen af det beløb, der  \r\n\r\n tilkom ægtefæller. Herudover udmåltes hjælp til ansøgerens andel af de  \r\n\r\n godkendte faste udgifter med 888 kr., ligesom der blev ydet hjælp til  \r\n\r\n ansøgerens andel af børnetillæg til parrets to børn med 560 kr. </P>  \r\n\r\n<P>Med virkning fra 1. februar 1985 besluttede det sociale udvalg at ændre  \r\n\r\n beregningen, således at der udmåltes underholdshjælp svarende til beløbet for  \r\n\r\n enlige efter bistandslovens § 37, stk. 4, jfr. § 43, fratrukket fordelen ved  \r\n\r\n fælles husførelse, svarende til forskellen mellem underholdsbeløbet efter  \r\n\r\n bistandslovens § 37, stk. 2, til en enlig og halvdelen af underholdsbeløbet  \r\n\r\n til ægtepar. Ifølge kommunens beregning ville hjælp udmålt efter  \r\n\r\n bistandslovens § 43 udgøre 3.673 kr. pr. måned. Udmålt efter bistandslovens §  \r\n\r\n 37, stk. 2, ville hjælpen udgøre 3.502 kr. pr. måned. Da dette beløb var  \r\n\r\n mindre end det beløb, der beregnedes efter bistandslovens § 43, fandt det  \r\n\r\n sociale udvalg ansøgeren berettiget til et månedligt beløb på 3.502 kr. fra  \r\n\r\n 1. februar 1985. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet var enig med kommunen i, at en beregning efter  \r\n\r\n bistandslovens § 37, stk. 2, førte til et lavere beløb end beregning efter §  \r\n\r\n 43, og at hjælpen derfor skulle udmåles efter bestemmelserne i bistandslovens  \r\n\r\n § 37, stk. 2. </P>  \r\n\r\n<P>Amtsankenævnet fandt imidlertid, at der efter det om parrets økonomiske  \r\n\r\n forhold oplyste ikke kunne fastsættes nogen økonomisk fordel ved fælles  \r\n\r\n husførelse. Amtsankenævnet foretog derfor følgende udmåling efter  \r\n\r\n bistandslovens § 37, stk. 2: </P>  \r\n\r\n<P>Underhold svarende til satsen for enlige 2.235 kr. </P>  \r\n\r\n<P>Andel af faste udgifter 888 kr. </P>  \r\n\r\n<P>2 x 1/2 børnetillæg 560 kr. </P>  \r\n\r\n<P>Ialt 3.683 kr. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg med henblik på vurdering af den  \r\n\r\n økonomiske fordel ved fælles husførelse. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 37, stk. 2, § 37, stk. 4, jfr. § 43. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder, at hjælpen er udmålt efter bistandslovens § 37,  \r\n\r\n stk. 2. </P>  \r\n\r\n<P>Ankestyrelsen er enig med amtsankenævnet i, at udgangspunktet for  \r\n\r\n udmålingen af hjælpen er den hjælp, der kan ydes til en enlig, og at et  \r\n\r\n eventuelt fradrag fra fordelen ved fælles husførelse skal fastsættes efter et  \r\n\r\n konkret skøn. </P>  \r\n\r\n<P>Ankestyrelsen har ikke i de foreliggende oplysninger fundet tilstrækkeligt  \r\n\r\n grundlag for at tilsidesætte amtsankenævnets skøn, hvorefter der ikke var  \r\n\r\n grundlag for at fastsætte nogen fordel ved den fælles husførelse. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1989.",
        "(* 2) Dagældende retsforskrift: Bistandsloven § 37, stk. 2, og stk. 4, jfr. § 43.",
        "(* 1) Offentliggjort af Socialstyrelsen i SM O-003-87 09/01/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861939625"
        },
        {
            "displayName": "Entydig dokumentidentifikation",
            "displayValue": "CA002782"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19396"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "31/10/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20589-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}