{
    "id": 224731,
    "title": "Bekendtgørelse om støtteordning nr. 3 til lønudgifter til kritisk personale i luftfartsselskaber i anledning af COVID-19-udbruddet",
    "documentTypeId": "60",
    "isSagsforlobPeriodValid": true,
    "shortName": "BEK nr 1703 af 19/08/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om støtteordning nr. 3 til lønudgifter til kritisk personale i luftfartsselskaber i anledning af COVID-19-udbruddet</p>\r\n<p class=\"Indledning2\">I medfør af akt nr. 304 af 24. juni 2021 og tekstanmærkning nr. 121 ad 28.56.04 til § 28 på finanslov for finansåret 2021 fastsættes efter bemyndigelse i henhold til § 16, stk. 1, i bekendtgørelse nr. 2243 af 29. december 2020 om Trafik-, Bygge og Boligstyrelsens  opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:</p>\r\n<p class=\"ParagrafGruppeOverskrift\">\r\n   <span>Formål</span>\r\n</p>\r\n<p class=\"Paragraf\" id=\"idc5eb9924-783d-4629-87a7-59571e42e927\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse fastlægger de nærmere regler for tildeling og udbetaling af støtte til lønudgifter til kritisk personale i luftfartsselskaber for perioden 1. juni 2021 til 30. september 2021.</p>\r\n<p class=\"Stk2\">\r\n   <span class=\"StkNr\" id=\"id9e44245c-cd2f-46f7-bf30-3bb0e554d3f8\">Stk. 2.</span> Støtteordningens formål er at støtte danske luftfartsselskaber, der udfører passagertransport, ved at bidrage til selskabernes lønudgifter til personale, der er kritisk for at opretholde selskabernes driftstilladelse til erhvervsmæssig flyvning (AOC). Støtten gives i anledning af de vanskeligheder, som luftfartsselskaber har oplevet som følge af COVID-19-udbruddet. Støtteordningen forlænger tidligere ordninger som udmøntet i bekendtgørelse nr. 1760 af 30. november 2020, som ændret ved bekendtgørelse nr. 1918 af 11. december 2020 og bekendtgørelse nr. 798 af 4. maj 2021.</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id878f911b-61ed-4c51-8c42-4b09205aeb60\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§  2.</span> Denne bekendtgørelse finder anvendelse for luftfartsselskaber, der pr. 1. oktober 2020 var indehaver af et dansk AOC og som udfører passagertransport, uanset om passagertransporten er helt eller delvist indstillet eller endnu ikke påbegyndt som følge af COVID-19-udbruddet.</p>\r\n<p class=\"Stk2\">\r\n   <span class=\"StkNr\" id=\"id3fd27d23-c2f9-4ab7-b015-de7f391ec223\">Stk. 2.</span> Følgende virksomheder kan søge støttemidler efter denne bekendtgørelse:</p>\r\n<p class=\"Liste1\">\r\n   <span class=\"Liste1Nr\" id=\"id5f52acbc-02f7-4b1a-b3b0-aa4f69db108f\">1)</span> Virksomheder, der ikke var kriseramt den 31. december 2019.</p>\r\n<p class=\"Liste1\">\r\n   <span class=\"Liste1Nr\" id=\"idad574cf3-2b67-4e6a-85c1-b1583bbd1193\">2)</span> Mikrovirksomheder eller små virksomheder (som defineret i bilag I til den generelle gruppefritagelsesordning, jf. forordning (EU) nr. 651/2014 med efterfølgende ændringer), der allerede var kriseramte pr. 31. december 2019, forudsat at de ikke er underlagt konkursbehandling efter dansk ret, og som ikke har modtaget redningsstøtte eller omstruktureringsstøtte.</p>\r\n<p class=\"Liste1\">\r\n   <span class=\"Liste1Nr\" id=\"idfb9b348d-230a-4b71-932e-10aeb15f1df0\">3)</span> Mikrovirksomheder eller små virksomheder (som defineret i bilag I til den generelle gruppefritagelsesordning, jf. forordning (EU) nr. 651/2014 med efterfølgende ændringer), der allerede var kriseramte pr. 31. december 2019, og som ikke er underlagt konkursbehandling efter dansk ret, men</p>\r\n<p class=\"Liste2\">\r\n   <span class=\"Liste2Nr\" id=\"ida0d7b91c-21d0-47de-a7da-fad05cddb1af\">a)</span> har modtaget redningsstøtte, og på tidspunktet for tildeling af støtte i henhold til denne bekendtgørelse har tilbagebetalt lånet eller bragt garantien til ophør, eller</p>\r\n<p class=\"Liste2\">\r\n   <span class=\"Liste2Nr\" id=\"id1f4791fb-4b29-432b-9284-d892640626ca\">b)</span> har modtaget omstruktureringsstøtte, og på tidspunktet for tildeling af støtte i henhold til denne bekendtgørelse ikke længere er underlagt en omstruktureringsplan.</p>\r\n<p class=\"ParagrafGruppeOverskrift\">\r\n   <span>Definitioner</span>\r\n</p>\r\n<p class=\"Paragraf\" id=\"id9b5e9038-ccfd-46f9-8707-1af52b075cc5\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idb8f9cd29-fd43-4c37-bea0-800533f48386\">1)</span> AOC: Air Operator Certificate (driftstilladelse til erhvervsmæssig flyvning) udstedt til et foretagende til bekræftelse af, at foretagendet har den fornødne sagkundskab og struktur til at varetage sikkerheden i forbindelse med de operationer, der er angivet i certifikatet, jf. de relevante bestemmelser i fællesskabslovgivningen eller national lovgivning, alt efter omstændighederne.</p>\r\n<p class=\"Liste1\">\r\n   <span class=\"Liste1Nr\" id=\"id4a9829fc-a52b-421e-9368-3093abfa5c1d\">2)</span> Dansk AOC: AOC, der alene er udstedt af Trafikstyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id7f19bca5-8a78-4c9a-955d-becde8b5840b\">3)</span> Kriseramt virksomhed: En virksomhed, der er kriseramt efter forordning (EU) nr. 651/2014 med efterfølgende ændringer (gruppefritagelsesforordningen), art. 2, pkt. 18.</p>\r\n<p class=\"Liste1\">\r\n   <span class=\"Liste1Nr\" id=\"idce62954d-a019-4d97-9457-eff86f63ad7b\">4)</span> Kritisk personale: Personale, der varetager funktioner, som defineret i forordning (EU) nr. 965/2012, forordning (EU) nr. 1321/2014 og Det danske Nationale Sikkerhedsprogram for Civil Luftfart (NASP) hvilket omfatter følgende stillinger:</p>\r\n<p class=\"Liste2\">\r\n   <span class=\"Liste2Nr\" id=\"id424f3f7d-d416-4fd1-a5e4-4790dc2e4ab3\">a)</span> På OPS (Operations) området:</p>\r\n<p class=\"Liste3\">\r\n   <span class=\"Liste3Nr\" id=\"id3840c71d-e415-4dba-b29e-0e07c6ece361\">i)</span> Accountable Manager (AM).</p>\r\n<p class=\"Liste3\">\r\n   <span class=\"Liste3Nr\" id=\"id6c4abc22-43bc-4799-94a6-1cec3d55951d\">ii)</span> Nominated Person Flight OPS (NP Flight OPS).</p>\r\n<p class=\"Liste3\">\r\n   <span class=\"Liste3Nr\" id=\"id7b54a3fa-538b-47c8-bc18-3de199cea81a\">iii)</span> Nominated Person Crew Training (NP Crew Training).</p>\r\n<p class=\"Liste3\">\r\n   <span class=\"Liste3Nr\" id=\"id92022a26-9271-4c81-8a24-e3b7562bcca0\">iv)</span> Nominated Person Ground OPS (NP Ground OPS).</p>\r\n<p class=\"Liste3\">\r\n   <span class=\"Liste3Nr\" id=\"id8cf5fe68-4564-42b6-986b-f0751c2ad3bf\">v)</span> Safety Manager.</p>\r\n<p class=\"Liste3\">\r\n   <span class=\"Liste3Nr\" id=\"idfbd01f70-96fe-4e69-8195-b4391e3dab1d\">vi)</span> Compliance Monitoring Manager.</p>\r\n<p class=\"Liste2\">\r\n   <span class=\"Liste2Nr\" id=\"id52288c3e-1d23-4edd-9dbf-db6bdbc6b778\">b)</span> På Part M (Maintenance) området:</p>\r\n<p class=\"Liste3\">\r\n   <span class=\"Liste3Nr\" id=\"idff6ad2ac-0a28-44db-8949-572728145736\">i)</span> Nominated Person Maintenance (NP Maintenance).</p>\r\n<p class=\"Liste3\">\r\n   <span class=\"Liste3Nr\" id=\"id76e8834e-3999-40fe-af7f-cbd36e6dc1a2\">ii)</span> Quality Manager.</p>\r\n<p class=\"Liste2\">\r\n   <span class=\"Liste2Nr\" id=\"id71fa0a7d-0072-4f59-99c1-60ccac00c10c\">c)</span> På securityområdet:</p>\r\n<p class=\"Liste3\">\r\n   <span class=\"Liste3Nr\" id=\"id81397f20-940b-4da7-9725-6a339450a10b\">i)</span> Security Manager.</p>\r\n<p class=\"Liste1\">\r\n   <span class=\"Liste1Nr\" id=\"idd5c1fab6-c157-42e0-8ef5-f8c7ba762286\">5)</span> Passagertransport: Flyvning med transport af passagerer mod vederlag og/eller lejeafgift mellem danske lufthavne, mellem danske og udenlandske lufthavne, mellem udenlandske lufthavne samt mellem danske eller udenlandske lufthavne og offshore installationer.</p>\r\n<p class=\"ParagrafGruppeOverskrift\">\r\n   <span>Statslig støtte</span>\r\n</p>\r\n<p class=\"Paragraf\" id=\"id266e52ce-4ea0-4cdd-9dad-1941a47741bc\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Der ydes støtte til lønudgifter til kritisk personale som defineret i § 3, nr. 4, der er nødvendigt for at opretholde selskabernes driftstilladelse til erhvervsmæssig flyvning (AOC) for perioden 1. juni 2021 til 30. september 2021, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id743f17e3-d295-4888-bdd9-043e9d67d983\">Stk. 2.</span> Der kan udbetales støtte til lønudgifter for perioden 1. juni 2021 til 30. september 2021. Hvis en person også bestrider andre jobfunktioner, end de i § 3, nr. 4, nævnte, kan der kun udbetales støtte svarende til den andel af arbejdstiden, der anvendes på de i § 3, nr. 4, nævnte jobfunktioner.</p>\r\n<p class=\"Stk2\">\r\n   <span class=\"StkNr\" id=\"idf4b7436e-2619-491f-bd28-95d2058ef10f\">Stk. 3.</span> Størrelsen på støtteordningen til kritisk personale i luftfartsselskaber udgør 26,7 mio. kr. Støtteordningen gælder for lønudgifter. Trafikstyrelsen administrerer ordningen, og der er afsat yderligere 0,3 mio. kr. til dækning af administrationsomkostningerne.</p>\r\n<p class=\"Stk2\">\r\n   <span class=\"StkNr\" id=\"id9f63db55-24f4-4563-bfe1-68ed51f683f2\">Stk. 4.</span> Hvis der ikke er midler til at imødekomme alle ansøgninger, tildeles midlerne forholdsmæssigt efter det ansøgte beløb.</p>\r\n<p class=\"Stk2\">\r\n   <span class=\"StkNr\" id=\"idde5e3c15-e968-406c-931f-e0dcbce9a086\">Stk. 5.</span> Der kan alene ydes støtte til selskaber, der udfører følgende typer af flyvninger:</p>\r\n<p class=\"Liste1\">\r\n   <span class=\"Liste1Nr\" id=\"id34cb61fd-3e5b-41cb-8d30-8ed45fb772d0\">1)</span> Ruteflyvninger med passagerer.</p>\r\n<p class=\"Liste1\">\r\n   <span class=\"Liste1Nr\" id=\"id0286b34d-1eb4-464e-956d-ecf43cc8aae8\">2)</span> Charterflyvninger med passagerer.</p>\r\n<p class=\"Liste1\">\r\n   <span class=\"Liste1Nr\" id=\"id527a6393-7531-4668-aa61-83817bd8505d\">3)</span> Taxaflyvninger med passagerer.</p>\r\n<p class=\"Stk2\">\r\n   <span class=\"StkNr\" id=\"id6dd49566-79df-4643-82af-1b284caeb35a\">Stk. 6.</span> Der kan alene ydes støtte til følgende lønudgifter:</p>\r\n<p class=\"Liste1\">\r\n   <span class=\"Liste1Nr\" id=\"idc6b58e06-ca61-4ef1-8536-66ceba92d1b9\">1)</span> Lønudgifter inkl. pensionsbidrag som de fremgår af lønsedlen.</p>\r\n<p class=\"Liste1\">\r\n   <span class=\"Liste1Nr\" id=\"idc352a752-8cc5-4070-8dce-c8e6d5e83fb8\">2)</span> Hensættelser til feriepenge.</p>\r\n<p class=\"Stk2\">\r\n   <span class=\"StkNr\" id=\"id996ad817-af07-4a94-a104-fcac61807dd0\">Stk. 7.</span> Lønudgifter i form af bonusser, ekstraordinære løntillæg og lign. er ikke omfattet af ordningen.</p>\r\n<p class=\"Stk2\">\r\n   <span class=\"StkNr\" id=\"idf30a62b3-70af-4a10-ba3a-60cfb827cd7c\">Stk. 8.</span> En virksomhed kan maksimalt modtage 1.800.000 EUR i støtte i alt efter ordningen i denne bekendtgørelse og ordningen i bekendtgørelse nr. 1760 af 30. november 2020, som ændret ved bekendtgørelse nr. 1918 af 11. december 2020. Hvis virksomheden modtager anden støtte efter afsnit 3.1 i Kommissionens meddelelse 2020/C 91 I/01 af 20. marts 2020 om midlertidige rammebestemmelser for statslige foranstaltninger til støtte for økonomien under det nuværende COVID-19-udbrud, med senere ændringer, reduceres støttebeløbet, som kan tildeles efter denne ordning, tilsvarende.</p>\r\n<p class=\"ParagrafGruppeOverskrift\">\r\n   <span>Ansøgning og frister</span>\r\n</p>\r\n<p class=\"Paragraf\" id=\"id8d5309f2-7a5c-406f-977e-08f2a40224ab\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Luftfartsselskaber kan ansøge Trafikstyrelsen om støtte fra støtteordningen for lønudgifter for perioden 1. juni 2021 til 30. september 2021. Der ansøges for hele perioden samlet.</p>\r\n<p class=\"Stk2\">\r\n   <span class=\"StkNr\" id=\"id30b545e4-01b5-44ea-bb78-d1cd635adb23\">Stk. 2.</span> Ansøgningen skal være Trafikstyrelsen i hænde senest den 15. september 2021.</p>\r\n<p class=\"Stk2\">\r\n   <span class=\"StkNr\" id=\"idf47c22b4-1efe-4f6b-8c1e-8e77c6f5addf\">Stk. 3.</span> Ansøgningen skal bestå af</p>\r\n<p class=\"Liste1\">\r\n   <span class=\"Liste1Nr\" id=\"idfebe6b66-c3c7-4077-9f49-4f2b3cb6628c\">1)</span> ansøgning om støtte, herunder angivelse af, hvilke personer, der søges om lønstøtte til, samt angivelse af</p>\r\n<p class=\"TekstGenerel\">deres position og oversigt over hvor stor del af arbejdstiden, der anvendes på de forskellige positioner,</p>\r\n<p class=\"Liste1\">\r\n   <span class=\"Liste1Nr\" id=\"id17111968-2b2e-429a-84c0-31389fcddaba\">2)</span> kopi af lønsedler for de personer, der søges støtte på baggrund af, og</p>\r\n<p class=\"Liste1\">\r\n   <span class=\"Liste1Nr\" id=\"id369092b7-e0dd-4dc7-8a74-9e78caf675ab\">3)</span> tro- og loveerklæring om ansøgningens overensstemmelse med EU’s statsstøtteregler, samt Tro- og loveerklæring om, at oplysningerne angivet i ansøgningen er retvisende.</p>\r\n<p class=\"Stk2\">\r\n   <span class=\"StkNr\" id=\"id7e600814-b377-45ee-af7c-fe607f879eef\">Stk. 4.</span> Ansøgning om støtte for september måned 2021 skal baseres på forventede lønudgifter for måneden. Ansøgerne skal dog senest 31.  oktober 2021 indsende kopier af de faktiske lønsedler for september 2021.</p>\r\n<p class=\"Stk2\">\r\n   <span class=\"StkNr\" id=\"idc18c9074-4adb-4f9b-a170-3116735ac111\">Stk. 5.</span> Ansøgning om støtte, jf. stk. 1, skal indsendes elektronisk, og ved anvendelse af de ansøgningsformularer, som findes på Trafikstyrelsens hjemmeside.</p>\r\n<p class=\"ParagrafGruppeOverskrift\">\r\n   <span>Administration, opfølgning m.v.</span>\r\n</p>\r\n<p class=\"Paragraf\" id=\"id3b85a61c-dfe2-4330-ae8c-8318ef950140\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Trafikstyrelsen forestår udbetaling af midler fra støtteordningen.</p>\r\n<p class=\"Stk2\">\r\n   <span class=\"StkNr\" id=\"idf31d15b0-e513-4011-9483-422262c49777\">Stk. 2. </span> Trafikstyrelsen fører tilsyn med, at reglerne i denne bekendtgørelse overholdes og kan i den forbindelse anmode om enhver oplysning til brug herfor fra ansøgeren.</p>\r\n<p class=\"Stk2\">\r\n   <span class=\"StkNr\" id=\"id8e6b1dc7-9da7-4e32-9f54-666733f470cc\">Stk. 3.</span> Modtagere af støttebeløb skal straks underrette Trafikstyrelsen, hvis</p>\r\n<p class=\"Liste1\">\r\n   <span class=\"Liste1Nr\" id=\"id83479ffc-93b8-4483-80b5-88157c9deeff\">1)</span> der foreligger forhold, som efter stk. 4 kan medføre krav om bortfald af støttebeløbet,</p>\r\n<p class=\"Liste1\">\r\n   <span class=\"Liste1Nr\" id=\"id4104be99-5597-4829-b9b5-9b54b32e273a\">2)</span> der foreligger forhold, som efter § 7 kan medføre krav om tilbagebetaling af støttebeløbet, eller</p>\r\n<p class=\"Liste1\">\r\n   <span class=\"Liste1Nr\" id=\"id2d0d25ba-2768-4871-a4df-e98bf0a8b12f\">3)</span> der modtages støtte fra en anden myndighed efter § 4, stk. 8, der fører til, at det samlede tilladte støttebeløb overskrides.</p>\r\n<p class=\"Stk2\">\r\n   <span class=\"StkNr\" id=\"id60398b6f-7a22-42fc-b5b5-e29282ccf656\">Stk. 4.</span> Retten til støtte fortabes eller bortfalder, hvis</p>\r\n<p class=\"Liste1\">\r\n   <span class=\"Liste1Nr\" id=\"id4ecd03c9-1e6c-4d4e-930e-2bfd069b36c4\">1)</span> ansøger har givet urigtige eller vildledende oplysninger eller har fortiet oplysninger af betydning for ansøgningen,</p>\r\n<p class=\"Liste1\">\r\n   <span class=\"Liste1Nr\" id=\"id03236237-bbf0-4c0d-a64a-c29d32360311\">2)</span> ansøger tilsidesætter sin underretningspligt efter stk. 3, eller</p>\r\n<p class=\"Liste1\">\r\n   <span class=\"Liste1Nr\" id=\"id30fc4cdb-25c5-4d4d-962a-1ce81d79c6a1\">3)</span> luftfartsselskabet ikke på Trafikstyrelsens anmodning fremsender yderligere dokumentation inden for en af styrelsen angiven frist, jf. § 9.</p>\r\n<p class=\"Paragraf\" id=\"id40e38061-32ef-4f8a-8a37-0e32ad191678\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Trafikstyrelsen kan kræve, at udbetalt støttebeløb skal tilbagebetales helt eller delvis, hvis</p>\r\n<p class=\"Liste1\">\r\n   <span class=\"Liste1Nr\" id=\"id3c9de93b-bb54-4159-bead-ca653d4cc1e1\">1)</span> der er sket bortfald af retten til støtte i henhold til § 6, stk. 4, eller</p>\r\n<p class=\"Liste1\">\r\n   <span class=\"Liste1Nr\" id=\"id5a2a4172-6098-4879-a34f-7f2da240291f\">2)</span> det samlede tilladte støttebeløb jf. § 4, stk. 8, overskrides, hvorefter et beløb svarende til overskridelsen skal tilbagebetales.</p>\r\n<p class=\"Paragraf\" id=\"id5f21c363-dbbf-44cb-b792-6482c4247b20\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Trafikstyrelsen kan til enhver tid anmode om yderligere dokumentation i forbindelse med behandlingen af ansøgningen, jf. § 5, samt ved og efter udbetaling af støttebeløb.</p>\r\n<p class=\"Paragraf\" id=\"id44b29f00-5b1d-494c-8582-7aeaed808f01\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Hvis udbetalt støtte helt eller delvis skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen.</p>\r\n<p class=\"ParagrafGruppeOverskrift\">\r\n   <span>Klageadgang</span>\r\n</p>\r\n<p class=\"Paragraf\" id=\"id64f0c61b-bac7-4c6e-ae2e-a7b8bfcce295\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Afgørelser truffet i henhold til denne bekendtgørelse kan påklages til transportministeren. Klagen skal sendes til Trafikstyrelsen senest 14 dage efter, at afgørelsen er kommet frem til klageren. Trafikstyrelsen skal, hvis afgørelsen fastholdes, snarest og senest 14 dage efter modtagelse af klagen, sende sagen og dens dokumenter til transportministeren.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idca58f03c-50c2-4933-9c6e-c3c0c8b868d7\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. september 2021.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 19. august 2021</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Lars Korsholm</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/08/2021"
        },
        {
            "displayName": "Accession",
            "displayValue": "B20210170305"
        },
        {
            "displayName": "Entydig dokumentidentifikation",
            "displayValue": "DG000161"
        },
        {
            "displayName": "Dato for førstegangsindlæggelse",
            "displayValue": "20/08/2021"
        },
        {
            "displayName": "Dato for indlæggelse",
            "displayValue": "12/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1703"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "19/08/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Transportmin., <br /> Trafikstyrelsen, j.nr. 2021-000555"
        },
        {
            "displayName": "Stikord",
            "displayValue": "kritisk personale, lønudgifter, støtteordning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}