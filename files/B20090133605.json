{
    "id": 129335,
    "title": "Bekendtgørelse om ændring af bekendtgørelse om offentliggørelse af bygningsreglement 2008 (BR08)\\n(Gennemførelse af visse bestemmelser fra Tjenesteydelsesdirektivet og Anerkendelsesdirektivet mv. i anerkendelsesordningen for statikere)",
    "documentTypeId": "80",
    "isSagsforlobPeriodValid": true,
    "shortName": "BEK nr 1336 af 15/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om offentliggørelse af bygningsreglement 2008 (BR08)<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"UnderTitel2\">(Gennemførelse af visse bestemmelser fra Tjenesteydelsesdirektivet og Anerkendelsesdirektivet mv. i anerkendelsesordningen for statikere)</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I bekendtgørelse nr. 1353 af 17. december 2008 om offentliggørelse af bygningsreglement 2008 (BR08) foretages følgende ændring:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">Bilag 3</span> affattes som bilag 1 til denne bekendtgørelse. </p>\r\n      <p class=\"CentreretParagraf\">§ 2</p>\r\n      <p class=\"Tekst2\">Bekendtgørelsen træder i kraft den 28. december 2009.</p>\r\n      <p class=\"Stk2\"><span class=\"StkNr\">Stk. 2.</span> Ansøgninger, der er indkommet til Ministeriet for Videnskab, Teknologi og Udvikling før den 1. januar 2010, og som ikke er færdigbehandlede den 1. januar 2010, videregives umiddelbart til anerkendelsesorganet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Erhvervs- og Byggestyrelsen, den 15. december 2009</P><P CLASS=SIGN1 ALIGN=\"CENTER\">Finn Lauritzen</P><P CLASS=SIGN2 ALIGN=\"RIGHT\">/ Dorte Nøhr Andersen</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"TekstoverskriftB\">A. Anerkendelse af statikere</p>\r\n      <p class=\"Tekst\">Ingeniørforeningen i Danmark (IDA) bemyndiges af Erhvervs- og Byggestyrelsen til at anerkende statikere inden for følgende rammer:</p>\r\n      <p class=\"TekstoverskriftVenstreN\">§ 1 Gyldighed</p>\r\n      <p class=\"Tekst\">Stk.1 Dækning</p>\r\n      <p class=\"Tekst\">Anerkendelse som anerkendt statiker sker til personer, der udøver erhverv i Danmark, og som opfylder de i § 4 anførte krav.</p>\r\n      <p class=\"Tekst\">Stk. 2 Definitioner</p>\r\n      <p class=\"Tekst\">Der anvendes følgende betegnelser:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> 'anerkendt statiker' om den person, der er fagligt bedømt og anerkendt i henhold til disse retningslinjer,</p>\r\n        <p class=\"Liste1\"><span class=\"Liste1Nr\" id=\"\">–</span> 'andet land' om et andet EU-land, et EØS-land eller et land, som EU har indgået aftale med om adgang til udøvelsen af erhvervet som anerkendt statiker,</p>\r\n        <p class=\"Liste1\"><span class=\"Liste1Nr\" id=\"\">–</span> 'kompetent myndighed' om den myndighed, der administrerer erhvervet som anerkendt statiker i et 'andet land'.</p>\r\n      </p>\r\n      <p class=\"TekstoverskriftVenstreN\">§ 2 Anerkendelse</p>\r\n      <p class=\"Tekst\">Stk. 1 Formål</p>\r\n      <p class=\"Tekst\">Formålet med anerkendelse af statikere er, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> sikre kvalitet ved projektering og udførelse af bærende konstruktioner i byggeriet.</p>\r\n        <p class=\"Liste1\"><span class=\"Liste1Nr\" id=\"\">–</span> lette bygningsmyndighedernes arbejde, uden at byggeprojekters statiske dokumentation forringes.</p>\r\n      </p>\r\n      <p class=\"Tekst\">Stk. 2 Titlen 'Anerkendt statiker'.</p>\r\n      <p class=\"Tekst\">Personer kan tildeles titlen 'Anerkendt statiker' for en afgrænset gyldighedsperiode ved beslutning af det i § 3, stk. 1, nævnte anerkendelsesorgan.</p>\r\n      <p class=\"Tekst\">Anerkendelsen er personlig og følger den anerkendte statiker, uanset ansættelsesforhold.</p>\r\n      <p class=\"Tekst\">Stk.3. Rammer for anerkendte statikere</p>\r\n      <p class=\"Tekst\">Det påhviler den anerkendte statiker alene at virke inden for de af anerkendelsesorganet fastsatte rammer, jf. § 3, stk. 3, og ikke at anvende anerkendelsen uden for disse rammer.</p>\r\n      <p class=\"TekstoverskriftVenstreN\">§ 3 Anerkendelsesorgan</p>\r\n      <p class=\"Tekst\">Stk.1 Anerkendelsesorgan</p>\r\n      <p class=\"Tekst\">Anerkendelsesorgan er Ingeniørforeningen i Danmarks hovedbestyrelse, som etablerer en anerkendelsesordning og tilser, at denne er i overensstemmelse med DS/EN ISO/IEC 17024 <span class=\"Italic\">Overensstemmelsesvurdering – Generelle krav til organer, der udfører certificering af personer.</span></p>\r\n      <p class=\"Tekst\">Stk.2 Anerkendelsesudvalg</p>\r\n      <p class=\"Tekst\">Til at varetage anerkendelsesordningens opgaver nedsætter anerkendelsesorganet et udvalg på 9 medlemmer således:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> 3 medlemmer indstilles af Erhvervs- og Byggestyrelsen fortrinsvis blandt ansatte ved relevante forsknings- og uddannelsesinstitutioner,</p>\r\n        <p class=\"Liste1\"><span class=\"Liste1Nr\" id=\"\">–</span> 2 medlemmer indstilles af Foreningen af Rådgivende Ingeniører,</p>\r\n        <p class=\"Liste1\"><span class=\"Liste1Nr\" id=\"\">–</span> 2 medlemmer indstilles af Kommunernes Landsforening,</p>\r\n        <p class=\"Liste1\"><span class=\"Liste1Nr\" id=\"\">–</span> 1 medlem indstilles af Foreningen af Anerkendte Statikere og</p>\r\n        <p class=\"Liste1\"><span class=\"Liste1Nr\" id=\"\">–</span> 1 medlem indstilles af Dansk Byggeri.</p>\r\n      </p>\r\n      <p class=\"Tekst\">Medlemmer udpeges for 4 år, og kan genudpeges 1 gang for i alt maksimalt 8 år.</p>\r\n      <p class=\"Tekst\">Medlemmer skal have en passende kompetence inden for bærende konstruktioner, fx som anerkendte statikere.</p>\r\n      <p class=\"Tekst\">Stk.3 Forretningsorden</p>\r\n      <p class=\"Tekst\">Anerkendelsesorganet fastsætter nærmere regler for ordningens praksis, som beskrives i en forretningsorden, der skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> være i overensstemmelse med DS/EN ISO 9001:2008 <span class=\"Italic\">Kvalitetssystemer</span> og DS/EN ISO/IEC 17024, jf. stk.1,</p>\r\n        <p class=\"Liste1\"><span class=\"Liste1Nr\" id=\"\">–</span> være offentlig tilgængelig,</p>\r\n        <p class=\"Liste1\"><span class=\"Liste1Nr\" id=\"\">–</span> vejlede ansøgere og anmeldere om procedurer, rettigheder og pligter,</p>\r\n        <p class=\"Liste1\"><span class=\"Liste1Nr\" id=\"\">–</span> give retningslinjer for anerkendte statikeres virke og</p>\r\n        <p class=\"Liste1\"><span class=\"Liste1Nr\" id=\"\">–</span> vejlede anerkendte statikere om deres pligter ved byggesagsbehandling.</p>\r\n      </p>\r\n      <p class=\"Tekst\">Stk.4 Oplysninger om anerkendte statikere</p>\r\n      <p class=\"Tekst\">Anerkendelsesorganet skal offentligt oplyse om den enkelte anerkendte statiker, herunder gyldighedsperiode for anerkendelsen, anerkendelsens oprindelsesland, den anerkendte statikers uddannelse samt den anerkendte statikers erhvervsmæssige titel.</p>\r\n      <p class=\"Tekst\">Såfremt anerkendelsen er opnået i et andet land, skal der oplyses om den kompetente myndighed i det andet land.</p>\r\n      <p class=\"TekstoverskriftVenstreN\">§ 4 Opnåelse af anerkendelse i Danmark</p>\r\n      <p class=\"Tekst\">Stk.1 Ansøgning</p>\r\n      <p class=\"Tekst\">Tildeling af anerkendelse sker på basis af ansøgning efter beslutning i anerkendelsesudvalget.</p>\r\n      <p class=\"Tekst\">Det påhviler anerkendelsesorganet at gennemgå og bedømme de i stk. 2 og 3 nævnte oplysninger og på grundlag heraf at træffe beslutning om tildeling af anerkendelse.</p>\r\n      <p class=\"Tekst\">Anerkendelsesorganet kan søge oplysninger til støtte for tildeling hos danske og udenlandske myndigheder, og ansøgere må være indforstået hermed.</p>\r\n      <p class=\"Tekst\">Anerkendelsesudvalget skal meddele beslutning om anerkendelse senest 6 måneder efter modtagelse af ansøgning og alle nødvendige dokumenter.</p>\r\n      <p class=\"Tekst\">Fristen kan forlænges én gang, hvis sagens kompleksitet berettiger det. Forlængelsen og varigheden af forlængelsen skal meddeles ansøgeren inden udløbet af ovenstående frist.</p>\r\n      <p class=\"Tekst\">Anerkendelsesudvalget skal ved modtagelse af ansøgning om anerkendelse sende kvittering til ansøger med oplysninger om sagsbehandlingsfristen og klagemuligheder.</p>\r\n      <p class=\"Tekst\">Stk.2 Uddannelseskrav for tildeling</p>\r\n      <p class=\"Tekst\">Anerkendelse kan tildeles personer uddannet som civil-, akademi-, teknikum- eller diplomingeniør ved en dansk uddannelsesinstitution eller en uddannelsesinstitution i et andet land.</p>\r\n      <p class=\"Tekst\">Anerkendelsesorganet skal give ansøgere, der ikke har en ingeniøruddannnelse, jf. ovenstående, mulighed for at underkaste sig en prøve, hvor der kan konstateres tilsvarende faglige kompetencer hos ansøgeren.</p>\r\n      <p class=\"Tekst\">Stk.3 Erhvervskrav for tildeling</p>\r\n      <p class=\"Tekst\">Som erhvervskrav for tildeling af anerkendelse tjener oplysninger om ansøgerens virke i en periode op til ansøgning.</p>\r\n      <p class=\"Tekst\">Stk.4 Afslag</p>\r\n      <p class=\"Tekst\">Såfremt anerkendelsesorganet giver en ansøger afslag på anerkendelse, skal den pågældende have en begrundet skriftlig meddelelse herom.</p>\r\n      <p class=\"TekstoverskriftVenstreN\">§ 5 Anerkendte statikere fra andre lande</p>\r\n      <p class=\"Tekst\">Stk.1 Virke som anerkendt statiker</p>\r\n      <p class=\"Tekst\">Personer, som er i besiddelse af et kursusbevis, uddannelsesbevis eller certifikat, som i et andet land, jf. § 1, stk. 2, giver adgang til dér at udøve erhvervet som anerkendt statiker, kan virke som anerkendt statiker i Danmark, såfremt kursus-, uddannelsesbeviset eller certifikatet er udstedt af en kompetent myndighed i det andet land.</p>\r\n      <p class=\"Tekst\">Stk.2 Midlertidig og lejlighedsvis virke som anerkendt statiker</p>\r\n      <p class=\"Tekst\">En anerkendt statiker i et andet land, jf. § 1, stk. 2, har ret til midlertidigt og lejlighedsvist at virke som anerkendt statiker i Danmark efter anerkendelsesorganets accept, jf. anerkendelsesdirektivet art. 7, 1-2. Meddelelse fra den anerkendte statiker om midlertidigt og lejlighedsvist virke gives til anerkendelsesorganet.</p>\r\n      <p class=\"Tekst\">Stk. 3 Fast etablering som anerkendt statiker</p>\r\n      <p class=\"Tekst\">En anerkendt statiker i et andet land, jf. § 1, stk. 2, kan gives tilladelse til at virke fast som anerkendt statiker i Danmark, jf. anerkendelsesdirektivet. Ansøgning om tilladelse gives til anerkendelsesorganet.</p>\r\n      <p class=\"Tekst\">Stk.4 Kompetencer</p>\r\n      <p class=\"Tekst\">Personer omfattet af stk. 2 og stk. 3, skal være i besiddelse af</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> erhvervsmæssige kvalifikationer svarende til kravene i dette bilag og</p>\r\n        <p class=\"Liste1\"><span class=\"Liste1Nr\" id=\"\">–</span> tilstrækkelige sprogkundskaber, som er nødvendige for at kunne varetage erhvervet som anerkendt statiker i Danmark i henhold til Bygningsreglementet.</p>\r\n      </p>\r\n      <p class=\"Tekst\">Anerkendelsesorganet kan kontrollere kvalifikationer og kundskaber.</p>\r\n      <p class=\"Tekst\">Stk. 5 Prøvetid eller egnethedsprøve</p>\r\n      <p class=\"Tekst\">Anerkendelsesorganet skal give ansøgere, der ikke kan dokumentere de fornødne erhvervsmæssige kvalifikationer, mulighed for at vælge mellem en prøvetid eller en egnethedsprøve, hvorved der kan konstateres tilsvarende erhvervsmæssige kompetencer hos ansøgeren, jf. anerkendelsesdirektivet art. 14. Indhold og varighed af henholdsvis prøvetid og egnethedsprøve bestemmes af anerkendelsesorganet.</p>\r\n      <p class=\"Tekst\">Stk.6 Udveksling af oplysninger</p>\r\n      <p class=\"Tekst\">Anerkendelsesorganet kan udveksle oplysninger med kompetente myndigheder i andre lande om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> personer fra andre lande, jf. § 1, stk. 2, der ønsker at virke midlertidigt, lejlighedsvist eller etablere sig fast som anerkendt statiker i Danmark, jf. stk. 2. og 3,</p>\r\n        <p class=\"Liste1\"><span class=\"Liste1Nr\" id=\"\">–</span> anerkendte statikere i Danmark, som ønsker midlertidigt, lejlighedsvist eller fast etableret at virke i et andet land som anerkendt statiker.</p>\r\n      </p>\r\n      <p class=\"TekstoverskriftVenstreN\">§ 6 Fornyelse af anerkendelse</p>\r\n      <p class=\"Tekst\">En anerkendelse kan fornys ved udløbet af gyldighedsperioden på basis af ansøgning fra den anerkendte statiker. Som grundlag for fornyelse af anerkendelse tjener oplysninger om ansøgerens virke i en periode op til ansøgningen.</p>\r\n      <p class=\"TekstoverskriftVenstreN\">§ 7 Fratagelse af anerkendelse</p>\r\n      <p class=\"Tekst\">Anerkendelsesorganet kan fratage en person betegnelsen 'Anerkendt statiker' i henhold til § 2, stk. 3, efter nærmere fastsatte kriterier.</p>\r\n      <p class=\"TekstoverskriftVenstreN\">§ 8 Anke</p>\r\n      <p class=\"Tekst\">Beslutning om afslag eller fratagelse af en anerkendelse kan af den berørte indankes skriftligt for anerkendelsesorganet, og vedkommende er berettiget til personligt at forelægge sin sag for anerkendelsesorganet.</p>\r\n      <p class=\"TekstoverskriftVenstreN\">§ 9 Betaling</p>\r\n      <p class=\"Tekst\">Anerkendelsesorganet fastlægger anerkendelsesordningens økonomi, herunder betalinger i forbindelse med anerkendelsesordningens drift, således at ordningen økonomisk hviler i sig selv set over tid.</p>\r\n      <p class=\"TekstoverskriftB\">B. Anerkendte statikere ved byggesagsbehandling</p>\r\n      <p class=\"TekstoverskriftVenstreN\">§ 10 Statikererklæring</p>\r\n      <p class=\"Tekst\">Stk.1 Udformning af statikererklæring</p>\r\n      <p class=\"Tekst\">Ved ansøgning om byggetilladelse hos danske bygningsmyndigheder, hvor en anerkendt statiker kræves at medvirke, udformer og underskriver den anerkendte statiker personligt en statikererklæring.</p>\r\n      <p class=\"Tekst\">Stk.2 Statikererklæringens formål</p>\r\n      <p class=\"Tekst\">Med statikererklæringen attesterer den anerkendte statiker at have</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> virket inden for de af anerkendelsesorganet fastsatte rammer,</p>\r\n        <p class=\"Liste1\"><span class=\"Liste1Nr\" id=\"\">–</span> udarbejdet eller kontrolleret, at dokumentationen med tilhørende bilag for bygværkets bærende konstruktioner er i overensstemmelse med Bygningsreglementets bilag 4,</p>\r\n        <p class=\"Liste1\"><span class=\"Liste1Nr\" id=\"\">–</span> fulgt anerkendelsesorganets krav og retningslinjer for anerkendte statikeres virke og ydet en for opgaven tilstrækkelig indsats som statiker.</p>\r\n      </p>\r\n      <p class=\"Tekst\">Stk.3 Statikererklæringens indhold</p>\r\n      <p class=\"Tekst\">Statikererklæringen skal</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> beskrive, hvad den anerkendte statiker har udarbejdet eller kontrolleret i henhold til SBi-anvisning 223,</p>\r\n        <p class=\"Liste1\"><span class=\"Liste1Nr\" id=\"\">–</span> være i overensstemmelse med de af anerkendelsesorganet udformede krav og eksempler til en statikererklæring og</p>\r\n        <p class=\"Liste1\"><span class=\"Liste1Nr\" id=\"\">–</span> attestere, at den anerkendte statiker har fulgt bestemmelserne i stk. 2.</p>\r\n      </p>\r\n      <p class=\"TekstoverskriftVenstreN\">§ 11 Dokumentation fra den anerkendte statiker</p>\r\n      <p class=\"Tekst\">Den anerkendte statiker skal over for bestiller af statikererklæringen</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> dokumentere gyldig statikeranerkendelse på tidspunktet for statikererklæringens underskrivelse, herunder på forespørgsel henvise til relevante retsregler for udførelsen af erhvervet,</p>\r\n        <p class=\"Liste1\"><span class=\"Liste1Nr\" id=\"\">–</span> oplyse om virksomhed, hvorfra den anerkendte statiker virker samt evt. medlemskab af relevante brancheorganisationer og</p>\r\n        <p class=\"Liste1\"><span class=\"Liste1Nr\" id=\"\">–</span> dokumentere fagligt og geografisk dækkende erhvervsansvarsforsikringer og garantier for sit virke på projektet.</p>\r\n      </p>\r\n      <p class=\"Tekst\">Dokumentationen skal desuden omfatte kontaktoplysninger på forsikringsselskabet og på den kompetente myndighed.</p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen gennemfører dele af Tjenesteydelsesdirektivet (Europa-Parlamentets og Rådets direktiv 2006/123/EF) og Anerkendelsesdirektivet (Europa-Parlamentets og Rådets direktiv 2005/36/EF)</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2009"
        },
        {
            "displayName": "Accession",
            "displayValue": "B20090133605"
        },
        {
            "displayName": "Entydig dokumentidentifikation",
            "displayValue": "AU003842"
        },
        {
            "displayName": "Dato for førstegangsindlæggelse",
            "displayValue": "18/12/2009"
        },
        {
            "displayName": "Dato for indlæggelse",
            "displayValue": "18/12/2009"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1336"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "15/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Byggestyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvevsmin.,<br />Erhvervs- og Byggestyrelsen, j.nr. 07/04519"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}