{
    "id": 80459,
    "title": "Vejledning om produktionsstøtte til druesaft fremstillet af druer, druemost eller koncentreret druemost ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13430 af 18/10/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om produktionsstøtte til druesaft  \r\n\r\n fremstillet af druer, druemost eller koncentreret druemost </H1>  \r\n\r\n<P></P>  \r\n\r\n<BR>  \r\n\r\n<P>Retsgrundlaget for Det europæiske økonomiske Fællesskabs ordning om ydelse  \r\n\r\n af støtte til anvendelse af druer, druemost og koncentreret druemost med  \r\n\r\n henblik på forarbejdning til druesaft er angivet i bilag 1. </P>  \r\n\r\n<P CLASS=PUNKT> <B>1.</B> Definitioner </P>  \r\n\r\n<P>I denne vejledning forstås ved: </P>  \r\n\r\n<P>a.  <B>&#187;Råvarer&#171;</B> : Druer, der er dyrket i Fællesskabet  \r\n\r\n bortset fra Portugal, samt druemost og koncentreret druemost, der udelukkende  \r\n\r\n er fremstillet af druer, som er dyrket i Fællesskabet bortset fra Portugal.  \r\n\r\n</P>  \r\n\r\n<P>b.  <B>Produktionsår'</B> : Perioden fra 1. september til 31. august. </P>  \r\n\r\n<P CLASS=PUNKT> <B>2.</B> Støtteberettige </P>  \r\n\r\n<P> <B>2.1.</B>  Der ydes støtte på de vilkår, som er fastsat i vejledningen,  \r\n\r\n til forarbejdere, der </P>  \r\n\r\n<P>a. direkte eller indirekte af producenter eller sammensluttede producenter  \r\n\r\n køber druer, der er dyrket i Fællesskabet bortset fra Portugal, eller  \r\n\r\n druemost eller koncentreret druemost, der udelukkende er fremstillet af  \r\n\r\n druer, som er dyrket i Fællesskabet bortset fra Portugal, med henblik på  \r\n\r\n forarbejdning af disse produkter til druesaft, eller </P>  \r\n\r\n<P>b. selv er producenter eller sammensluttede producenter og anvender de  \r\n\r\n nævnte råvarer fra egen produktion til fremstilling af druesaft. </P>  \r\n\r\n<P> <B>2.2.</B>  Forarbejdning skal foretages mellem den 1. september og den  \r\n\r\n 31. august i det pågældende produktionsår. </P>  \r\n\r\n<P CLASS=PUNKT> <B>3.</B> Erklæring forud for forarbejdning </P>  \r\n\r\n<P> <B>3.1. Forarbejdere, der foretager forarbejdning på bestemte  \r\n\r\n tidspunkter,</B>  og som ønsker at modtage støtte, skal indgive en skriftlig  \r\n\r\n erklæring til toldvæsenet. Erklæringen skal være toldvæsenet i hænde, mindst  \r\n\r\n 3 arbejdsdage før forarbejdningen påbegyndes. </P>  \r\n\r\n<P> <B>3.2. Forarbejdere, der foretager forarbejdning i hele  \r\n\r\n vinproduktionsåret,</B>  og som ønsker at modtage støtte, skal inden  \r\n\r\n vinproduktionsårets begyndelse eller, hvis det er første gang forarbejderen  \r\n\r\n fremstiller druemost, indgive en skriftlig erklæring herom til toldvæsenet.  \r\n\r\n</P>  \r\n\r\n<P> <B>3.3.</B>  Den i pkt. 3.1. nævnte erklæring skal indeholde følgende  \r\n\r\n oplysninger: </P>  \r\n\r\n<P>a. Forarbejderens navn eller firmanavn og adresse. </P>  \r\n\r\n<P>b. Oplysning om fra hvilken vinavlszone, råvaren stammer. </P>  \r\n\r\n<P>c. Følgende tekniske oplysninger: </P>  \r\n\r\n<P>- råvarens art (druer, druemost eller koncentreret druemost), </P>  \r\n\r\n<P>- oplagringsstedet for de råvarer, der er bestemt til forarbejdning, </P>  \r\n\r\n<P>- det sted, hvor forarbejdning vil finde sted, </P>  \r\n\r\n<P>- mængde (i hkg druer eller hl druemost eller koncentreret druemost), </P>  \r\n\r\n<P>- massefylde </P>  \r\n\r\n<P>- den planlagte dato for forarbejdningen. </P>  \r\n\r\n<P>Erklæringen skal mindst omfatte en mængde på: </P>  \r\n\r\n<P>- 13 hkg, når der er tale om druer, </P>  \r\n\r\n<P>- 10 hl, når der er tale om druemost, </P>  \r\n\r\n<P>- 3 hl, når der er tale om koncentreret druemost. </P>  \r\n\r\n<P> <B>3.4.</B>  Den i pkt. 3.2 anførte forarbejder skal endvidere senest 10  \r\n\r\n arbejdsdage inden udløbet af hvert kvartal indgive et forarbejdningsprogram  \r\n\r\n for det følgende kvartal til toldvæsenet. Forarbejdningsprogrammet skal  \r\n\r\n indeholde følgende oplysninger: </P>  \r\n\r\n<P>a. Forarbejderens navn eller firmanavn og adresse. </P>  \r\n\r\n<P>b. Følgende tekniske oplysninger: </P>  \r\n\r\n<P>- råvarens art (druer, druemost eller koncentreret druemost). </P>  \r\n\r\n<P>- farve, </P>  \r\n\r\n<P>- oplagringsstedet for de råvarer, der er bestemt til forarbejdning, </P>  \r\n\r\n<P>- det sted, hvor forarbejdning vil finde sted, </P>  \r\n\r\n<P>- tidsplan for forarbejdningsvirksomhedens aktivitet. </P>  \r\n\r\n<P> <B>3.5.</B>  De i pkt. 3.1, 3.2 og 3.4 nævnte erklæringer og programmer  \r\n\r\n skal indgives i 3 eksemplarer, hvoraf det ene påtegnes af toldvæsenet og  \r\n\r\n returneres til forarbejderen. </P>  \r\n\r\n<P> <B>3.6.</B>  De råvarer, erklæringen og programmet omfatter, skal være af  \r\n\r\n sund og sædvanlig handelskvalitet og egnet til forarbejdning til druesaft.  \r\n\r\n Druemost samt den most, der fremstilles af de anvendte druer, skal have en  \r\n\r\n massefylde på mellem 1,055 og 1,100 g/kbcm ved 20 grader c. </P>  \r\n\r\n<P> <B>3.7.</B>  Toldvæsenet kan kræve yderligere oplysninger til  \r\n\r\n identificering af produktet. </P>  \r\n\r\n<P CLASS=PUNKT> <B>4.</B> Lagerregnskab </P>  \r\n\r\n<P> <B>4.1.</B>  Forarbejderen skal føre et lagerregnskab, der bl.a. skal  \r\n\r\n indeholde følgende oplysninger: </P>  \r\n\r\n<P>a. Mængde, farve og massefylde for de råvarer, der hver dag er indgået på  \r\n\r\n anlæggene, samt sælgers navn og adresse. </P>  \r\n\r\n<P>b. De mængder af råvaren, der anvendes hver dag, med angivelse af  \r\n\r\n vindyrkningsområdet. </P>  \r\n\r\n<P>c. De mængder druesaft, der fremstilles hver dag ved forarbejdning. </P>  \r\n\r\n<P>d. De partier druesaft, der hver dag er udgået fra anlæggene, med  \r\n\r\n oplysning om modtagers navn og adresse. </P>  \r\n\r\n<P>e. Når forarbejderen selv foretager aftapningen af druesaften, evt. ved  \r\n\r\n blanding, kan den under litra d anførte oplysning udelades, men  \r\n\r\n lagerregnskabet skal da indeholde angivelse af de mængder druesaft, der  \r\n\r\n aftappes hver dag. </P>  \r\n\r\n<P> <B>4.2.</B>  Foretages aftapningen af druesaften, evt. opblandet med  \r\n\r\n andre produkter, i Fællesskabet af en anden end forarbejderen, skal  \r\n\r\n aftapperen føre et lagerregnskab i overensstmmelse med afsnit II i forordning  \r\n\r\n nr. 1153/75, hvoraf bl.a. skal fremgå: </P>  \r\n\r\n<P>a. De partier druesaft, der hver dag er indgået på anlæggene, samt  \r\n\r\n forarbejderens navn og adresse. </P>  \r\n\r\n<P>b. De mængder druesaft, der aftappes hver dag. </P>  \r\n\r\n<P> <B>4.3.</B>  De dokumenter, der ligger til grund for lagerregnskaberne,  \r\n\r\n skal stilles til rådighed for toldvæsenet ved ethvert kontrolbesøg. </P>  \r\n\r\n<P CLASS=PUNKT> <B>5.</B> Ansøgning om støtte </P>  \r\n\r\n<P> <B>5.1.</B>  Bortset fra tilfælde af force majeure ydes der kun støtte  \r\n\r\n til de produktmængder, der faktisk er anvendt. Det er en forudsætning for  \r\n\r\n ydelse af støtte, at mængden af de anvendte produkter pr. hl fremstillet  \r\n\r\n druesaft ikke overstiger: </P>  \r\n\r\n<P>- 1,3 hkg druer, </P>  \r\n\r\n<P>- 1,05 hl druemost eller </P>  \r\n\r\n<P>- 0,30 hl koncentreret druemost. </P>  \r\n\r\n<P> <B>5.2.</B>  For så vidt angår forarbejdere som omhandlet i pkt. 3.1 skal  \r\n\r\n støtteansøgningen indsendes til toldvæsenet i 2 eksemplarer senest 6 måneder  \r\n\r\n efter forarbejdningens afslutning. Ansøgningen skal være vedlagt følgende  \r\n\r\n dokumenter: </P>  \r\n\r\n<P>a. Genpart af den i pkt. 3.3 nævnte erklæring. </P>  \r\n\r\n<P>b. Genpart af eller en oversigt over de i pkt. 4.1 omhandlede  \r\n\r\n regnskabsoplysninger vedrørende den pågældende råvare, attesteret af  \r\n\r\n statsautoriseret eller registreret revisor. </P>  \r\n\r\n<P>c. En bekræftet genpart af det ledsagedokument, der er udfærdiget i  \r\n\r\n forbindelse med råvarens forsendelse fra producentens anlæg til  \r\n\r\n forarbejderens anlæg. </P>  \r\n\r\n<P>d. Oplysning om den produktmængde, der faktisk er forarbejdet, samt datoen  \r\n\r\n for forarbejdningens afslutning. </P>  \r\n\r\n<P> <B>5.3.</B>  For så vidt angår forarbejdere som omtalt i pkt. 3.2 skal  \r\n\r\n støtteansøgningen indsendes til toldvæsenet i 2 eksemplarer senest 6 måneder  \r\n\r\n efter vinproduktionsårets afslutning. Ansøgning skal være vedlagt følgende  \r\n\r\n dokumenter: </P>  \r\n\r\n<P>a. Genpart af de i pkt. 3.4 omhandlede kvartalsprogrammer. </P>  \r\n\r\n<P>b. Genpart af eller en oversigt over de i pkt. 4.1 omhandlede  \r\n\r\n regnskabsoplysninger vedrørende de mængder, der er omfattet af den enkelte  \r\n\r\n ansøgning, attesteret af statsautoriseret eller registreret revisor. </P>  \r\n\r\n<P> <B>5.4.</B>  Foretages aftapningen af druesaft i Fællesskabet af en anden  \r\n\r\n end forarbejderen, evt. ved iblanding med andre produkter, skal ansøgningen  \r\n\r\n endvidere være vedlagt en genpart af det ledsagedokument, som aftapperen  \r\n\r\n senest 7 dage efter modtagelsen af råvaren skal sende til den kompetente  \r\n\r\n myndighed på udløsningsstedet. Denne genpart skal være behørigt påtegnet af  \r\n\r\n den pågældende myndighed. Såfremt aftapningen finder sted i Danmark, er  \r\n\r\n toldvæsenet den kompetente myndighed. </P>  \r\n\r\n<P> <B>5.5.</B>  Når aftapningen af druesaft finder sted uden for  \r\n\r\n Fællesskabet, skal støtteansøgningen vedlægges genpart af et ledsagedokument,  \r\n\r\n som i rubrik 23 er forsynet med toldvæsenets attestation for eksporten. </P>  \r\n\r\n<P CLASS=PUNKT> <B>6.</B> Støtten </P>  \r\n\r\n<P> <B>6.1.</B>  Den støtte, der udbetales direkte til støtteansøgeren i  \r\n\r\n 1988/89, udgør: </P>  \r\n\r\n<P>a. 4,16 ECU pr. hkg druer, </P>  \r\n\r\n<P>b. 5,20 ECU pr. hl druemost, </P>  \r\n\r\n<P>c. 18,20 ECU pr. hl koncentreret druemost. </P>  \r\n\r\n<P> <B>6.2.</B>  De i pkt. 6.1 anførte beløb udgør 65% af de af Komissionen  \r\n\r\n fastsatte standardbeløb. De resterende 35% af de fastsatte standardbeløb, der  \r\n\r\n er bestemt til finansiering af en salgskampagne til fremme af forbruget af  \r\n\r\n druesaft i Fællesskabet, tilbageholdes af EF-direktoratet. </P>  \r\n\r\n<P> <B>6.3.</B>  Omregningskursen fra ECU til danske kroner er i 1988 8,75497  \r\n\r\n og fra 1. januar 1989 8,84165. </P>  \r\n\r\n<P CLASS=PUNKT> <B>7.</B> Udbetaling af støtte </P>  \r\n\r\n<P> <B>7.1.</B>  EF-direktoratet udbetaler støtten for de faktisk anvendte  \r\n\r\n mængder råvare senest 3 måneder efter toldvæsenets modtagelse af  \r\n\r\n støtteansøgning og de i pkt. 5 nævnte bilag. </P>  \r\n\r\n<P> <B>7.2.</B>  Såfremt de forpligtelser, der er fastsat i denne vejledning,  \r\n\r\n bortset fra de i pkt. 5.1 nævnte, ikke opfyldes, nedsættes støtten, med  \r\n\r\n mindre der foreligger force majeure, med et beløb, der fastsættes af  \r\n\r\n EF-direktoratet under hensyntagen til overtrædelsens karakter. </P>  \r\n\r\n<P> <B>7.3.</B>  I tilfælde af force majeure træffer EF-direktoratet  \r\n\r\n bestemmelse om i hvilket omfang støtten kan ydes. </P>  \r\n\r\n<P CLASS=PUNKT> <B>8.</B> Forudbetaling af støtte </P>  \r\n\r\n<P> <B>8.1.</B>  Forinden ansøgning om støtte er indsendt til toldvæsenet,  \r\n\r\n kan forarbejderen mod sikkerhedsstillelse anmode om at få udbetalt et  \r\n\r\n forskudsbeløb, svarende til støtten beregnet for den mængde råvarer, for  \r\n\r\n hvilke der forelægges bevis for, at de er indgået på  \r\n\r\n forarbejdningsvirksomheden. </P>  \r\n\r\n<P> <B>8.2.</B>  Det i pkt. 8.1 omhandlede forskud udbetales senest 3 måneder  \r\n\r\n efter, at sikkerhed er stillet. </P>  \r\n\r\n<P> <B>8.3.</B>  Sikkerhedsstillelsen er lig med 120% af det i pkt. 8.1  \r\n\r\n nævnte beløb. </P>  \r\n\r\n<P CLASS=PUNKT> <B>9.</B> Sikkerhedsstillelse </P>  \r\n\r\n<P> <B>9.1.</B>  Sikkerheden kan stilles i rede penge eller i form af en  \r\n\r\n bankgaranti eller forsikringsgaranti. En garanti skal affattes som angivet i  \r\n\r\n bilag 2. </P>  \r\n\r\n<P> <B>9.2.</B>  Hvis forarbejderen indgiver flere støtteansøgninger ifølge  \r\n\r\n denne vejledning, kan EF-direktoratet give tilladelse til, at forarbejderen  \r\n\r\n over for EF-direktoratet indgiver en samlet sikkerhedsstillelse svarende til  \r\n\r\n 120% af støttesatsen for den samlede mængde råvare, for hvilken der  \r\n\r\n foreligger bevis for, at de er indgået på forarbejdningsvirksomheden. </P>  \r\n\r\n<P CLASS=PUNKT> <B>10.</B> Frigivelse/fortabelse af sikkerhed </P>  \r\n\r\n<P> <B>10.1.</B>  Den stillede sikkerhed frigives, når retten til støtte for  \r\n\r\n den mængde, der er omfattet af anmodningen, er godkendt af EF-direktoratet.  \r\n\r\n</P>  \r\n\r\n<P> <B>10.2.</B>  Forarbejdes mindre end 95%, fortabes et garantibeløb  \r\n\r\n svarende til forskellen mellem sikkerhedsstillelsen for den forarbejdede  \r\n\r\n mængde og den faktisk stillede sikkerhed. </P>  \r\n\r\n<P> <B>10.3.</B>  Sikkerheden frigives også, såfremt forarbejdningen ikke har  \r\n\r\n kunnet finde sted på grund af force majeure. </P>  \r\n\r\n<P> <B>10.4.</B>  I de i pkt. 7.2 og 7.3 omhandlede tilfælde inddrages  \r\n\r\n sikkerheden helt eller delvis. </P>  \r\n\r\n<P CLASS=PUNKT> <B>11.</B> Kontrol </P>  \r\n\r\n<P> <B>11.1.</B>  Toldvæsenet er som led i kontrollen med, at grundlaget for  \r\n\r\n udbetaling af forarbejdningsstøtten er til stede, berettiget til uden  \r\n\r\n erstatning at udtage prøver af varerne, samt til at efterse såvel  \r\n\r\n forarbejderens som aftapperens anlæg og til at kontrollere disse  \r\n\r\n virksomheders varebeholdning, forretningsbøger, øvrige regnskabsmateriale,  \r\n\r\n optegnelser og bilag samt korrespondance. </P>  \r\n\r\n<P> <B>11.2.</B>  Det påhviler virksomhederne at yde den bistand, der er  \r\n\r\n nødvendig for foretagelsen af eftersyn og kontrol. </P>  \r\n\r\n<P> <B>11.3.</B>  Alle optegnelser og bilag samt lagerbøger og øvrige  \r\n\r\n regnskabsmaterialer skal opbevares i mindst 5 år. </P>  \r\n\r\n<P CLASS=PUNKT> <B>12.</B> Anke </P>  \r\n\r\n<P>De afgørelser, som EF-direktoratet træffer i henhold til denne vejledning,  \r\n\r\n kan indankes for landbrugsministeriet. </P>  \r\n\r\n<P CLASS=PUNKT> <B>13.</B> Ikrafttrædelsesbestemmelser </P>  \r\n\r\n<P>Denne vejledning har virkning fra 1. september 1988. Den afløser  \r\n\r\n vejledning I-29/87 af 30. december 1987. </P>  \r\n\r\n<P> <B>Bilag 1</B>  </P>  \r\n\r\n<P> <B>Retsgrundlag</B>  </P>  \r\n\r\n<P>Rådsforordning nr. 822/87 af 16. marts 1987 om den fælles markedsordning  \r\n\r\n for vin, senest ændret ved forordning nr. 3992/87. </P>  \r\n\r\n<P>Kommissionsforordning nr. 1153/75 af 30. april 1975 om udstedelse af  \r\n\r\n ledsagekokumenter og om fastlæggelse af de forpligtelser, der inden for  \r\n\r\n vinsektoren påhviler producent og forhandler, undtagen detailhandler, senest  \r\n\r\n ændret ved forordning nr. 418/86. </P>  \r\n\r\n<P>Kommissionsforordning nr. 2641/88 af 25. august 1988 om  \r\n\r\n gennemførelsesbestemmelser for støtteordningen vedrørende anvendelse af  \r\n\r\n druer, druemost og koncentreret druemost med henblik på forarbejdning til  \r\n\r\n druesaft. </P>  \r\n\r\n<P>Kommissionsforordning nr. 2720/88 af 31. august 1988 om fastsættelse af  \r\n\r\n opkøbspriser og støtte samt visse andre beløb, der for produktionsåret  \r\n\r\n 1988/89 anvendes i forbindelse med interventionsforanstaltningerne i  \r\n\r\n vinsektoren. </P>  \r\n\r\n<P> <B>Bilag 2</B>  </P>  \r\n\r\n<P>Til EF-direktoratet </P>  \r\n\r\n<P>Indre Marked </P>  \r\n\r\n<UL CLASS=PLAIN-LIST>  \r\n\r\n<LI>(druemost) </LI>  \r\n\r\n</UL>  \r\n\r\n<P>Underskrevne </P>  \r\n\r\n<P>------------------------------------------------------- </P>  \r\n\r\n<P>(pengeinstituttets navn) </P>  \r\n\r\n<P>indestår herved EF-direktoratet, Frederiksborggade 18, 1360 København </P>  \r\n\r\n<P>K, som selvskyldnerkautionist for betaling af indtil </P>  \r\n\r\n<PRE>  \r\n\r\n kr.  \r\n\r\n    --------------------------------------  \r\n\r\n skriver kroner  \r\n\r\n               -----------------------------------------------  \r\n\r\n</PRE>  \r\n\r\n<P>som (selskabets navn og adresse) </P>  \r\n\r\n<P>bliver EF-direktoratet skyldig ved forretninger, der er omfattet af de  \r\n\r\n ordninger og bestemmelser, som er fastsat i § 1, stk. 1 og 2, i lov nr. 595  \r\n\r\n af 22. december 1972 om administration af Det europæiske økonomiske  \r\n\r\n Fællesskabs forordninger om markedsordninger for landbrugsvarer mv. og § 1,  \r\n\r\n stk. 1 og 2, i lov nr. 596 af 22. december 1972 om administration af Det  \r\n\r\n europæiske økonomiske Fællesskabs forordninger om markedsordninger for frugt  \r\n\r\n og gartneriprodukter mv. </P>  \r\n\r\n<P>Erklæringen kan bringes til ophør med et opsigelsesvarsel på 3 dage  \r\n\r\n (lørdage og søn- og helligdage ikke indbefattet), således at ansøgninger, der  \r\n\r\n herefter fremkommer til EF-direktoratet fra vedkommende, ikke er omfattet af  \r\n\r\n erklæringen. </P>  \r\n\r\n<P>......................., den .............. ............................  \r\n\r\n</P>  \r\n\r\n<P>(pengeinstituttets underskrift) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881343060"
        },
        {
            "displayName": "Entydig dokumentidentifikation",
            "displayValue": "CM039672"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/11/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13430"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/10/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "I-14/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}