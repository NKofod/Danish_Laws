{
    "id": 107765,
    "title": "1988 BTL 227   BETÆNKNING OVER FORSLAG TIL LOV OM ÆNDRING AF LOV OM STEMPELAFGIFT   (ÆNDRING AF AFGIFT PÅ UDBETALING VED KREDITKØB M.V.)    NR L 227 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 227",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 227 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om stempelafgift  \r\n\r\n (Ændring af afgift på udbetaling ved kreditkøb m.v.) <BR>  \r\n\r\n Nr L 227 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19890509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Et af disse spørgsmål samt ministerens besvarelse heraf </P>  \r\n\r\n<P>er optrykt i et bilag til denne betænkning. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Danmarks Automobilhandler Forening, </P>  \r\n\r\n<P>Danmarks Sparekasseforening og </P>  \r\n\r\n<P>Den Danske Bankforening. </P>  \r\n\r\n<P>Der er af skatteministeren og af to mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Skatteministeren har over for udvalget oplyst, at han for nogen tid siden  \r\n\r\n har truffet beslutning om, at stempelafgiften skal indgå i  \r\n\r\n regelforenklingsarbejdet på skatte- og afgiftsområdet. Ministeren finder det  \r\n\r\n væsentligt, at alle aspekter i relation til stempelafgiften indgår i dette  \r\n\r\n arbejde. Det vil sige, at der både skal foretages en vurdering af det  \r\n\r\n hensigtsmæssige i de nuværende regler om afgiftssatser, stempelpligtige  \r\n\r\n dokumenter m.v., og af de administrative forretningsgange, der er knyttet til  \r\n\r\n stempelafgiften. </P>  \r\n\r\n<P>I forbindelse med vurderingen af de nuværende regler om stempelpligtige  \r\n\r\n dokumenter er det bl.a. nødvendigt at tage stilling til, hvorledes  \r\n\r\n stempelafgiftssystemet kan tilpasses den stadig stigende anvendelse af  \r\n\r\n elektroniske transaktioner i samfundet. </P>  \r\n\r\n<P>For så vidt angår de administrative forretningsgange er det bl.a.  \r\n\r\n væsentligt at få belyst, om den nuværende opkrævningsform af afgiften og det  \r\n\r\n nuværende kontrolsystem er hensigtsmæssigt udformet. </P>  \r\n\r\n<P>En modernisering/revision af stempelloven kræver et grundigt forarbejde,  \r\n\r\n et arbejde, hvori også de berørte brancheorganisationer bør inddrages. Det er  \r\n\r\n derfor ikke muligt på nuværende tidspunkt at angive, hvornår et forslag til  \r\n\r\n en gennemgribende revision af stempelloven kan foreligge. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres og Det Radikale Venstres medlemmer af  \r\n\r\n udvalget) lovforslaget til <I>vedtagelse</I> med de af skatteministeren  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) udtaler, at mindretallet finder det beklageligt, at der ikke ved  \r\n\r\n dette lovforslag gennemføres en ændring af reglerne for stempling af  \r\n\r\n garantidokumenter i form af kautionsdokumenter og kautionsforsikringer. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af skatteministeren og  \r\n\r\n de af mindretallet stillede ændringsforslag. </P>  \r\n\r\n<P>Mindretallet lægger ganske stor vægt på, at Skatteministeriet bruger de  \r\n\r\n næste måneder til fra bunden at gennemarbejde problemerne vedrørende hele  \r\n\r\n stempellovgivningen, så Folketinget inden julen 1989 kan få et samlet  \r\n\r\n regeringslovforslag til en ny stempellovgivning, der i klar og overskuelig  \r\n\r\n form bringer dette forsømte område i overensstemmelse med nutidens forhold.  \r\n\r\n</P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget og til de stillede ændringsforslag  \r\n\r\n ved lovforslagets 2. behandling. </P>  \r\n\r\n<P>Et <I>fjerde mindretal</I> (Kristeligt Folkepartis medlem af udvalget) vil  \r\n\r\n ligeledes redegøre for sin stilling til lovforslaget og til de stillede  \r\n\r\n ændringsforslag ved lovforslagets 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF): </P>  \r\n\r\n<P>1) <I>Nr. 1</I> udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P>2) <I>Nr. 2</I> udgår. </P>  \r\n\r\n<P>Af <I>skatteministeren,</I> tiltrådt af et <I>flertal</I> (S, KF, V, FP og  \r\n\r\n RV): </P>  \r\n\r\n<P>3) Efter nr. 2 indsættes som nyt nummer: </P>  \r\n\r\n<P>&#187; <B>01.</B>  <I>§ 41, stk. 1,</I> affattes således: </P>  \r\n\r\n<P>&#187;Dokumenter om overdragelse eller levering af andet løsøre end nævnt  \r\n\r\n i § 39 samt dokumenter om levering af vand, gas, elektricitet, varme og  \r\n\r\n lignende stemples med 1 promille af vederlaget, jf. dog § 41 A.&#171;&#187;  \r\n\r\n</P>  \r\n\r\n<P>4) <I>Nr. 3</I> affattes således: </P>  \r\n\r\n<P>&#187; <B>3.</B>  <I>§ 41 A, stk. 1,</I> affattes således: </P>  \r\n\r\n<P>&#187;Dokumenter om overdragelse af løsøre eller skibe som nævnt i stk. 2  \r\n\r\n stemples med 4 pct. af vederlaget, hvis vederlaget eller en del heraf  \r\n\r\n forfalder til betaling senere end 3 måneder efter overgivelsen af det købte,  \r\n\r\n jf. dog § 41, stk. 2. Af den del af vederlaget, der forfalder til betaling  \r\n\r\n senest ved overgivelsen af det købte, beregnes stempelafgiften dog efter  \r\n\r\n reglerne i § 39 eller § 41. 2. punktum finder kun anvendelse, hvis dokumentet  \r\n\r\n er forsynet med påtegning om stempelafgiftens beregning.&#171;&#187; </P>  \r\n\r\n<P>Af et <I>mindretal</I> (SF): </P>  \r\n\r\n<P>5) <I>Nr. 4</I> affattes således: </P>  \r\n\r\n<P>&#187; <B>4.</B> Efter § 62, stk. 1, nr. 8, indsættes som nyt nummer: </P>  \r\n\r\n<P>&#187;9. såfremt et selskab, der skal stille sikkerhed i relation til  \r\n\r\n administrationen af lovgivningen om anvendelsen af Danmarks undergrund, ikke  \r\n\r\n er omfattet af stempelafgiftslovens § 3 eller på anden måde fritaget for  \r\n\r\n stempelafgift, opkræves en afgift til statskassen af samme størrelse som  \r\n\r\n stempelafgiften,&#187;. </P>  \r\n\r\n<P>Nr. 9 bliver herefter nr. 10.&#171; </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (SF): </P>  \r\n\r\n<P>6) <I>Stk. 2</I> udgår. </P>  \r\n\r\n<P>Stk. 3 bliver herefter stk. 2. </P>  \r\n\r\n<P>Af et <I>mindretal</I> (FP): </P>  \r\n\r\n<P>7) <I>Stk. 3</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I forbindelse med oprettelse af Dansk Internationalt Skibsregister (DIS)  \r\n\r\n er skibsrederne blevet klækkeligt begunstiget. Dette bør ikke forøges. Derfor  \r\n\r\n foreslår mindretallet, at det i lovforslagets § 1, nr. 1, anførte privilegium  \r\n\r\n udgår. </P>  \r\n\r\n<P>Til nr. 2 </P>  \r\n\r\n<P>Mindretallet er modstander af den af regeringen ønskede skærpelse af  \r\n\r\n beskatningen af det meget vigtige valutaindtjeningserhverv, som dansk  \r\n\r\n skibsfart udgør. </P>  \r\n\r\n<P>Til nr. 3 </P>  \r\n\r\n<P>Ændringsforslaget går ud på at præcisere reglerne om stempelafgift af  \r\n\r\n dokumenter om kontantkøb. Ved den foreslåede sproglige omformulering af  \r\n\r\n bestemmelsen i § 41 tydeliggøres, at reglen vedrører kontrakter om kontantkøb  \r\n\r\n og køb på kredit over maksimalt 3 måneder af løsøre, bortset fra de skibe og  \r\n\r\n både, der efter reglerne i § 39 stemples med 0,4 pct. Ændringsforslaget  \r\n\r\n medfører, at lovens sondring mellem kreditkøb af løsøre, hvor kontrakterne  \r\n\r\n stemples med 4 pct., og kontantkøb og kreditkøb over maksimalt 3 måneder,  \r\n\r\n hvor kontrakter stemples med 0,1 pct., fremhæves. </P>  \r\n\r\n<P>Ændringsforslaget indebærer ikke nogen realitetsændring i forhold til den  \r\n\r\n nugældende lovbestemmelse. </P>  \r\n\r\n<P>Til nr. 4 </P>  \r\n\r\n<P>Ændringsforslaget går ud på at ændre lovforslagets forslag til ændring af  \r\n\r\n reglerne om stempling ved kreditkøb. </P>  \r\n\r\n<P>Efter ændringsforslaget skal reglerne om stempling i kreditkøb kun gælde  \r\n\r\n kontrakter, hvor der er givet henstand med betalingen i mere end 3 måneder  \r\n\r\n efter det købtes overgivelse. </P>  \r\n\r\n<P>Ændringsforslaget indebærer således, at der lægges vægt på det købtes  \r\n\r\n overgivelse til køber både i relation til spørgsmålet om, hvorvidt kontrakten  \r\n\r\n er omfattet af § 41 A, og i relation til spørgsmålet om beregning af  \r\n\r\n stempelafgiften af henholdsvis udbetalingen og restgælden. Overgivelse  \r\n\r\n foreligger, når det købte faktisk er kommet køber i hænde. </P>  \r\n\r\n<P>Efter de gældende regler i § 41 A og efter lovforslaget omfatter reglerne  \r\n\r\n om stempling i kreditkøb kontrakter, hvor kredittiden overstiger 3 måneder  \r\n\r\n regnet fra dokumentets oprettelse. </P>  \r\n\r\n<P>Med ændringsforslaget skabes efter ønske fra de berørte brancheforeninger  \r\n\r\n overensstemmelse mellem stempellovens regler om kreditkøb og  \r\n\r\n kreditkøbsbegrebet i §§ 1 og 2 i lov om køb på kredit. Køb på kredit  \r\n\r\n foreligger efter kreditkøbsloven bl.a., når køberen efter aftale med sælgeren  \r\n\r\n inden overgivelsen af salgsgenstanden har fået hel eller delvis henstand med  \r\n\r\n betalingen. </P>  \r\n\r\n<P>Til nr. 5 </P>  \r\n\r\n<P>I stedet for at fritage danske selskaber med det formål at skabe  \r\n\r\n ligestilling mellem danske og udenlandske selskaber i forbindelse med  \r\n\r\n efterforskning og indvinding af mineralske råstoffer i Grønland opkræves i  \r\n\r\n stedet for af udenlandske selskaber en afgift af samme størrelse som  \r\n\r\n stempelafgiften, hvorved ligestilling er skabt. </P>  \r\n\r\n<P>Til nr. 6 </P>  \r\n\r\n<P>Ændringsforslaget er en konsekvens af ændringsforslag nr. 1. </P>  \r\n\r\n<P>Til nr. 7 </P>  \r\n\r\n<P>Ændringsforslaget er en konsekvens af ændringsforslag nr. 2. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til skatteministeren og dennes besvarelse heraf  \r\n\r\n</P>  \r\n\r\n<P>Spørgsmål 5: </P>  \r\n\r\n<P>Kan det af ministeren stillede ændringsforslag nr. 2 (§ 41 A, stk. 1)  \r\n\r\n bevirke, at der eventuelt skal foretages omberegning af stempelafgiften ved  \r\n\r\n forsinket levering (uforudset udskydelse af tidspunktet for overgivelse af  \r\n\r\n det købte)? </P>  \r\n\r\n<P>Svar: </P>  \r\n\r\n<P>I henhold til stempellovens § 2 er det hovedreglen, at stempelpligten for  \r\n\r\n et dokument indtræder ved dettes oprettelse. Dette gælder også for  \r\n\r\n købekontrakter. </P>  \r\n\r\n<P>Afgørende for beregningen af stempelafgiften ved oprettelse af kontrakter  \r\n\r\n om køb af de i stempellovens § 41 A nævnte genstande vil være forholdene ved  \r\n\r\n dokumentets oprettelse. </P>  \r\n\r\n<P>I den forbindelse kan det nævnes, at det af kreditkøbslovens § 8, stk. 1,  \r\n\r\n fremgår, at sælgeren i forbrugerkøb normalt skal give køberen en række  \r\n\r\n oplysninger ved aftalens indgåelse. Det gælder således oplysninger om  \r\n\r\n kontantprisen, udbetalingen, kreditomkostningerne, kreditkøbsprisen samt de  \r\n\r\n enkelte ydelser, disses antal og forfaldstid. </P>  \r\n\r\n<P>Ved stempelberegningen efter stempellovens § 41 A, således som denne er  \r\n\r\n foreslået affattet i ændringsforslag nr. 2, vil man kunne tage udgangspunkt i  \r\n\r\n de nævnte oplysninger om købesum, udbetaling og kredittid. </P>  \r\n\r\n<P>En forsinket levering i forhold til det ved dokumentets oprettelse aftalte  \r\n\r\n vil ikke medføre, at der skal foretages omberegning af stempelafgiften. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1989"
        },
        {
            "displayName": "Accession",
            "displayValue": "198814K00227"
        },
        {
            "displayName": "Entydig dokumentidentifikation",
            "displayValue": "CL004113"
        },
        {
            "displayName": "Dato for førstegangsindlæggelse",
            "displayValue": "30/05/1989"
        },
        {
            "displayName": "Dato for indlæggelse",
            "displayValue": "30/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "227"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}