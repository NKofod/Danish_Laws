{
    "id": 218184,
    "title": "Forslag til folketingsbeslutning om en national cykelstrategi",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 105",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. december 2020 af Kristian Pihl Lorentzen (V), Hans Andersen (V), Martin Geertsen (V), Peter Juel-Jensen (V), Ellen Trane Nørby (V) og Hans Christian Schmidt (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en national cykelstrategi</p>\r\n<p class=\"NormalInd\">Folketinget pålægger regeringen at udarbejde en ny national cykelstrategi, der kortlægger den samlede danske cykelinfrastruktur, og som udpeger, hvor der er behov for forbedringer og nye investeringer. Den nye nationale cykelstrategi skal erstatte den tidligere cykelstrategi fra 2014 og bidrage til at skabe et overblik over den eksisterende cykelinfrastruktur samt levere anbefalinger til det videre arbejde med at forbedre den danske cykelinfrastruktur.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\" style=\"text-align: justify;\">Beslutningsforslaget er fremsat med et ønske om, at Danmark også i fremtiden skal have en stærk cykelkultur og være en førende cykelnation internationalt. Cykling har gennem generationer gjort en stor forskel for manges liv og hverdag, vores sundhed, vores miljø og vores byer. Den udvikling skal fastholdes og forstærkes. At danskerne tager cyklen er både til gavn for folkesundheden og klimaet, og det er med til at skabe mindre trængsel på vejene, hvor danskerne i forvejen holder i kø flere hundrede tusinde timer dagligt (»Statsvejnettet 2020 – Oversigt over tilstand og udvikling«, Vejdirektoratet, 2020). Cykelinfrastrukturinvesteringer er gode samfundsøkonomiske og rentable investeringer. På landsplan har 47 pct. af alle pendlere 10 kilometer eller derunder til arbejde. Tager vi op til 20 kilometer med, omfatter det 68 pct. af alle pendlere i Danmark (»Her er problemet, som forhindrer bilister i at vælge elcyklen«, Politiken, den 27. november 2020). Det har et kæmpe potentiale.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Folketinget pålægger derfor regeringen at invitere partierne til forhandlinger om udarbejdelse af en ny national cykelstrategi, der systematisk kortlægger den eksisterende samlede danske cykelinfrastruktur og dokumenterer behovet for yderligere investeringer i cykelinfrastrukturen langs såvel statsveje som kommuneveje. Den nye nationale cykelstrategi skal erstatte den tidligere cykelstrategi fra 2014 (»Danmark – op på cyklen! – Den nationale cykelstrategi«, Transportministeriet, 2014).</p>\r\n<p class=\"NormalInd\" style=\"text-align: justify;\">Den nye cykelstrategi skal være tilvejebragt medio 2021 med henblik på udmøntningen af den ambitiøse statslige cykelpulje, der forventeligt afsættes i forbindelse med en kommende bred politisk aftale om trafikale investeringer i de kommende år.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Den nye nationale cykelstrategi skal indeholde overordnede målsætninger om fremme af cyklismen i Danmark, herunder med hensyn til mere cykling i hverdagen blandt pendlere, brug af cykling i forbindelse med aktiv ferie og fritid og nye cyklister blandt børn og unge. Den nye nationale cykelstrategi skal desuden indeholde en systematisk kortlægning af såvel kvantitet som kvalitet af den eksisterende cykelinfrastruktur i hele landet sammen med en opgørelse af behovet for ny cykelinfrastruktur langs både statsveje og kommuneveje – med angivelse af anbefalet prioritering ud fra en vurdering af de enkelte projekters nytteeffekt.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Målet er at få et samlet nationalt overblik over den danske cykelinfrastruktur som grundlag for beslutninger om kommende investeringer, herunder statslige tilskud til kommunale investeringer i cykelinfrastrukturen. Strategien skal også forbedre kommunernes planlægningsgrundlag for helhedsorienterede løsninger til fremme af cyklisme på tværs af kommunegrænserne.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Endvidere skal strategien behandle det store potentiale for CO<span class=\"Superscript\">2</span>-reduktion fra transporten, ved at flere anspores til at tage cyklen frem for bilen, ligesom også gevinsterne for folkesundheden skal behandles. Den nye cykelstrategi skal således erstatte den tidligere cykelstrategi fra 2014, der eksempelvis ikke indeholder en kortlægning af den eksisterende cykelinfrastruktur.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Den konkrete udformning af den nye nationale cykelstrategi bør udarbejdes af en tværministeriel arbejdsgruppe, således at emner såsom sundhed, transport, klima og børn inddrages og sammentænkes. Ligeledes skal eksterne aktører såsom Cyklistforbundet, Rådet for Sikker Trafik, relevante transportorganisationer, forskningsinstitutioner, KL, Danske Regioner, Supercykelstisekretariatet m.fl. inddrages i tilblivelsen af strategien.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Regeringen pålægges således med vedtagelse af beslutningsforslaget inden medio 2021 at udarbejde den ovenfor beskrevne nationale cykelstrategi.</p>\r\n<p class=\"NormalInd\" style=\"text-align: justify;\">\r\n</p>\r\n<p class=\"NormalInd\" style=\"text-align: justify;\">Der lægges op til at afsætte op til 5 mio. kr. til udarbejdelse af en ny national cykelstrategi, som forslagsstillerne med henvisning til Venstres finanslovsforslag vurderer det maksimalt vil koste.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kristian Pihl Lorentzen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en national cykelstrategi.</p>\r\n<p class=\"ForslagsNummer\">(Beslutningsforslag nr. B 105)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 105",
            "stateLabel": "Beretning afgivet",
            "references": [
                {
                    "shortName": "2020/1 BSF 105",
                    "title": "Forslag til folketingsbeslutning om en national cykelstrategi",
                    "presentationName": "Beslutningsforslag som fremsat",
                    "documentTypeId": 480,
                    "documentId": 218184,
                    "eliUri": "/eli/ft/20201BB00105",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b105/index.htm"
                },
                {
                    "shortName": "2020/1 BRB 105",
                    "title": "Beretning over Forslag til folketingsbeslutning om en national cykelstrategi",
                    "presentationName": "Beretning over beslutningsforslag",
                    "documentTypeId": 510,
                    "documentId": 221964,
                    "eliUri": "/eli/ft/20201EB00871",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/12/2020"
        },
        {
            "displayName": "Accession",
            "displayValue": "20201BB00105"
        },
        {
            "displayName": "Entydig dokumentidentifikation",
            "displayValue": "AX025305"
        },
        {
            "displayName": "Dato for førstegangsindlæggelse",
            "displayValue": "09/12/2020"
        },
        {
            "displayName": "Dato for indlæggelse",
            "displayValue": "09/12/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}