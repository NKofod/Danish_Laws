{
    "id": 109139,
    "title": "1992 BTL 131   BETÆNKNING OVER FORSLAG TIL LOV OM ÆNDRING AF LOV OM KOMMUNAL UDLIGNING OG   GENERELLE TILSKUD TIL KOMMUNER OG AMTSKOMMUNER (TILSKUDSREGULERING VEDRØRENDE   RENTE AF HYPOTEKBANKLÅN)    NR L 131 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 131",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 131 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om kommunal udligning og  \r\n\r\n generelle tilskud til kommuner og amtskommuner (Tilskudsregulering vedrørende  \r\n\r\n rente af hypotekbanklån) <BR>  \r\n\r\n Nr L 131 1992-93, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19921211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Der er af indenrigsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I> med det af indenrigsministeren stillede ændringsforslag.  \r\n\r\n</P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling og vil  \r\n\r\n stemme imod de stillede ændringsforslag. </P>  \r\n\r\n<P>Mindretallet anfører, at selv om Kommunernes Landsforenings formandskab  \r\n\r\n har rystet på hånden og accepteret, at der kræves renter af kommunernes  \r\n\r\n hypotekbanklån i 1993, så vil mindretallet ikke acceptere dette. </P>  \r\n\r\n<P>Økonomiaftalen mellem Kommunernes Landsforening og regeringen er en  \r\n\r\n frivillig aftale - en slags rettesnor, hvorfor Folketinget ikke er i en  \r\n\r\n situation, hvor det bør lave straffeaktioner, så længe kommunerne indgår  \r\n\r\n budgetterne med skyldig hensyntagen til grundloven og den kommunale  \r\n\r\n styrelseslov. </P>  \r\n\r\n<P>Derudover kan der sættes spørgsmålstegn ved, om kommunerne ikke har  \r\n\r\n overholdt aftalen, eftersom regering og Folketing ikke har leveret varen i  \r\n\r\n forhold til de forudsætninger, som den 3-årige aftale blev indgået på. I  \r\n\r\n forudsætningerne indgik en forventning om, at udgifterne til dagpenge ville  \r\n\r\n falde som følge af øget vækst. Kommunerne venter stadig på opsvinget. </P>  \r\n\r\n<P>Derudover har udgifterne til dagpasning, boligstøtte og aktivering været  \r\n\r\n stigende bl.a. som følge af beslutninger i Folketinget. Beslutninger, som  \r\n\r\n kommunerne kun er blevet delvist kompenseret for. </P>  \r\n\r\n<P>Hvad værre er, så knæsætter vedtagelsen af lovforslaget et retsprincip,  \r\n\r\n som ikke har været gældende siden salig Johan Herman Wessels dage - &#187;Man  \r\n\r\n retter smed for bager&#171;. Nedsættelsen af bloktilskuddet som følge af  \r\n\r\n rentebyrden for 1993 rammer alle kommuner, ligegyldigt om de har levet op til  \r\n\r\n økonomiaftalen med Kommunernes Landsforening eller ej. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Mindretallet anfører, at hovedparten af kommuner og amtskommuner ikke  \r\n\r\n overholdt den aftale, som deres organisationer indgik med regeringen  \r\n\r\n vedrørende økonomien i 1993. </P>  \r\n\r\n<P>For kommunernes vedkommende skulle skatten under eet have været nedsat med  \r\n\r\n 0,2 pct. og amtskommunerne skulle holde uændret personskat. </P>  \r\n\r\n<P>Kun et fåtal levede op til aftalen. Lovforslagets bestemmelse om, at de  \r\n\r\n hypotekbanklån, som kommuner og amtskommuner kan optage, nu skal forrentes,  \r\n\r\n er en særdeles blid måde at løse problemet på. </P>  \r\n\r\n<P>Efter mindretallets opfattelse havde det rigtigste været, at regeringen  \r\n\r\n slet ikke ydede de omtalte hypotekbanklån. At disse først skal  \r\n\r\n tilbagebetales, når kommunernes og amtskommunernes økonomi er forbedret,  \r\n\r\n vidner mest om, at der kan rejses tvivl om, hvorvidt der nogen sinde skal ske  \r\n\r\n tilbagebetaling. </P>  \r\n\r\n<P>Den 19. almindelige vurdering vil give kommuner og amtskommuner gigantiske  \r\n\r\n merindtægter i 1993, og dette er ydermere en understregning af, hvor  \r\n\r\n alvorligt det er, at den indgåede aftale ikke er overholdt. </P>  \r\n\r\n<P>Mindretallet ser med gru frem til indholdet af den aftale, der skal indgås  \r\n\r\n for 1994. </P>  \r\n\r\n<P>Den bør blive et ultimatum til kommuner og amtskommuner om at vise  \r\n\r\n samfundssind, så befolkningen ikke bukker under for øgede skatter. </P>  \r\n\r\n<P>Ændringsforslag </P>  \r\n\r\n<P>Til § 1Af <I>indenrigsministeren</I> , tiltrådt af et <I>flertal</I>  \r\n\r\n (udvalget med undtagelse af SF): </P>  \r\n\r\n<P> <B>1)</B> I det under <I>nr. 2</I> foreslåede <I>§ 17, stk. 26</I> ,  \r\n\r\n indsættes efter &#187;amtskommunerne&#171; ordene: &#187;inden for en samlet  \r\n\r\n låneramme på 1 mia. kr.&#171;. </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>2)</B> I det under <I>nr. 3</I> foreslåede <I>§ 19, stk. 5</I> ,  \r\n\r\n indsættes efter 1. pkt. som nyt punktum: </P>  \r\n\r\n<P>&#187;Indenrigsministeren bemyndiges til af det efter § 10 og § 17  \r\n\r\n opgjorte tilskud for 1994 at yde kommuner og amtskommuner, der har overholdt  \r\n\r\n de økonomiske aftaler med regeringen af juni 1992 på tilsvarende måde som  \r\n\r\n Københavns og Frederiksberg Kommuner, et særligt tilskud for disse kommuners  \r\n\r\n og amtskommuners tab som følge af tilskudsnedsættelserne efter § 10, stk. 36,  \r\n\r\n og § 17, stk. 26.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 For 1993 var det mellem regeringen og Amtsrådsforeningen bl.a.  \r\n\r\n aftalt: </P>  \r\n\r\n<P>- en finansieringsgaranti om hypotekbanklån på 1 mia. kr. til hel eller  \r\n\r\n delvis dækning af et finansieringsunderskud i amterne i 1993, </P>  \r\n\r\n<P>- at der udarbejdes forslag til en række udgiftsdæmpende foranstaltninger  \r\n\r\n på medicinområdet. Af de gennemførte foranstaltninger reserveres 100 mio. kr.  \r\n\r\n til staten. De efterfølgende 400 mio. kr. i 1993 tilfalder amtskommunerne. I  \r\n\r\n det omfang forslag ikke når at træde i kraft i 1993, vil størrelsen af  \r\n\r\n hypotekbanklånet blive genforhandlet med henblik på eventuel udbetaling i 2.  \r\n\r\n halvår 1993. </P>  \r\n\r\n<P>Regeringen og Amtsrådsforeningen har drøftet resultatet af amternes  \r\n\r\n budgetlægning for 1993. Der er mellem regeringen og Amtsrådsforeningen  \r\n\r\n enighed om, at hypotekbanklånet på 400 mio. kr. vedrørende medicinområdet  \r\n\r\n tilbydes til udbetaling til amtskommunerne fra starten af 1993, og at dette  \r\n\r\n lån ydes rentefrit i 1993 som aftalt. Der er endvidere enighed om, at der i  \r\n\r\n foråret 1993 foretages en vurdering af udviklingen i udgifterne til  \r\n\r\n medicintilskud, som danner grundlag for en forhandling om hypotekbanklånene  \r\n\r\n vedrørende medicinområdet. </P>  \r\n\r\n<P>På denne baggrund foreslås lovforslaget ændret således, at det præciseres,  \r\n\r\n at amtskommunernes bloktilskud for 1994 alene nedsættes med rentetilskuddet i  \r\n\r\n 1993 til de hypotekbanklån på 1 mia. kr., der vedrører den i juni 1992  \r\n\r\n aftalte finansieringsgaranti. Rentetilskuddet til hypotekbanklån, der  \r\n\r\n vedrører medicinområdet, er således ikke omfattet af tilskudsnedsættelsen.  \r\n\r\n</P>  \r\n\r\n<P>Ændringsforslaget ændrer ikke på den skønnede tilskudsnedsættelse på  \r\n\r\n 110-120 mio. kr., som angivet i bemærkningerne til lovforslaget, idet der i  \r\n\r\n dette beløb alene indgik tilskudsnedsættelsen vedrørende  \r\n\r\n finansieringsgarantien på 1 mia. kr. for amtskommunerne (samt 1 mia. kr. for  \r\n\r\n kommunerne). </P>  \r\n\r\n<P>Til nr. 2 Forslagsstillerne kan ikke acceptere, at kommuner og  \r\n\r\n amtskommuner, der har overholdt en indgået aftale, skal betale renter af  \r\n\r\n hypotekbanklån, blot fordi andre kommuner og amtskommuner ikke har været  \r\n\r\n efterrettelige. </P>  \r\n\r\n<P>Ganske vist har bl.a. Kommunernes Landsforening accepteret dette, men gad  \r\n\r\n vide om de ca. 30 kommuner, der rammes, deler en så udemokratisk beslutning.  \r\n\r\n</P>  \r\n\r\n<P>Hanne Andersen (S) Grete Schødts (S) Poul Erik Dyrlund (S) Holger  \r\n\r\n Graversen (S) Klaus Hækkerup (S) fmd. <I>Peder Sass (S) Jørn Pedersen (S)  \r\n\r\n Pernille Frahm (SF) Lis Noer Holmberg (CD) Karen Højte Jensen (KF) John  \r\n\r\n Vinther (KF) Per Tærsbøl (KF) Erik Larsen (V) Mejdahl (V) Poul Nødgaard  \r\n\r\n (FP)</I> nfmd. <I>Ole Vig Jensen (RV) Glønborg (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/01/1993"
        },
        {
            "displayName": "Accession",
            "displayValue": "199214K00131"
        },
        {
            "displayName": "Entydig dokumentidentifikation",
            "displayValue": "CL001891"
        },
        {
            "displayName": "Dato for førstegangsindlæggelse",
            "displayValue": "19/01/1993"
        },
        {
            "displayName": "Dato for indlæggelse",
            "displayValue": "19/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "131"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}