{
    "id": 39165,
    "title": "Bod 2.3.1. Arbejdsgiveres bodsansvar m.v. Arbejdsgivers bodsansvar i øvrigt Overenskomstbrud og bod pålagt Kommune idømt bod for ensidigt at omlægge arbejdstiden for rengøringsassistenter, selv om dette i følge overenskomsten skulle ske efter    aftale med fagforeningen.(* 1) (* 2) Landsorganisationen i Danmark for Kvindeligt Arbejderforbund i Danmark (konsulent Ulrik Jørgensen) mod Kommunernes Landsforening for Skælskør Kommune (advokat Karsten Steen Jensen) ",
    "documentTypeId": "260",
    "isSagsforlobPeriodValid": false,
    "shortName": "DOM nr 60427 af 02/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune havde ændret arbejdstiden for fem rengøringsassistenter  \r\n\r\n uden forhandling med vedkommende fagforbunds lokale afdeling, selv om den  \r\n\r\n normale daglige arbejdstid og arbejdstidens placering i følge overenskomsten  \r\n\r\n skulle fastsættes ved aftale mellem vedkommende kommune og forbundets lokale  \r\n\r\n afdeling. Ved arbejdstidens omlægning blev lønudgifterne reduceret med 42.000  \r\n\r\n kr. årligt. </I> </P>  \r\n\r\n<P> <I>Fra kommunens side blev det under sagen gjort gældende, at der forelå  \r\n\r\n væsentlige undskyldende omstændigheder, bl.a. at arbejdstidsomlægningen var  \r\n\r\n en prøveordning, og at medarbejderne og samarbejdsudvalget havde accepteret  \r\n\r\n ordningen inden omlægningen. </I> </P>  \r\n\r\n<P> <I>Arbejdsretten fastslog, at kommunen havde begået overenskomstbrud, og  \r\n\r\n at der under hensyn til, at overenskomstbruddet var begået af en kommune ikke  \r\n\r\n forelå undskyldende omstændigheder. Der fastsattes en bod på 50.000 kr. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Arbejdsgiveres bodsansvar m.v.  \r\n\r\n Arbejdsgivers bodsansvar i øvrigt Overenskomstbrud og bod pålagt Kommune  \r\n\r\n idømt bod for ensidigt at omlægge arbejdstiden for rengøringsassistenter,  \r\n\r\n selv om dette i følge overenskomsten skulle ske efter aftale med  \r\n\r\n fagforeningen.(* 1) (* 2) Landsorganisationen i Danmark for Kvindeligt  \r\n\r\n Arbejderforbund i Danmark (konsulent Ulrik Jørgensen) mod Kommunernes  \r\n\r\n Landsforening for Skælskør Kommune (advokat Karsten Steen Jensen) </H1>  \r\n\r\n<P></P>  \r\n\r\n<BR>  \r\n\r\n<P> <I>Dommere:</I> Arnold Hansen, Erik Jensen, Gert Kristensen, Kurt  \r\n\r\n Petersen, Riis (retsformand), Sløk og Westergaard. </P>  \r\n\r\n<P>Under denne sag har Landsorganisationen i Danmark for Kvindeligt  \r\n\r\n Arbejderforbund i Danmark indklaget Kommunernes Landsforening for Skælskør  \r\n\r\n Kommune for Arbejdsretten. </P>  \r\n\r\n<P>Klagerne har nedlagt påstand om, at indklagede, Skælskør Kommune, til  \r\n\r\n Kvindeligt Arbejderforbund i Danmark betaler en efter Arbejdsrettens skøn  \r\n\r\n fastsat bod for overenskomstbrud ved fra den 1. november 1987 uden  \r\n\r\n forhandling med forbundets lokale afdeling at have ændret arbejdstiden for  \r\n\r\n fem rengøringsassistenter. </P>  \r\n\r\n<P>De indklagede har påstået frifindelse mod betaling af en bod på 15.000 kr.  \r\n\r\n</P>  \r\n\r\n<P>Sagens omstændigheder er følgende: </P>  \r\n\r\n<P>§ 3, stk. 4, i overenskomsten mellem Kommunernes Landsforening og  \r\n\r\n Kvindeligt Arbejderforbund i Danmark om løn- og ansættelsesforhold for  \r\n\r\n rengøringsassistenter er sålydende: </P>  \r\n\r\n<P>&#187;Den normale daglige arbejdstid og arbejdstidens placering fastsættes  \r\n\r\n ved aftale mellem vedkommende kommune og forbundets lokale afdeling.&#171;  \r\n\r\n</P>  \r\n\r\n<P>Der er beskæftiget fem rengøringsassistenter ved administrationsbygningen  \r\n\r\n i Skælskør Kommune. Deres arbejdstid havde indtil den 1. november 1987 været  \r\n\r\n placeret mellem kl. 17.00 og kl. 6.00, hvor der udbetales forskudttidstillæg,  \r\n\r\n men blev fra den 1. november 1987 uden forhandling med forbundets lokale  \r\n\r\n afdeling placeret mellem kl. 6.00 og kl. 17.00, hvor der ikke udbetales  \r\n\r\n forskudttidstillæg. Lønudgiften blev herved reduceret med 42.000 kr. om året.  \r\n\r\n</P>  \r\n\r\n<P>Afdelingen anmodede ved skrivelse af 5. januar 1988 kommunen om et møde,  \r\n\r\n der blev afholdt den 13. januar 1988. Det blev på dette møde oplyst, at den  \r\n\r\n nuværende placering af rengøringsassistenternes arbejdstid mellem kl. 6.00 og  \r\n\r\n kl. 17.00 var en prøveordning, og der opnåedes under mødet enighed om, at der  \r\n\r\n - inden ordningen gøres permanent - indkaldes til forhandling med forbundets  \r\n\r\n lokale afdeling. </P>  \r\n\r\n<P>Sagen blev den 2. juni 1988 drøftet mellem repræsentanter for Kvindeligt  \r\n\r\n Arbejderforbund i Danmark, Skælskør Kommune og Kommunernes Landsforening.  \r\n\r\n Repræsentanter for Skælskør Kommune oplyste da, at ændringen af arbejdstiden  \r\n\r\n havde været drøftet med de ansatte og var tiltrådt af samarbejdsudvalget.  \r\n\r\n Rengøringsassistenterne havde selv fået mulighed for at placere deres daglige  \r\n\r\n arbejdstid mellem kl. 6.00 og kl. 17.00. Repræsentanter for Skælskør Kommune  \r\n\r\n tilkendegav, at man ville efterbetale forskudttidstillæg til de fem  \r\n\r\n rengøringsassistenter i deres individuelle opsigelsesperioder fra den 1.  \r\n\r\n november 1987, og at man inden udgangen af juni 1988 ville optage forhandling  \r\n\r\n med forbundets lokale afdeling om, hvorvidt prøveordningen skulle gøres  \r\n\r\n permanent. </P>  \r\n\r\n<P>Klagerne har gjort gældende, at kommunen ved at tilsidesætte  \r\n\r\n overenskomstens § 3, stk. 4, har brudt en væsentlig bestemmelse i  \r\n\r\n overenskomsten, hvorfor kommunen bør pålægges en alvorlig bod. </P>  \r\n\r\n<P>De indklagede har gjort gældende, at der foreligger væsentlige  \r\n\r\n undskyldende omstændigheder. Arbejdstidsomlægningen den 1. november 1987 var  \r\n\r\n alene en prøveordning. Medarbejderne og samarbejdsudvalget havde inden  \r\n\r\n omlægningen accepteret ordningen, og forbundet havde efter udbetaling af  \r\n\r\n forskudttidstillæg i opsigelsesperioden ikke rejst indsigelser mod  \r\n\r\n prøveordningen. </P>  \r\n\r\n<P>Arbejdsretten skal udtale: </P>  \r\n\r\n<P>Skælskør Kommune har ved at omlægge arbejdstiden uden forhandling med  \r\n\r\n forbundets lokale afdeling tilsidesat overenskomstens § 3, stk. 4. Det af de  \r\n\r\n indklagede anførte kan - under hensyn til at overenskomstbruddet er begået af  \r\n\r\n en kommune - ikke tillægges betydning som undskyldende omstændigheder. Den af  \r\n\r\n kommunen forskyldte bod fastsættes herefter til 50.000 kr. </P>  \r\n\r\n<P> <I>T h i k e n d e s f o r r e t :</I>  </P>  \r\n\r\n<P>Indklagede, Skælskør Kommune, betaler til Kvindeligt Arbejderforbund i  \r\n\r\n Danmark en bod på 50.000 kr. og 2.000 kr. i sagsomkostninger til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.589 note 15, K 87.222 (A 1988 s.71), K  \r\n\r\n 87.223 (A 1988 s.73) K 86.386 (A 1987 s.111), K 10.194 (A 1984 s.164). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1989, side 133."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19896042713"
        },
        {
            "displayName": "Entydig dokumentidentifikation",
            "displayValue": "CA007100"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "60427"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "02/10/1989"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "89.064"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}