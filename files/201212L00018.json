{
    "id": 143327,
    "title": "Forslag til Lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ",
    "documentTypeId": "400",
    "isSagsforlobPeriodValid": true,
    "shortName": "2012/1 LSF 18",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. oktober 2012 af miljøministeren (Ida Auken)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Miljøministeren fastsætter de regler, der er nødvendige for administrationen i Danmark af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Miljøministeren eller den, miljøministeren har bemyndiget hertil, har uden retskendelse og mod forevisning af behørig legitimation adgang til offentlige og private ejendomme, herunder lokaliteter der helt eller delvist benyttes erhvervsmæssigt, for at udøve de beføjelser, der er tillagt dem i medfør af denne lov og Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ for at sikre overholdelsen af forordningerne. Dette gælder dog ikke lokaler, der udelukkende anvendes til privat bolig. Miljøministeren eller den, miljøministeren bemyndiger hertil, har på tilsvarende måde adgang til forretningsbøger, papirer m.v., herunder også materiale, der opbevares i elektronisk form, hvis det skønnes nødvendigt.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved tilsyn efter stk. 1 skal den, der er ansvarlig for virksomheden, efter anmodning fra miljøministeren eller den, miljøministeren har bemyndiget hertil, yde myndigheden fornøden vejledning og hjælp.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Det materiale, der er nævnt i stk. 1, 3. pkt., skal udleveres af den, der er ansvarlig for virksomheden, efter anmodning fra miljøministeren eller den, miljøministeren har bemyndiget hertil.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Politiet yder nødvendig bistand til udøvelsen af beføjelser efter stk. 1.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> En virksomhed skal efter anmodning fra miljøministeren eller den, miljøministeren har bemyndiget hertil, give alle oplysninger, herunder om økonomiske og regnskabsmæssige forhold, som har betydning for tilsynets gennemførelse, samt vederlagsfrit yde bistand ved tilsyn, prøveudtagning, kopiering og udlevering af skriftligt materiale og udskrift af elektroniske data.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Miljøministeren eller den, miljøministeren har bemyndiget hertil, kan som led i tilsynet vederlagsfrit mod kvittering udtage eller pålægge virksomheden at udtage prøver af træ og træprodukter.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Miljøministeren kan fastsætte regler om, at en virksomhed skal yde tilsynsmyndigheden bistand ved forsendelse af prøver og afholde udgifterne herved.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Miljøministeren kan fastsætte regler om gebyrer til hel eller delvis dækning af myndighedernes omkostninger ved administration og tilsyn af overholdelsen af Den Europæiske Unions forordninger om FLEGT-licenser og regler udstedt i medfør af denne lov vedrørende FLEGT-licensordningen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Miljøministeren kan fastsætte regler om, at anmeldelser og ansøgninger i medfør af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ og regler udstedt i medfør af denne lov skal indsendes digitalt, og at kommunikation i forbindelse hermed skal foregå digitalt.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Miljøministeren kan fastsætte regler om, at betalinger i medfør af lovens regler skal ske digitalt.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Miljøministeren kan bemyndige en under Miljøministeriet oprettet statslig myndighed eller efter forhandling med vedkommende minister andre statslige myndigheder til at udøve de beføjelser, der i denne lov er tillagt ministeren.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Miljøministeren kan fastsætte regler om adgangen til at påklage afgørelser, der er truffet i henhold til bemyndigelse efter stk. 1, herunder at afgørelserne ikke skal kunne påklages.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Miljøministeren kan endvidere efter forhandling med vedkommende minister fastsætte regler om udøvelsen af de beføjelser, som en anden statslig myndighed efter forhandling med vedkommende minister bliver bemyndiget til at udøve efter stk. 1.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Medmindre højere straf er forskyldt efter anden lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> overtræder bestemmelserne i forordningerne,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> overtræder § 2, stk. 2 eller 3, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> undlader at give de oplysninger eller at afgive prøver, der påkræves efter § 3, stk. 1.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Straffen kan stige til fængsel i indtil 1 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num1\">1)</span> voldt skade på de interesser, som Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ tilsigter at beskytte eller fremkaldt fare derfor, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num2\">2)</span> opnået eller tilsigtet en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> I regler, der udstedes i medfør af loven, kan der fastsættes straf i form af bøde for overtrædelse af bestemmelser i reglerne. Det kan endvidere fastsættes, at straffen kan stige til fængsel i indtil 1 år under de omstændigheder, der er nævnt i stk. 2.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel, jf. stk. 2, nr. 2.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Loven træder i kraft den 1. januar 2013.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til lovforslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"Overskriftstekst3\" style=\"text-align: left;\">1. Formål og baggrund</p>\r\n<p class=\"NormalInd\">EU har gennem flere år arbejdet for at bekæmpe ulovlig tømmerhugst gennem regulering af handel med ulovligt fældet træ og træprodukter. I 2010 blev Europa-Parlamentets og Rådets forordning (EU) nr. 995/2010 vedtaget, der sammen med Kommissionens forordning nr. 607/2012 fastsætter krav til overvågningsorganer og til virksomheder, der bringer træ og træprodukter i omsætning på det indre marked for første gang, samt fastsætter krav om sporbarhed for virksomheder i de efterfølgende omsætningsled. I forlængelse af disse forordninger, er der udstedt Kommissionens delegerede forordning (EU) nr. 363/2012 af 23. februar 2012 om procedureregler for anerkendelse og inddragelse af anerkendelse af overvågningsorganer i henhold til Europaparlamentets og Rådets forordning (EU) nr. 995/2010 om fastsættelse af krav til virksomheder, der bringer træ og træprodukter i omsætning.</p>\r\n<p class=\"NormalInd\">Der er endvidere ved Rådets forordning (EF) nr. 2173/2005 vedtaget regler om, at træ og træprodukter, der eksporteres til EU fra lande, med hvilke EU-kommissionen har indgået frivillige partnerskabsaftaler (VPA), ved importen til EU skal ledsages af en særlig licens. Kommissionen har i tilknytning hertil vedtaget gennemførelsesbestemmelser, jf. Kommissionens forordning (EF) nr. 1024/2008 af 17. oktober 2008 om fastsættelse af gennemførelsesbestemmelser til Rådets forordning (EF) nr. 2173/2005 om indførelse af en FLEGT-licensordning for import af træ til Det Europæiske Fællesskab.</p>\r\n<p class=\"NormalInd\">Lovforslaget har til formål at give miljøministeren hjemmel til at fastsætte de regler, der er nødvendige for den løbende udmøntning og administrationen af disse forordninger.</p>\r\n<p class=\"NormalInd\">Forordningerne er direkte anvendelige i Danmark, jf. EUF-Traktatens art. 288. Det er dog nødvendigt at fastsætte nationale bestemmelser som supplement til forordningernes bestemmelser vedrørende administrationen af disse bestemmelser. Således forudsætter forordningerne bl.a., at medlemslandene fastsætter sanktioner for overtrædelse af forordningernes bestemmelser. Da der forventes en løbende revidering af forordningerne, er lovforslaget en administrationslov, hvorefter miljøministeren bemyndiges til at fastsætte de regler, der er nødvendige for administrationen her i landet af de omhandlede forordninger.</p>\r\n<p class=\"Overskriftstekst3\" style=\"text-align: left;\">2. Gældende ret</p>\r\n<p class=\"NormalInd\">Det nuværende retsgrundlag består af de i afsnit 1 anførte forordninger om handel med træ og træprodukter med henblik på bekæmpelse af handel med ulovligt fældet træ.</p>\r\n<p class=\"NormalInd\">Forordningerne vedrørende FLEGT-licensordningen, er trådt i kraft, og der er ved bekendtgørelse om FLEGT-licensordningen for import af træ fastsat regler, der muliggør administration af licensordningen i Danmark.</p>\r\n<p class=\"NormalInd\">Tømmerforordningen er trådt i kraft og finder anvendelse fra den 3. marts 2013.</p>\r\n<p class=\"Overskriftstekst3\" style=\"text-align: left;\">2.1. Tømmerforordningerne</p>\r\n<p class=\"NormalInd\">Følgende forordninger knytter sig til administrationen af tømmerforordningerne:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Europa-Parlamentets og Rådets forordning (EU) nr. 995/2010 af 20. oktober 2010 om fastsættelse af krav til virksomheder, der bringer træ og træprodukter i omsætning (herefter benævnt tømmerforordningen).</p>\r\n   <p class=\"Liste1\">\r\n      <span class=\"Liste1Nr\">–</span> Kommissionens gennemførelsesforordning (EU) nr. 607/2012 af 6. juli 2012 om de nærmere regler for due diligence-ordningen samt hyppigheden og arten af det tilsyn med overvågningsorganer, der skal føres i henhold til Rådets og Europa-Parlamentets forordning (EU) nr. 995/2010 om fastsættelse af krav til virksomheder, der bringer træ og træprodukter i omsætning (herefter benævnt implementeringsforordningen).</p>\r\n   <p class=\"Liste1\">\r\n      <span class=\"Liste1Nr\">–</span> Kommissionens delegerede forordning (EU) nr. 363/2012 af 23. februar 2012 om procedureregler for anerkendelse og inddragelse af anerkendelse af overvågningsorganer i henhold til Europa-Parlamentets og Rådets forordning (EU) nr. 995/2010 om fastsættelse af krav til virksomheder, der bringer træ og træprodukter i omsætning.</p>\r\n</p>\r\n<p class=\"NormalInd\">Forordningerne modvirker handel med ulovligt fældet træ og træprodukter fremstillet heraf ved hjælp af tre primære forpligtelser.</p>\r\n<p class=\"NormalInd\">Den første forpligtelse er, at det er forbudt i første led at bringe ulovligt fældet træ og træprodukter fremstillet heraf i omsætning på EU-markedet.</p>\r\n<p class=\"NormalInd\">Med begrebet »bringe i omsætning« menes, jf. tømmerforordningens artikel 2, enhver form for første levering, uanset hvilken salgsmetode der anvendes, af træ og træprodukter på det indre marked med henblik på distribution eller anvendelse som led i erhvervsvirksomhed, mod eller uden vederlag.</p>\r\n<p class=\"NormalInd\">Den anden forpligtelse er, at EU-virksomheder, der for første gang bringer træprodukter i omsætning på EU-markedet, skal udvise fornøden omhu (due diligence) med henblik på at sikre, at træet kommer fra lovlig skovdrift.</p>\r\n<p class=\"NormalInd\">Tømmerforordningen og implementeringsforordningen fastsætter nærmere krav til virksomhedernes due diligence ordninger, herunder krav om, hvilke informationer virksomhederne som minimum skal være i besiddelse af til brug for at risikovurdere og risikominimere. Sådanne informationer kan eksempelvis være produktbeskrivelse, herunder handelsnavnet og produkttypen samt den almindelige betegnelse for træarten, hugstlandet og, hvor det er relevant, den fulde videnskabelige betegnelse m.m.</p>\r\n<p class=\"NormalInd\">Der er også krav om, hvordan virksomhederne skal analysere og evaluere risikoen for, at ulovligt fældet træ eller træprodukter fremstillet heraf bringes i omsætning. Virksomhederne skal eksempelvis vurdere sikkerheden for overholdelse af gældende lovgivning ved import fra det pågældende land.</p>\r\n<p class=\"NormalInd\">Når undersøgelserne er afsluttet og konklusionen er, at risikoen ikke er ubetydelig, er virksomhederne forpligtet til at gennemføre risikobegrænsende procedurer. Disse procedurer kan eksempelvis være krav om yderligere oplysninger eller dokumentation og/eller krav om ekstern kontrol.</p>\r\n<p class=\"NormalInd\">Virksomhederne kan vælge, at udvikle deres egen due diligence ordning eller anvende en ordning, der er udviklet af et overvågningsorgan, som er godkendt af Kommissionen.</p>\r\n<p class=\"NormalInd\">Der er fastsat nærmere krav til og procedurer for en due diligence ordning, som er udviklet af et overvågningsorgan, jf. Kommissionens delegerede forordning (EU) nr. 363/2012 af 23. februar 2012 om procedureregler for anerkendelse og inddragelse af anerkendelse af overvågningsorganer i henhold til Europa-Parlamentets og Rådets forordning (EU) nr. 995/2010 om fastsættelse af krav til virksomheder, der bringer træ og træprodukter i omsætning.</p>\r\n<p class=\"NormalInd\">Der skal føres en risikobaseret kontrol med, om virksomhedernes due diligence ordning er tilstrækkelig.</p>\r\n<p class=\"NormalInd\">Den tredje forpligtelse er, at virksomheder i alle handelsled skal føre fortegnelser over virksomhedernes leverandører og kunder, men ikke den endelige forbruger. Baggrunden for denne forpligtelse er, at træprodukter skal kunne spores.</p>\r\n<p class=\"NormalInd\">Denne forpligtelse betyder, at virksomheder gennem hele forsyningskæden skal kunne identificere de virksomheder, som har leveret træet og træprodukterne, og hvor det er relevant, de virksomheder, som de har leveret træet og træprodukterne til.</p>\r\n<p class=\"Overskriftstekst3\" style=\"text-align: left;\">2.2. FLEGT- licensordningen</p>\r\n<p class=\"NormalInd\">Der er fastlagt nærmere regler om FLEGT-licensordningen i:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Rådets forordning (EF) nr. 2173/2005 af 20. december 2005 om indførelse af en FLEGT-licensordning for import af træ til Det Europæiske Fællesskab (herefter benævnt licensforordningen).</p>\r\n   <p class=\"Liste1\">\r\n      <span class=\"Liste1Nr\">–</span> Kommissionens forordning (EF) nr. 1024/2008 af 17. oktober 2008 om fastsættelse af gennemførelsesbestemmelser til Rådets forordning (EF) nr. 2173/2005 om indførelse af en FLEGT-licensordning for import af træ til Det Europæiske Fællesskab.</p>\r\n</p>\r\n<p class=\"NormalInd\">FLEGT-licensordningen fastlægger rammerne for import af visse træ og træprodukter fra lande, der har indgået frivillige partnerskabsaftaler med EU. Import til EU af træ og træprodukter omfattet af en partnerskabsaftale er forbudt, medmindre forsendelsen ledsages af en FLEGT-licens. Forordningen fastlægger, at en FLEGT-licens for hver forsendelse skal være til rådighed for den kompetente myndighed samtidig med toldangivelsen for den pågældende forsendelse med henblik på overgang til fri omsætning i EU. De kompetente myndigheder registrerer den oprindelige FLEGT-licens sammen med den tilsvarende toldangivelse.</p>\r\n<p class=\"NormalInd\">Miljøministeren har allerede med bekendtgørelsen om FLEGT-licensordning for import af træ fastsat de regler, der er nødvendige for administrationen af FLEGT-licensforordningerne. Bekendtgørelsen er udstedt med hjemmel i naturbeskyttelsesloven. Med dette lovforslag, vil der kunne fastsættes et samlet grundlag for administrationen af forordningerne.</p>\r\n<p class=\"Overskriftstekst3\" style=\"text-align: left;\">3. Lovforslagets indhold</p>\r\n<p class=\"NormalInd\">Det er hensigten med lovforslaget, at det skal kunne fastsætte et samlet grundlag for administration af tømmerforordningerne og forordningerne vedrørende FLEGT-licensordningen.</p>\r\n<p class=\"NormalInd\">Lovforslaget overordnede formål er at sikre en effektiv håndhævelse og administration af forordningerne vedrørende handel med træ og træprodukter med henblik på bekæmpelse af handel med ulovligt fældet træ. Lovforslaget indeholder derfor en række bestemmelser, der alle skal bidrage til, at et sådant effektivt tilsyn muliggøres.</p>\r\n<p class=\"Overskriftstekst3\" style=\"text-align: left;\">3.1. Miljøministerens administration og tilsyn</p>\r\n<p class=\"NormalInd\">Den foreslåede § 1 bemyndiger miljøministeren til at fastsætte de regler, der er nødvendige for administrationen i Danmark af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ. Der vil f.eks. være tale om regler, der angiver, hvilken myndighed der fører tilsyn med forordningernes overholdelse samt, hvordan dette tilsyn udøves. Der vil derudover være tale om regler vedrørende virksomhedernes indsendelse af FLEGT-licenser m.v.</p>\r\n<p class=\"NormalInd\">Det er hensigten, at en stor del af de opgaver, der foreslås tillagt miljøministeren, delegeres til Naturstyrelsen. Det kan imidlertid være hensigtsmæssigt, at andre myndigheder kan udføre opgaver på Miljøministeriets vegne, hvorfor dette også fremgår af lovforslaget. Naturstyrelsen samarbejder således allerede med SKAT i forbindelse med FLEGT-licensordningen, hvor SKAT står for licenskontrol ved import.</p>\r\n<p class=\"Overskriftstekst3\" style=\"text-align: left;\">3.2. Regler vedrørende tilsynets gennemførelse</p>\r\n<p class=\"NormalInd\">For at sikre et effektivt tilsyn med forordningernes overholdelse, er der behov for, at tilsynsmyndigheden i forbindelse med tilsyn kan få adgang til at besigtige ejendomme og lokaler. Det foreslås derfor, at miljøministeren eller den, miljøministeren har bemyndiget hertil, har adgang til offentlige og private ejendomme uden retskendelse for at foretage undersøgelser for at sikre, at forordningerne overholdes. Retten til adgang uden retskendelse vil alene omfatte ejendomme og lokaliteter, herunder udendørs arealer og lokaler, der helt eller delvis benyttes erhvervsmæssigt. Tilsyn af lokaler, der udelukkende anvendes til privat bolig, må ske under iagttagelse af retsplejelovens regler herom. Der henvises i øvrigt til bemærkningerne til lovforslagets § 2.</p>\r\n<p class=\"NormalInd\">I forbindelse med tilsynsbesøg kan der endvidere opstå behov for verifikation af og dokumentation for oplysninger, der fremlægges. Det foreslås derfor, at miljøministeren eller den, miljøministeren har bemyndiget hertil, har adgang til at efterse forretningsbøger, -papirer m.v., herunder også materiale, der opbevares i elektronisk form, hvis det skønnes nødvendigt.</p>\r\n<p class=\"NormalInd\">Tømmerforordningerne opstiller en række krav til den dokumentation, virksomhederne skal være i besiddelse af. Det er f.eks. oplysninger om produktets handelsnavn, produkttype, træets oprindelse og den almindelige betegnelse for træarten m.m. Det kan i visse tilfælde vise sig nødvendigt at verificere disse oplysninger ved at udtage prøver af det pågældende parti. Sort og oprindelse af træ kan være vanskelig at verificere, specielt når der er tale om forarbejdede produkter. Derfor er det vigtigt, at tilsynsmyndigheden har mulighed for at skaffe vareprøver, ikke mindst i tilfælde, hvor der kan være mistanke om omgåelse af reglerne. Verifikation kan efterfølgende ske ved at sende prøver til fageksperter eller analyse. Det foreslås derfor, at virksomhederne efter anmodning fra tilsynsmyndigheden vederlagsfrit skal yde bistand ved tilsyn, prøveudtagning m.v. Der henvises i øvrigt til bemærkningerne til lovforslagets §§ 2 og 3.</p>\r\n<p class=\"NormalInd\">Udveksling og videregivelse af oplysninger mellem myndigheder i forbindelse med tilsyn m.v. vil ske inden for rammerne af persondatalovens og forvaltningslovens regler herom.</p>\r\n<p class=\"NormalInd\">Det følger af forvaltningslovens § 31, at en forvaltningsmyndighed, i det omfang den er berettiget til at videregive en oplysning, skal videregive den på begæring af en anden forvaltningsmyndighed, hvis den er af betydning for myndighedens virksomhed eller for en afgørelse, som myndigheden skal træffe.</p>\r\n<p class=\"NormalInd\">Det foreslås derudover, at overtrædelser af forordningerne eller den foreslåede § 2, stk. 2 eller 3, samt § 3, stk. 1, kan straffes med bøde eller i særlige tilfælde med fængsel i indtil 1 år. Der henvises i øvrigt til bemærkningerne til lovforslagets § 7.</p>\r\n<p class=\"Overskriftstekst3\" style=\"text-align: left;\">3.3. Gebyr</p>\r\n<p class=\"NormalInd\">Muligheden for at opkræve gebyr for tilsyn foreslås begrænset til gebyr for myndighedernes behandling af FLEGT-licenser. Det vil løbende blive evalueret, om der er behov for gebyrdækning af FLEGT-licensordningen, men det er på nuværende tidspunkt ikke hensigten at opkræve gebyr. Der gives i dette lovforslag ikke mulighed for at fastsætte regler om gebyrdækning vedrørende Tømmerforordningen.</p>\r\n<p class=\"Overskriftstekst3\" style=\"text-align: left;\">3.4. Digital kommunikation</p>\r\n<p class=\"NormalInd\">Et af målene med den fællesoffentlige digitaliseringsstrategi 2011-2015 er, at kommunikation mellem borgere/virksomheder og offentlige myndigheder skal foregå digitalt.</p>\r\n<p class=\"NormalInd\">Med henblik på at udmønte digitaliseringsstrategien foreslås det derfor, at miljøministeren får mulighed for at fastsætte regler om, at anmeldelser og ansøgninger i forbindelse med loven og forordningerne skal indsendes digitalt, og at efterfølgende kommunikation i forbindelse hermed skal foregå digitalt. Det foreslås endvidere, at der kan fastsættes regler om, at betalinger skal ske digitalt - dette vil hovedsageligt vedrøre betaling af eventuelle gebyrer.</p>\r\n<p class=\"NormalInd\">Det er hensigten, at der først vil blive stillet krav om digital kommunikation, når det er hensigtsmæssigt og den fornødne teknologi er til stede. Der vil derudover kunne fastsættes særlige undtagelsesregler for virksomheder, der ikke er IT-parate. Indførelse af obligatorisk digital kommunikation tænkes i øvrigt at blive ledsaget af information til relevante brugere.</p>\r\n<p class=\"NormalInd\">Der henvises i øvrigt til bemærkningerne til lovforslagets § 5.</p>\r\n<p class=\"Overskriftstekst3\" style=\"text-align: left;\">4. De økonomiske og administrative konsekvenser for det offentlige</p>\r\n<p class=\"NormalInd\">Lovforslaget i sig selv medfører ikke økonomiske konsekvenser for det offentlige, idet det alene skal muliggøre administration af allerede gældende forordninger. Der vil dog være økonomiske og administrative konsekvenser forbundet med at administrere og håndhæve de i forordningerne fastsatte regler.</p>\r\n<p class=\"NormalInd\">De økonomiske konsekvenser for staten hidrører i det væsentligste fra det fysiske tilsyn på virksomheder, som forordningerne pålægger myndighederne at gennemføre. En stikprøvekontrol, der udgøres af en anmeldeordning i forhold til skovejere, og et antal temabaserede virksomhedskontroller, vurderes årligt at udgøre en omkostning på ca. kr. 2 - 2,5 millioner. En omkostning i denne størrelsesorden vil kunne dækkes inden for de eksisterende økonomiske rammer.</p>\r\n<p class=\"NormalInd\">Hertil kommer omkostninger forbundet med bl.a. opbygning af tilsynssystem, opfølgning på tilsynsresultater, indberetning til Kommissionen m.v. Det vurderes, at der fra 2012 til og med 2014 vil være startomkostninger på i alt ca. kr. 2,2 millioner. Samlet administration af forordningerne forventes herefter årligt at udgøre ca. kr. 0,6 million årligt. Dette finansieres ligeledes inden for den eksisterende ramme.</p>\r\n<p class=\"NormalInd\">Omkostningerne i forbindelse med kontrol af FLEGT-licenser efter de nuværende regler forventes at være begrænsede, og der er derfor p.t. ikke behov for at opkræve gebyr til hel eller delvis dækning af selve licenskontrollen. Omkostningerne vil afhænge af antallet af licenser, og da der endnu ikke er træ og produkter heraf, der følges af licenser, er det ikke muligt præcist at give et bud på omkostningerne. Det vil, når ordningen har fungeret i en periode, blive vurderet om der skal indføres gebyrer på licenskontrollen.</p>\r\n<p class=\"NormalInd\">De administrative konsekvenser for det offentlige består i det væsentligste af etablering og løbende drift af kontrollen med forordningernes bestemmelser. Derudover er der ingen øgede administrative forpligtigelser som følge af forslaget.</p>\r\n<p class=\"NormalInd\">Lovforslaget vil ikke have økonomiske eller administrative konsekvenser for kommuner og regioner.</p>\r\n<p class=\"Overskriftstekst3\" style=\"text-align: left;\">5. De økonomiske og administrative konsekvenser for erhvervslivet</p>\r\n<p class=\"NormalInd\">Forslaget lægger ikke op til øgede administrative byrder for erhvervslivet som f.eks. løbende indberetningsforpligtigelser, krav om anmeldelser o.lign. Imidlertid må der forventes administrative byrder for erhvervet, dog under bagatelgrænsen, i forbindelse med myndighedernes gennemførelse af tilsyn på den enkelte virksomhed.</p>\r\n<p class=\"NormalInd\">Center for Kvalitet i ErhvervsRegulering (CKR) har vurderet, at det ikke er relevant at lave en separat vurdering af lovforslagets eventuelle administrative konsekvenser.</p>\r\n<p class=\"NormalInd\">Tilbage i 2008 vurderede Kommissionen, at de årlige økonomiske omkostninger for erhvervet i EU i forbindelse med Tømmerforordningerne ville blive ca. kr. 120 millioner. Fordelt efter BNP svarer dette til ca. kr. 2 millioner årligt for danske virksomheder. Det er vurderingen, at Kommissionens beregninger fortsat gælder for Tømmerforordningerne. Der indføres ikke gebyrer for kontrol med overholdelsen af Tømmerforordningen.</p>\r\n<p class=\"NormalInd\">Det vurderes, at FLEGT-licenserne vil indgå på linje med øvrige handelsdokumenter, der følger varerne og derfor ikke vil betyde væsentlige økonomiske og administrative konsekvenser.</p>\r\n<p class=\"NormalInd\">Det er vurderingen, at indsatsen mod ulovligt fældet træ vil medføre mere lige konkurrencevilkår for de virksomheder, der allerede nu gør en indsats for at sikre lovligheden af det træ og de træprodukter, de bringer i omsætning.</p>\r\n<p class=\"Overskriftstekst3\" style=\"text-align: left;\">6. De administrative konsekvenser for borgerne</p>\r\n<p class=\"NormalInd\">Der er ingen administrative konsekvenser for borgerne.</p>\r\n<p class=\"Overskriftstekst3\" style=\"text-align: left;\">7. De miljømæssige konsekvenser</p>\r\n<p class=\"NormalInd\">Forordningerne gælder for såvel skovbrug som virksomheder og omfatter også ulovligt fældet træ og træprodukter heraf fra lande udenfor EU.</p>\r\n<p class=\"NormalInd\">Ulovlig skovhugst er et globalt problem med omfattende negative økonomiske, miljømæssige og samfundsmæssige konsekvenser.</p>\r\n<p class=\"NormalInd\">Ulovlig skovhugst medfører væsentlige miljøforringelser en række steder verden over. Det medfører f.eks. øget risiko for erosion og oversvømmelse og skader på den biologiske mangfoldighed. Dertil kommer globale miljøeffekter, som også rammer Danmark, først og fremmest i form af øget udslip af CO<span class=\"Subscript\">2</span> og dermed øget global opvarmning pga. afskovning og forarmelse af skove. Lovforslaget skal derfor medvirke til at bekæmpe handel med ulovligt fældet træ.</p>\r\n<p class=\"Overskriftstekst3\" style=\"text-align: left;\">8. Forholdet til EU-retten</p>\r\n<p class=\"NormalInd\">Forordningerne om handel med træ og træprodukter med henblik på bekæmpelse af handel med ulovligt fældet træ er direkte anvendelige i Danmark. Det er dog nødvendigt at udstede nationale bestemmelser til brug for administrationen af forordningernes bestemmelser. Ved lovforslaget bemyndiges miljøministeren til at fastsætte disse administrative bestemmelser.</p>\r\n<p class=\"NormalInd\">Der henvises i øvrigt til gennemgangen af forordningerne ovenfor i afsnit 2.</p>\r\n<p class=\"Overskriftstekst3\" style=\"text-align: left;\">9. Høring</p>\r\n<p class=\"NormalInd\">Lovforslaget har været sendt i høring hos følgende myndigheder, organisationer m.v.:</p>\r\n<p class=\"NormalInd\">3F - Fagligt Fælles Forbund, 92-gruppen, Advokatrådet/Advokatsamfundet, Affald Danmark, Akademiet for de tekniske videnskaber, Anvendt Kommunal Forskning (AKF), Arbejderbevægelsens Erhvervsråd, Arkitektforeningen, Beskæftigelsesministeriet, Branchearbejdsmiljørådet Jord til Bord, Brancheforeningen SPT, Bryggeriforeningen, Byggesocietetet, Campingrådet, Centralorganisationen af industriansatte i Danmark (CO-industri), Centralorganisationernes, Fællesudvalg (CFU), Coop Danmark, DAKOFA (Dansk Kompetencecenter for Affald), Danmarks Apotekerforening, Danmarks Cykel Union, Danmarks Fiskeriforening, Danmarks Idrætsforbund, Danmarks Jægerforbund, Danmarks Miljøundersøgelser (DMU), Danmarks Naturfredningsforening, Danmarks Rederiforening, Danmarks Sportsfiskerforbund, Danmarks Statistik, Danmarks Turistråd (nu Visit Denmark), Danmarks Vindmølleforening, Dansk Akvakultur, Dansk Arbejdsgiverforening, Dansk Botanisk Forening, Dansk Byggeri, Dansk Camping Union, Dansk Cyklist Forbund, Dansk Energi, Dansk Energi Brancheforening, Dansk Entomologisk Forening, Dansk Erhverv, Dansk ErhvervsFremme, Dansk Fjernvarme, Dansk Fritidsfiskerforbund, Dansk Fåreavl, Dansk Gartneri, Dansk Handel og Service, Dansk Industri, Dansk Journalistforbund, Dansk Kano og Kajak Forbund, Dansk Juletræsdyrkerforening, Dansk Land- og Strandjagt, Dansk Landbrugsrådgivning, Dansk Metal, Dansk Ornitologisk Forening, Dansk Pelsdyravlerforening, Dansk Planteværn, Dansk Producentansvarssystem (DPA-System), Dansk Retspolitisk Forening, Dansk Sejlunion, Dansk Skovforening, Dansk Solvarme Forening, Dansk Sportsdykker Forbund, Dansk Standard, Dansk Transport og Logistik, Dansk Træforening, Dansk Træinformation, Dansk Vand- og Spildevandsforening, Dansk Vandrelaug, Danske Advokater, Danske Anlægsgartnere, Danske Dagblades Forening, Danske Handicaporganisationer, Danske Havne, Danske Maritime, Danske Maskinstationer og Entreprenører, Danske Mediers Forum, Danske Møbelhandlere, Danske Overfladebehandlere, Danske Regioner, Danske Råstoffer, Danske Specialmedier, Danske Speditører, De Danske Skytteforeninger, DELTA, De Samvirkende Købmænd, Det Biovidenskabelige Fakultet, Det Økologiske Råd, DHI, Dyrenes Beskyttelse, DI, DONG Energy, Ellen Margrethe Basse, Aarhus Universitet, Elretur, Emballageindustrien, Energinet.dk, Energi- og olieforum.dk, Energistyrelsen, EnviNa, Erhvervs- og Vækstministeriet, Erhvervsstyrelsen, Ferskvandsfiskeriforeningen, Finansministeriet, Finansrådet, Forbrugerrådet, FORCE Technology, Foreningen af Bioteknologiske Industrier i Danmark, Foreningen af Byplanlæggere (FAB), Foreningen af Danske Biologer, Foreningen af Danske Brøndborere, Foreningen af Danske Interaktive Medier (FDIM), Foreningen af Danske Kraftvarmeværker, Foreningen af Danske Privathavne, Foreningen af Forlystelsesparker i Danmark, Foreningen af Lystbådehavne i Danmark, Foreningen af Rådgivende Ingeniører, Foreningen af Vandværker i Danmark, Foreningen Bæredygtige Byer og Bygninger, Foreningen Dansk Møbelindustri, Foreningen Digitale Publicister, Foreningen Ugeaviserne, Forsvarsministeriet, Friluftsrådet, Fritidshusejernes Landsforening, FSR – Danske Revisorer, GARANT, Genvindingsindustrien, Godkendt teknologisk Service (GTS), Grafisk Arbejdsgiverforening, Green Network, Greenpeace Danmark, Grønne Familier, HedeDanmark, Helle Tegner Anker, Justitsministeriet, Københavns Universitet, HK Kommunal, HORESTA, Håndværksrådet, IKEA, Ingeniørforeningen IDA, International Transport Danmark (ITD), Journalisthøjskolen, Kalk- og Teglværksforeningen, Kjeld Bülow, KL, Klima-, Energi- og Bygningsministeriet, Kolonihaveforbundet, Kommunalteknisk Chefforening, Kommunekemi A/S, Konpa, Kystdirektoratet, Kyst, Land &amp; Fjord, Københavns Universitet, Kulturministeriet, Landdistrikternes Fællesråd, LandBoUngdom, Landbrug &amp; Fødevarer, Landsforeningen af Danske Mælkeproducenter, Landsforeningen Levende Hav, Landsforeningen Praktisk Økologi, LO (Landsorganisationen i Danmark), Lægeforeningen, Lægemiddelindustriforeningen (LIF), Mejeriforeningen, Miljøpartiet de Grønne, Mærsk Olie &amp; Gas A/S, Møbel+Interiør Brancheforening, Nationalpark Thy, sekretariatet, Nationalpark Mols Bjerge, sekretariatet, Nationalpark Vadehavet, sekretariatet, Natur og Ungdom, NOAH, Novo Nordisk A/S, NSOC-D, Ministeriet for By, Bolig og Landdistrikter, Ministeriet for Forskning, Innovation og Videregående uddannelser, Ministeriet for Fødevarer, Landbrug og Fiskeri, Ministeriet for Ligestilling og Kirke, Orbicon, Parcelhusejernes Landsforening, Peter Pagh, København Universitet, Plastindustrien, Pressens Fællesindkøb, Realkreditforeningen, RenoSam, ReturBat, RUC (Roskilde Universitetscenter), Skatteministeriet, SKI, Skovdyrkerforeningerne, Småskovsforeningen Danmark, Statsministeriet, Syddansk Universitet, Teknologirådet, Teknologisk Institut, Transportministeriet, Træets Arbejdsgivere, Trælasthandlerunionen (TUN), Udenrigsministeriet, Uniscrap, Verdens Skove, WWF – Verdensnaturfonden, Økologisk Landsforening, Økonomi- og Indenrigsministeriet, Ålborg Portland, Aalborg Universitet og Aarhus Universitet.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0 0 0 0\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"227\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"227\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"227\"> </td>\r\n                  </tr>\r\n                  <tr>\r\n                     <td colspan=\"3\" style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"680\">\r\n                        <div class=\"TabelTekst\">\r\n                           <span class=\"Italic\">10.</span> <span class=\"Italic\">Sammenfattende skema</span></div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Positive</div>\r\n                        <div class=\"TabelTekst\">konsekvenser/mindre udgifter</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Negative</div>\r\n                        <div class=\"TabelTekst\">konsekvenser/merudgifter</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Økonomiske og administrative konsekvenser for det offentlige</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">- Opstartsomkostninger på ca. 2,2 millioner kr. 2012-2014 (indenfor eksisterende ramme)</div>\r\n                        <div class=\"TabelTekst\">- Løbende administration og fysisk tilsyn ca. kr. 2,5 – 3,0 millioner kr. årlig merudgift</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Økonomiske og administrative konsekvenser for erhvervslivet</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Mere lige konkurrencevilkår</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Forventet ca. kr. 2 millioner pr. år</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Miljømæssige konsekvenser</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Reduceret CO<span class=\"Subscript\">2</span>-udslip, reduceret afskovning og forarmelse af skove og skader på den biologiske mangfoldighed</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Administrative konsekvenser for borgerne</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Forholdet til EU-retten</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"454\">\r\n                        <div class=\"TabelTekst\">Lovforslaget er en følge af, at der er vedtaget en række forordninger om handel med træ og træprodukter med henblik på bekæmpelse af handel med ulovligt fældet træ</div>\r\n                     </td>\r\n                  </tr>\r\n                  <tr>\r\n                     <td style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"227\"> </td>\r\n                     <td colspan=\"2\" style=\"border-left: none;border-right: none;border-top: 1pt solid #000000;border-bottom: none;\" valign=\"top\" width=\"454\"> </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"KapitelOverskrift2\">Bemærkninger til lovforslagets enkelte bestemmelser</p>\r\n<p class=\"Overskriftstekst3\">Til § 1</p>\r\n<p class=\"NormalInd\">Den foreslåede § 1 bemyndiger miljøministeren til at fastsætte de regler, der er nødvendige for administrationen i Danmark af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ. Hjemlen omfatter alene forordninger, der vedrører hugst, oprindelse og handel med træ og træprodukter og ikke eksempelvis lovligheden af indholdsstoffer i træ og træprodukter som eksempelvis lim, farvestoffer, imprægneringsmidler m.m. Der henvises i øvrigt til opgørelsen over de nugældende forordninger på området i de almindelige bemærkninger, afsnit 2.</p>\r\n<p class=\"NormalInd\">Lovforslaget samler den danske administration af EU-regulering vedrørende omsætning af træ og træprodukter med henblik på bekæmpelse af handel med ulovligt fældet træ. Reglerne, der muliggør administrationen af FLEGT-licensforordningen, vil dermed fremadrettet blive reguleret ved en bekendtgørelse udstedt med hjemmel i denne lov og ikke som nu efter en bekendtgørelse udstedt med hjemmel i naturbeskyttelsesloven.</p>\r\n<p class=\"NormalInd\">Hjemlen forventes blandt andet brugt til at bestemme, at det er Naturstyrelsen, der er tilsynsmyndighed i henhold til forordningerne og eksempelvis som led i tilsynsarbejdet kan meddele påbud mv. om overholdelse af forordningerne og denne lov. Derudover vil hjemlen kunne bruges til f.eks. at fastsætte de nærmere regler om virksomhedernes indsendelse af FLEGT-licenser m.v.</p>\r\n<p class=\"Overskriftstekst3\">Til § 2</p>\r\n<p class=\"NormalInd\">Den foreslåede § 2 fastsætter, at miljøministeren eller den, miljøministeren har bemyndiget hertil, uden retskendelse har adgang til offentlige og private ejendomme, herunder lokaliteter, der helt eller delvist benyttes erhvervsmæssigt, for at udøve de beføjelser, der er tillagt dem i medfør af denne lov og forordningerne.</p>\r\n<p class=\"NormalInd\">Hvis en repræsentant for virksomheden er til stede ved tilsynet, skal tilsynsmyndigheden forevise behørig legitimation.</p>\r\n<p class=\"NormalInd\">Muligheden for at få adgang til de nødvendige ejendomme er et vigtigt led i udøvelsen af det tilsyn, som i forordningerne forudsættes gennemført, jf. tømmerforordningens artikel 10, stk. 2. Beføjelsen vil blive udnyttet i forbindelse med myndighedstilsyn og forventes primært at blive udnyttet til at få adgang til skovarealer, virksomhedernes lagre og kontorer. Der vil være tale om risikobaseret stikprøvekontrol.</p>\r\n<p class=\"NormalInd\">Bestemmelsen giver kun hjemmel til at besigtige udendørs arealer, der anvendes erhvervsmæssigt samt lokaler, der helt eller delvis udgør eller anvendes som forretningslokaler, hvorimod tilsyn af lokaler, der udelukkende anvendes til privat bolig må ske efter retsplejelovens regler herom.</p>\r\n<p class=\"NormalInd\">Lov om retssikkerhed ved forvaltningens anvendelse af tvangsindgreb og oplysningspligter skal iagttages ved tilsynsbesøg, f.eks. reglerne om varsling.</p>\r\n<p class=\"NormalInd\">Ved tilsyn af arealer, der ikke er omfattet af lov om retssikkerhed ved forvaltningens anvendelse af tvangsindgreb og oplysningspligter skal der, så vidt det er muligt, gives forudgående besked om tilsynet. Udover hvor forudgående besked ikke kan gives af praktiske grunde, kan forudgående besked undlades, hvor øjemedet med tilsynet ville forspildes, hvis et sådant varsel blev givet.</p>\r\n<p class=\"NormalInd\">Der foreslås, at miljøministeren gives hjemmel til at efterse forretningsbøger, -papirer m.v., herunder også materiale, der opbevares i elektronisk form, hvis det skønnes nødvendigt. Det kan f.eks. være, hvis der er behov for nærmere at vurdere validitet og indhold af handelsdokumenter o.lign. til efterprøvelse af virksomhedens due diligence ordning. Tilsvarende kan det være aktuelt i forbindelse med kontrol af sammenhæng mellem dokumentation og fysisk oplagrede varer omfattet af tømmerforordningen. Det kan også være aktuelt i forbindelse med tilbagesporing til et led i handelskæden, hvor forordningsbestemmelserne ikke er overholdt.</p>\r\n<p class=\"NormalInd\">De foreslåede regler i § 2, stk. 2 og 3, skal medvirke til at sikre, at tilsyn kan gennemføres smidigt og uden unødigt at forlænge tilsynsmyndighedens tidsforbrug til gennemførelse af sine opgaver. Udlevering af materiale kan både ske på stedet og ved forsendelse.</p>\r\n<p class=\"NormalInd\">Med begrebet virksomhed menes enhver erhvervsmæssig aktivitet, herunder forhandlere af træ og træprodukter, overvågningsorganer og skovbrugere. Der er således tale om en bredere forståelse end definitionen af begrebet virksomhed i artikel 2 i Europa-Parlamentets og Rådets forordning (EU) nr. 995/2010 af 20. oktober 2010 om fastsættelse af krav til virksomheder, der bringer træ og træprodukter i omsætning.</p>\r\n<p class=\"NormalInd\">Med den foreslåede bestemmelse i stk. 4, fastsættes det, at politiet kan yde bistand i forbindelse med udøvelse af beføjelser efter stk. 1.</p>\r\n<p class=\"Overskriftstekst3\">Til § 3</p>\r\n<p class=\"NormalInd\">Den foreslåede § 3 omhandler virksomhedens pligt til at give oplysninger m.v. efter anmodning fra miljøministeren eller den, miljøministeren har bemyndiget hertil.</p>\r\n<p class=\"NormalInd\">Forordningerne opstiller en række krav til den dokumentation, virksomhederne skal være i besiddelse af eksempelvis handelsnavnet og produkttypen, den almindelige betegnelse for træarten m.m. Der er dog ikke krav til, i hvilken form denne dokumentation skal opbevares. Lovforslaget sikrer derfor, at myndighederne kan få adgang til den information, uanset form, der fremgår af forordningerne og således skønnes nødvendig for at kunne gennemføre tilsynet.</p>\r\n<p class=\"NormalInd\">Det kan i visse tilfælde vise sig nødvendigt at udtage prøver af partier for ved nærmere undersøgelse at fastslå, om partiet er i overensstemmelse med dokumentoplysningerne. Sort og oprindelse kan være vanskelig at verificere, specielt når der er tale om forarbejdede produkter. Derfor er det vigtigt, at tilsynsmyndigheden har mulighed for at skaffe vareprøver, ikke mindst i tilfælde, hvor der kan være mistanke om omgåelse af reglerne. Verifikation kan efterfølgende ske ved at sende prøver til fageksperter eller analyse. Udviklingen indenfor DNA og isotop-analyser til at fastslå et træ eller et træprodukts oprindelse går hurtigt, hvilket yderligere gør det relevant, at lovforslaget fremadrettet hjemler muligheden for prøveudtagning.</p>\r\n<p class=\"NormalInd\">Den foreslåede bestemmelse i § 3, stk. 3, bemyndiger miljøministeren til at fastsætte regler om, at en virksomhed skal yde tilsynsmyndigheden bistand til forsendelse af prøver og afholde udgifterne herved. Dette skyldes bl.a., at virksomhederne er de bedst egnede til at skaffe den rette transportform til den type produkter, de forhandler, ofte har egne logistikafdelinger og generelt har indrettet sig med henblik på sikker transport af deres produkter.</p>\r\n<p class=\"NormalInd\">I § 10 i lov om retssikkerhed ved forvaltningens anvendelse af tvangsindgreb og oplysningspligter er der fastsat regler om retten til ikke at inkriminere sig selv m.v.</p>\r\n<p class=\"Overskriftstekst3\">Til § 4</p>\r\n<p class=\"NormalInd\">Den foreslåede § 4 bemyndiger miljøministeren til at fastsætte regler om opkrævning af gebyrer i forbindelse med administration og tilsyn med FLEGT-licenser.</p>\r\n<p class=\"NormalInd\">Det drejer sig om Rådets forordning (EF) nr. 2173/2005 af 20. december 2005 om indførelse af en FLEGT-licensordning for import af træ til Det Europæiske Fællesskab samt Kommissionens forordning (EF) nr. 1024/2008 af 17. oktober 2008 om fastsættelse af gennemførelsesbestemmelser til Rådets forordning (EF) nr. 2173/2005 om indførelse af en FLEGT-licensordning for import af træ til Det Europæiske Fællesskab.</p>\r\n<p class=\"NormalInd\">Muligheden for at opkræve gebyr for tilsyn foreslås begrænset til gebyr for myndighedernes behandling af FLEGT-licenser. Det vil løbende blive evalueret, om der er behov for gebyrdækning af FLEGT-licensordningen, men det er på nuværende tidspunkt ikke hensigten at opkræve gebyr. Der gives i dette lovforslag ikke mulighed for at fastsætte regler om gebyrdækning vedrørende tømmerforordningen.</p>\r\n<p class=\"NormalInd\">Der kan ikke med hjemmel i bestemmelsen fastsættes gebyrer, der dækker mere end omkostningerne ved administration og tilsyn med overholdelsen af forordningerne vedrørende FLEGT-licensordningen.</p>\r\n<p class=\"Overskriftstekst3\">Til § 5</p>\r\n<p class=\"NormalInd\">Den foreslåede § 5 bemyndiger miljøministeren til at fastsætte regler om, at anmeldelser og ansøgninger i medfør af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ og regler udstedt i medfør loven skal indsendes digitalt, og at kommunikation i forbindelse hermed skal foregå digitalt. Dette er på linje med målet om digital forvaltning.</p>\r\n<p class=\"NormalInd\">Hjemlen vil først blive udnyttet, når det er hensigtsmæssigt og den fornødne teknologi er til stede, og der kan fastsættes særlige undtagelsesregler for virksomheder, der ikke er IT-parate. Indførelse af obligatorisk digital kommunikation vil i øvrigt blive ledsaget af information til relevante brugere.</p>\r\n<p class=\"NormalInd\">Licensforordningen indeholder bestemmelser om, at FLEGT-licenser skal fremsendes til myndighederne i forbindelse med import af træ og træprodukter omfattet af forordningen. Dette kan principielt betragtes som en anmeldelse af import eller en ansøgning, idet myndighederne vil kontrollere gyldigheden af licensen i forbindelse med importen. Såfremt licensen ikke er gyldig vil dette blive meddelt til importøren og importen kan ikke gennemføres. Forordningen åbner også mulighed for at dette kan ske digitalt.</p>\r\n<p class=\"NormalInd\">Den foreslåede § 5, stk. 2, bemyndiger miljøministeren til at fastsætte regler om, at betalinger af f.eks. eventuelle fremtidige gebyrer, jf. § 4, skal ske digitalt.</p>\r\n<p class=\"Overskriftstekst3\">Til § 6</p>\r\n<p class=\"NormalInd\">Den foreslåede § 6, stk. 1, bemyndiger miljøministeren til at delegere sine beføjelser efter lovforslaget til en styrelse inden for Miljøministeriet. Bestemmelsen er i lighed med tilsvarende bestemmelser i Miljøministeriets lovgivning neutral med hensyn til, hvilke myndigheder inden for ministeriet, som ministeren kan delegere kompetencen til.</p>\r\n<p class=\"NormalInd\">Det er tanken, at en stor del af de opgaver, der efter lovforslaget er tillagt miljøministeren, delegeres til Naturstyrelsen. Det kan imidlertid være hensigtsmæssigt, at andre myndigheder efter forhandling med vedkommende minister, kan udføre opgaver på Miljøministeriets vegne, hvorfor dette også fremgår af lovforslaget. Naturstyrelsen samarbejder allerede med SKAT i forbindelse med Licensforordningen, hvor SKAT står for licenskontrol ved import.</p>\r\n<p class=\"NormalInd\">Den foreslåede § 6, stk. 2, bemyndiger miljøministeren til at fastsætte regler om klageadgang, herunder regler, der afskærer denne. En lignende bestemmelse er indsat i en lang række af love inden for Miljøministeriets ressortområde. Adgangen til at afskære klageadgang vil alene omfatte de tilfælde, hvor ministeren har delegeret sine beføjelser efter loven til en anden statslig myndighed. Der vil fortsat være adgang til domstolsprøvelse af forvaltningsafgørelser. En tilsvarende ordning findes f.eks. på den eksisterende ordning vedr. FLEGT-licenser, jf. bekendtgørelse om FLEGT-licensordningen for import af træ samt på området vedrørende handel med truede dyre- og plantearter (CITES), jf. bekendtgørelse om beskyttelse af vilde dyr og planter ved kontrol af handlen hermed.</p>\r\n<p class=\"Overskriftstekst3\">Til § 7</p>\r\n<p class=\"NormalInd\">Den foreslåede § 7 omhandler regler om straf i form af bøde eller fængsel i indtil 1 år ved overtrædelse af bestemmelserne i forordningerne, loven og bestemmelser udstedt i medfør af loven.</p>\r\n<p class=\"NormalInd\">Den foreslåede § 7, stk. 1, omhandler straf med bøde af den, der overtræder bestemmelserne i forordninger, overtræder § 2, stk. 2 eller 3, eller undlader at give de oplysninger eller at afgive prøver, der påkræves efter § 3, stk. 1.</p>\r\n<p class=\"NormalInd\">Den foreslåede § 7, stk. 2, omhandler fængsel i indtil 1 år, hvis overtrædelsen er begået forsætlig eller ved grov uagtsomhed, og hvis der ved overtrædelsen er voldt skade på de interesser, som forordningerne tilsigter at beskytte eller fremkaldt fare derfor eller opnået eller tilsigtet en økonomisk fordel for den pågældende selv eller andre, herunder ved besparelser.</p>\r\n<p class=\"NormalInd\">De interesser, som forordningerne tilsiger at beskytte, er eksempelvis lovligheden af træ og træprodukter, bevarelse af biologisk mangfoldighed og økosystemfunktion, beskyttelse af klimasystemet og oprindelige folks rettigheder samt bekæmpelse af korruption.</p>\r\n<p class=\"NormalInd\">Den foreslåede § 7, stk. 3, omhandler straf af overtrædelser af regler, der udstedes i medfør af loven.</p>\r\n<p class=\"NormalInd\">Den foreslåede § 7, stk. 4, omhandler straf af selskaber m.v. (juridiske personer).</p>\r\n<p class=\"NormalInd\">Den foreslåede § 7, stk. 5, omhandler forhold, hvor der ikke sker konfiskation af udbytte, som er opnået ved overtrædelsen. Ved sådanne forhold skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n<p class=\"NormalInd\">Det fremgår i forordningerne, at medlemslandene fastsætter sanktioner for overtrædelse af forordningernes bestemmelser.</p>\r\n<p class=\"NormalInd\">Den foreslåede bestemmelse svarer i sit indhold til straffebestemmelserne for overtrædelse af FLEGT-bekendtgørelsen.</p>\r\n<p class=\"Overskriftstekst3\">Til § 8</p>\r\n<p class=\"NormalInd\">Det foreslås, at loven træder i kraft den 1. januar 2013.</p>\r\n<p class=\"Overskriftstekst3\">Til § 9</p>\r\n<p class=\"NormalInd\">Det foreslås, at loven ikke finder anvendelse for Færøerne og Grønland.</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Loven indeholder bestemmelser, der er nødvendige for anvendelsen af følgende forordninger:</p>\r\n<p class=\"Fodnote\">Europa-Parlamentets og Rådets forordning (EU) nr. 995/2010 af 20. oktober 2010 om fastsættelse af krav til virksomheder, der bringer træ og træprodukter i omsætning, Kommissionens gennemførelsesforordning (EU) nr. 607/2012 af 6. juli 2012 om de nærmere regler for due diligence-ordningen samt hyppigheden og arten af det tilsyn med overvågningsorganer, der skal føres i henhold til Rådets og Europa-Parlamentets forordning (EU) nr. 995/2010 om fastsættelse af krav til virksomheder, der bringer træ og træprodukter i omsætning, Kommissionens delegerede forordning (EU) nr. 363/2012 af 23. februar 2012 om procedureregler for anerkendelse og inddragelse af anerkendelse af overvågningsorganer i henhold til Europa-Parlamentets og Rådets forordning (EU) nr. 995/2010 om fastsættelse af krav til virksomheder, der bringer træ og træprodukter i omsætning, Rådets forordning (EF) nr. 2173/2005 af 20. december 2005 om indførelse af en FLEGT-licensordning for import af træ til Det Europæiske Fællesskab og Kommissionens forordning (EF) nr. 1024/2008 af 17. oktober 2008 om fastsættelse af gennemførelsesbestemmelser til Rådets forordning (EF) nr. 2173/2005 om indførelse af en FLEGT-licensordning for import af træ til Det Europæiske Fællesskab.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2012/1 LF 18",
            "stateLabel": "Vedtaget",
            "references": [
                {
                    "shortName": "2012/1 SF.L L 18",
                    "title": "Skriftlig fremsættelse (4. oktober 2012) - L 18",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 143451,
                    "eliUri": "/eli/ft/20121XX00040",
                    "externalLink": ""
                },
                {
                    "shortName": "2012/1 LSF 18",
                    "title": "Forslag til Lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ",
                    "presentationName": "Lovforslag som fremsat",
                    "documentTypeId": 400,
                    "documentId": 143327,
                    "eliUri": "/eli/ft/201212L00018",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/lovforslag/l18/index.htm"
                },
                {
                    "shortName": "2012/1 BTL 18",
                    "title": "Betænkning over Forslag til lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ",
                    "presentationName": "Betænkning  over lovforslag",
                    "documentTypeId": 420,
                    "documentId": 144146,
                    "eliUri": "/eli/ft/201214L00193",
                    "externalLink": ""
                },
                {
                    "shortName": "2012/1 LSV 18",
                    "title": "Forslag til Lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ",
                    "presentationName": "Lovforslag som vedtaget",
                    "documentTypeId": 410,
                    "documentId": 144290,
                    "eliUri": "/eli/ft/201213L00018",
                    "externalLink": ""
                },
                {
                    "shortName": "LOV nr 1225 af 18/12/2012",
                    "title": "Lov om administration af Den Europæiske Unions forordninger om handel med træ og træprodukter med henblik på bekæmpelse af handel med ulovligt fældet træ",
                    "presentationName": "Lov",
                    "documentTypeId": 10,
                    "documentId": 144423,
                    "eliUri": "/eli/lta/2012/1225",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/10/2012"
        },
        {
            "displayName": "Accession",
            "displayValue": "201212L00018"
        },
        {
            "displayName": "Entydig dokumentidentifikation",
            "displayValue": "AL002669"
        },
        {
            "displayName": "Dato for førstegangsindlæggelse",
            "displayValue": "05/10/2012"
        },
        {
            "displayName": "Dato for indlæggelse",
            "displayValue": "05/10/2012"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "18"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}