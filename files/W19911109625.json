{
    "id": 35851,
    "title": "Abonnentregister, videregivelse, rent private forhold (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11096 af 20/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Af lov om private registre § 4, stk. 2, følger, at registrerede  \r\n\r\n oplysninger kun må videregives uden den registreredes samtykke i det omfang,  \r\n\r\n videregivelse uden sådant samtykke er et naturligt led i den normale drift af  \r\n\r\n virksomheder m.v. af den pågældende art. Af bestemmelsens første stykke  \r\n\r\n følger endvidere, at oplysninger om enkeltpersoners rent private forhold ikke  \r\n\r\n må videregives uden samtykke fra den registrerede eller den, der handler på  \r\n\r\n vedkommendes vegne, medmindre dette følger af anden lovgivning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Abonnentregister, videregivelse, rent private  \r\n\r\n forhold (* 1) </H1>  \r\n\r\n<P></P>  \r\n\r\n<BR>  \r\n\r\n<P>Likvidatoren af en avis af socialistisk observans rettede henvendelse til  \r\n\r\n Registertilsynet i anledning af, at denne havde modtaget en henvendelse fra  \r\n\r\n et venstrefløjsparti med anmodning om at få overdraget likvidationsboets  \r\n\r\n register over bladets abonnenter. Blandt effekterne i likvidationsboet  \r\n\r\n forefandtes bl.a. et edb-anlæg med tilhørende diskette med et register over  \r\n\r\n bladets abonnenter med angivelse af abonnementsnummer, navn og adresse. </P>  \r\n\r\n<P>Begrundelsen for sagen var, at der som følge af diverse bladlukninger  \r\n\r\n blandt aviser med en socialistisk eller kommunistisk holdning var kræfter,  \r\n\r\n der arbejdede på at starte en ny avis på et senere tidspunkt, dækkende de  \r\n\r\n samme emner som bl.a. den omhandlede avis. Til brug herfor ville  \r\n\r\n initiativtagerne bag dette kunne få glæde af den adresseliste, der fandtes  \r\n\r\n over de ca. 3.500 abonnenter på den tidligere avis. </P>  \r\n\r\n<P>Af et fremsendt eksemplar af en side på listen over abonnenter fremgik, at  \r\n\r\n abonnenterne bl.a. udgjorde privatpersoner, faglige organisationer samt andre  \r\n\r\n dagblade/aviser. </P>  \r\n\r\n<P>Det var oplyst, at likvidationen omfattede alt. Inventar og materiale m.v.  \r\n\r\n var således solgt, og lokalerne, hvor avisen drev sin virksomhed, var opsagt.  \r\n\r\n</P>  \r\n\r\n<P>Det fremgik desuden, at det ikke nødvendigvis ville være det pågældende  \r\n\r\n politiske parti, der ville blive initiativtager til oprettelsen af et nyt  \r\n\r\n blad, men dog nok personer med tilknytning til partiet. Partiet havde over  \r\n\r\n for avisens likvidationsbo oplyst, at partiet fandt det bekvemt at være i  \r\n\r\n besiddelse af oplysninger om mulige kunder/abonnenter tilknyttet et  \r\n\r\n socialistisk blad. Man ville på denne baggrund kunne tage kontakt til disse  \r\n\r\n personer med henblik på at få deres økonomiske støtte til oprettelsen af et  \r\n\r\n nyt blad og-/eller få dem til at tegne abonnement herpå. </P>  \r\n\r\n<P>Registertilsynet bemærkede indledningsvis, at sagen rejste det spørgsmål,  \r\n\r\n om oplysningen om, at en person har været abonnent hos en avis af  \r\n\r\n socialistisk observans kunne antages at være en oplysning om enkeltpersoners  \r\n\r\n rent private forhold, som omfattet af lovens § 3, stk. 2, således at  \r\n\r\n spørgsmålet om videregivelse skulle vurderes efter lovens § 4, stk. 1.  \r\n\r\n Registertilsynet fandt imidlertid ikke på baggrund af de i sagen foreliggende  \r\n\r\n oplysninger tilstrækkeligt grundlag for at foretage en sådan vurdering. </P>  \r\n\r\n<P>Uanset vurderingen heraf var Registertilsynet dog på det foreliggende  \r\n\r\n grundlag af den opfattelse, at det ikke kunne anses for et naturligt led i  \r\n\r\n driften af avisen, herunder dennes likvidationsbo, at videregive oplysninger  \r\n\r\n om avisens abonnenter til et venstrefløjsparti. Registertilsynet fandt  \r\n\r\n herefter, at den omhandlede videregivelse i hvert fald måtte antages at  \r\n\r\n stride mod § 4, stk. 2. </P>  \r\n\r\n<P>Under hensyn til, at det var oplyst, at de registrerede oplysninger var  \r\n\r\n opbevaret på diskette, henledte Registertilsynet endvidere opmærksomheden på  \r\n\r\n lovens § 6, herunder specielt bestemmelsens stk. 1, hvoraf fremgår, at i  \r\n\r\n registre, hvor der gøres brug af elektronisk databehandling (edb-registre),  \r\n\r\n skal en oplysning slettes, når den på grund af alder eller af andre grunde  \r\n\r\n har mistet sin betydning for varetagelsen af registerets opgaver. </P>  \r\n\r\n<P>Registertilsynet anmodede i den anledning om underretning, når de  \r\n\r\n registrerede oplysninger på disketten var destrueret. </P>  \r\n\r\n<P>Likvidatoren i boet har efterfølgende oplyst, at disketten er destrueret.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 106. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911109625"
        },
        {
            "displayName": "Entydig dokumentidentifikation",
            "displayValue": "CA003786"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11096"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "20/06/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-100-013"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}