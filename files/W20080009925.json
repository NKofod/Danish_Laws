{
    "id": 123104,
    "title": "Skrivelse om, hvorvidt et medlem af en kommunalbestyrelse, der er dømt for overtrædelse af straffelovens § 244, er valgbar\\n(Valgbarhedsnævnets skrivelse af 28. oktober 2008 til et byråd)",
    "documentTypeId": "240",
    "isSagsforlobPeriodValid": true,
    "shortName": "KEN nr 99 af 28/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om, hvorvidt et medlem af en kommunalbestyrelse, der er dømt for overtrædelse af straffelovens § 244, er valgbar</p>\r\n      <p class=\"UnderTitel2\">(Valgbarhedsnævnets skrivelse af 28. oktober 2008 til et byråd)</p>\r\n      <p class=\"Tekst\">Ved brev af 3. oktober 2008 har X Byråd i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.N. er dømt for overtrædelse af straffelovens § 244.</p>\r\n      <p class=\"Tekst\">Det fremgår af sagen, at den pågældende ved dom afsagt af Retten i X den … er idømt 10 dagbøder à 300 kroner for overtrædelse af straffelovens § 244, ved den … kl. ca. 18.10 i X i haven til … at have skubbet sin lejer på kroppen, hvorved denne faldt og brækkede højre håndled.</p>\r\n      <p class=\"Tekst\">Retten har ved straffastsættelsen lagt vægt på, at volden alene omfattede et enkelt skub, der ikke har været kraftigt, og at niveauforskellen på ejendommens grund kan have været medvirkende årsag til, at vedkommende lejer faldt. Det blev endvidere lagt til grund, at bruddet på lejerens ene håndled i det væsentlige skyldes, at denne faldt uheldigt. Under hensyn til de anførte grunde og under hensyn til, at pågældende er ustraffet og har særdeles gode personlige forhold, at voldshandlingen var kulminationen på gensidig chikane på grund af en tvist i et lejeforhold, og at voldshandlingen skete på et tidspunkt, hvor pågældende følelsesmæssigt var under pres tillige som følge af, at hans hjemmeboende autistiske datter fyldte 18 år og skulle flytte hjemmefra, har retten undtagelsesvist fundet det forsvarligt at afgøre sagen med bødestraf.</p>\r\n      <p class=\"Tekst\">I den anledning skal man meddele, at Valgbarhedsnævnet finder det overvejende betænkeligt at fastslå, at den begåede handling – uanset de krav, der må stilles til personer, der beklæder hverv som medlem af kommunale råd – i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.</p>\r\n      <p class=\"Tekst\">Den pågældende må derfor anses for valgbar.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/01/2009"
        },
        {
            "displayName": "Accession",
            "displayValue": "W20080009925"
        },
        {
            "displayName": "Entydig dokumentidentifikation",
            "displayValue": "BI000414"
        },
        {
            "displayName": "Dato for indlæggelse",
            "displayValue": "24/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/10/2008"
        },
        {
            "displayName": "Administrerende myndighed",
            "displayValue": "Valgbarhedsnævnet"
        },
        {
            "displayName": "Ressortministeriets journalnummer",
            "displayValue": "Velfærdsmin.,<br />Valgbarhedsnævnet, j.nr. 2008-7462"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}