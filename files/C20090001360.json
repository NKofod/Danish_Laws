{
    "id": 123415,
    "title": "Vejledning om ændring af vejledning om personlig og praktisk hjælp, træning, forebyggelse mv. (vejledning nr. 2 til serviceloven)",
    "documentTypeId": "180",
    "isSagsforlobPeriodValid": true,
    "shortName": "VEJ nr 13 af 06/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ændring af vejledning om personlig og praktisk hjælp, træning, forebyggelse mv. (vejledning nr. 2 til serviceloven)</p>\r\n      <p class=\"CParagrafnummer\">1</p>\r\n      <p class=\"CParagraftekst\">I vejledning nr. 94 af 5. december 2006 om personlig og praktisk, træning, forebyggelse mv. foretages følgende ændringer:</p>\r\n      <p class=\"Aendringspunkt\"><span class=\"Bold\">1.</span> <span class=\"Italic\">Afsnit X</span> affattes således:</p>\r\n      <p class=\"Kapitel\">»Afsnit X</p>\r\n      <p class=\"Afsnitsoverskrift\">Pasning af nærtstående med handicap eller alvorlig sygdom</p>\r\n      <p class=\"Kapitel\">Kapitel 55</p>\r\n      <p class=\"Kapiteloverskrift\">Formål</p>\r\n      <p class=\"Tekst\"><span class=\"Bold\">242.</span> Formålet med servicelovens § 118 er i en kortere periode at give mulighed for at ansætte en person til at varetage pasnings- og omsorgsopgaver for en nærtstående med betydelig og varigt nedsat fysisk eller psykisk funktionsevne eller med indgribende kronisk eller langvarig, herunder uhelbredelig, sygdom.</p>\r\n      <p class=\"Tekst\">Med bestemmelsen gives der mulighed for at varetage praktiske og personlige opgaver for den nærtstående med handicap eller alvorlig sygdom i en kortere periode, hvor det enten overvejes, hvilke foranstaltninger der er behov og mulighed for på længere sigt, eller hvor der er behov for i en afgrænset periode at varetage pleje- og omsorgsopgaver, der er uforenelige med at passe et erhvervsarbejde. Formålet kan også være at varetage særlige omsorgsopgaver, som fx deltagelse i behandlinger på sygehus samt praktiske og sociale støttefunktioner. Formålet med ordningens fleksibilitet er at understøtte opfyldelsen af de meget forskelligartede og skiftende behov for pleje og omsorg, der ofte kendetegner alvorlige sygdomsforløb og handicap.</p>\r\n      <p class=\"Tekst\">§ 118 supplerer de øvrige muligheder i serviceloven for pasning af børn og voksne med handicap eller alvorlig sygdom samt døende.</p>\r\n      <p class=\"Tekstoverskrift\">Ret til orlov i pasningsperioden</p>\r\n      <p class=\"Tekst\"><span class=\"Bold\">243.</span> Lønmodtagere mv. har ret til orlov i forbindelse med pasningsforholdet efter reglerne i lov om lønmodtageres ret til fravær fra arbejde af særlige</p>\r\n      <p class=\"Tekst\">familiemæssige årsager, hvis lønmodtageren ikke har ret til orloven efter andre regler, som fx overenskomst. Spørgsmål om ret til fravær fra arbejdet rettes til Beskæftigelsesministeriet.</p>\r\n      <p class=\"Kapitel\">Kapitel 56</p>\r\n      <p class=\"Kapiteloverskrift\">Personkredsen</p>\r\n      <p class=\"Tekstoverskrift\">Den nærtstående med handicap eller alvorlig sygdom</p>\r\n      <p class=\"Tekst\"><span class=\"Bold\">244.</span> § 118 omfatter både børn, voksne og ældre, der har varigt nedsat fysisk eller psykisk funktionsevne, herunder også demente. Bestemmelsen omfatter desuden personer med kronisk eller langvarig, herunder uhelbredelig, alvorlig sygdom. Ved langvarig sygdom forstås normalt lidelser, der forventes at vare et år eller mere. Ved uhelbredelig, alvorlig sygdom forstås fx tilfælde, hvor der ydes livsforlængende behandling dvs. behandling, hvor der ikke er udsigt til helbredelse, bedring eller lindring, men alene en vis livsforlængelse. Bestemmelsen er derfor også målrettet fx personer med cancer, alvorlige hjertelidelser mv., men ikke døende. Døende med terminalerklæring er derimod omfattet af servicelovens § 119.</p>\r\n      <p class=\"Tekst\">Grænsen mellem denne ordnings personkreds og personkredsen i ordningen om pasning af døende efter servicelovens § 119 skal i de konkrete tilfælde baseres på en lægelig vurdering. Det er en generel betingelse for at give hjælp i forbindelse med pasning af døende efter § 119, at en læge har fastslået, at helbredende behandling er udsigtsløs, og at prognosen er kort levetid, oftest 2 til 6 måneder.</p>\r\n      <p class=\"Tekst\">Personer, der har været passet efter stk. 1, vil kunne blive omfattet af en ny pasningsordning, hvis der tilstøder den pågældende en anden indgribende kronisk eller langvarig og herunder uhelbredelig lidelse eller en anden betydelig og varig fysisk eller psykisk funktionsevnenedsættelse, og betingelserne for etablering af en pasningsordning i øvrigt er opfyldt.</p>\r\n      <p class=\"Tekstoverskrift\">Den ansatte</p>\r\n      <p class=\"Tekst\"><span class=\"Bold\">245.</span> Som person med mulighed for ansættelse anses fx ægtefælle, samlever, børn, forældre og andre, herunder også personer uden slægtskabsrelation, med en så tæt tilknytning til personen med handicap eller alvorlig sygdom, at det er nærliggende, at pasningen og omsorgen varetages af den pågældende. Kommunalbestyrelsen kan ansætte flere personer under samme pasningsordning, hvis de alle opfylder betingelserne for ansættelse. Der er dermed mulighed for, at flere personer kan dele et ansættelsesforhold efter denne bestemmelse.</p>\r\n      <p class=\"Tekst\">Kommunalbestyrelsen skal i forbindelse med behandlingen af ansøgningen om ansættelse vurdere, at der ikke er afgørende hensyn, der taler imod, at det er den eller de pågældende, der varetager pasningen. Kommunalbestyrelsen bør dog som udgangspunkt godkende pasningsforholdet, hvis der er enighed mellem den person, der skal varetage pasningen, og den nærtstående med handicap eller alvorlig sygdom, hvis der ikke er afgørende hensyn af fx helbredsmæssig eller sygeplejemæssig art, der taler imod etableringen af pasningsforholdet.</p>\r\n      <p class=\"Tekst\">Den person, der ansættes til at varetage pasningsopgaven, skal have tilknytning til arbejdsmarkedet. Selvstændigt erhvervsdrivende og dagpengemodtagere er også omfattet af muligheden for ansættelse til pasning. Kontanthjælpsmodtagere vil efter en konkret vurdering kunne komme i betragtning, hvis kravet om tilknytning til arbejdsmarkedet kan anses for at være opfyldt. Der kan henvises til Ankestyrelsens afgørelse SM C-32-04 om kontanthjælpsmodtagere.</p>\r\n      <p class=\"Kapitel\">Kapitel 57</p>\r\n      <p class=\"Kapiteloverskrift\">Kriterier for ordningen</p>\r\n      <p>\r\n        <div style=\"width:100%\">\r\n          <table class=\"Maintable\" align=\"center\" border=\"0\" cellspacing=\"0\" cellpadding=\"0\" style=\"SchultzColumns: 302;\" width=\"302\">\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-top: 0.018cm solid #000000\" width=\"302\">\r\n                <div class=\"Paragraftekst\"><span class=\"Bold\">§ 118.</span> En person med tilknytning til arbejdsmarkedet, der ønsker at passe en nærtstående med betydelig og varigt nedsat funktionsevne eller indgribende kronisk eller langvarig, herunder uhelbredelig, lidelse i hjemmet, skal ansættes af kommunalbestyrelsen, når </div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Nummer\">1) alternativet til pasning i hjemmet er døgnophold uden for hjemmet eller plejebehovet svarer til fuldtidsarbejde, </div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Nummer\">2) der er enighed mellem parterne om etableringen af pasningsforholdet og </div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Nummer\">3) kommunalbestyrelsen vurderer, at der ikke er afgørende hensyn, der taler imod, at det er den pågældende person, der passer den nærtstående. </div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"302\">\r\n                <div class=\"Stk\"><span class=\"Italic\">Stk. 2.</span>... </div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst\"><span class=\"Bold\">246.</span> I forbindelse med kommunalbestyrelsens sagsbehandling skal det vurderes, om betingelserne for ordningen er opfyldt, jf. § 118, stk. 1.</p>\r\n      <p class=\"Tekst\">Det er en betingelse for ordningen, at alternativet til pasning i hjemmet er døgnophold uden for hjemmet fx i plejebolig, botilbud eller lignende, eller at plejebehovet svarer til fuldtidsarbejde. Ved vurderingen af plejebehovet bør indgå overvejelser om, der i forbindelse med handicappet eller sygdommen er særlige omstændigheder, der medfører et behov for, at den ansatte deltager ved kontrol, behandling eller indlæggelse fx pga. den nærtståendes alder, svækkelse, udviklingshæmning m.v. Kommunen bør samtidig overveje om den person, der skal varetage pasningen, har opgaver med kørsel til kontrol eller behandling af den nærtstående handicappede eller syge, ligesom det bør indgå i overvejelserne, om der er behov for at varetage pleje- og omsorgsopgaver, der er uforenelige med at passe et erhvervsarbejde.</p>\r\n      <p class=\"Tekst\">Det er en betingelse, at parterne er enige om at indgå et pasningsforhold. Ligesom det er en betingelse for pasningsordningen, at der ikke er afgørende hensyn, der taler imod, at det er den pågældende person, der passer den nærtstående med handicap eller alvorlig sygdom.</p>\r\n      <p class=\"Tekst\">Udgangspunktet er, at kommunalbestyrelsen skal godkende pasningsforholdet, hvis der er enighed mellem den person, der skal varetage pasningen, og den nærtstående med handicap eller alvorlig sygdom. Der kan dog i visse tilfælde være særlige faglige hensyn fx af sygeplejemæssig art, der taler imod etableringen af pasningsforholdet. Kommunalbestyrelsen skal desuden vurdere, om pasnings- og omsorgsopgaverne er så fysisk eller psykisk belastende for den person, der skal varetage pasningsopgaven, at det ikke vurderes at være til gavn for hverken personen eller den nærtstående med handicap eller alvorlig sygdom at etablere pasningsforholdet.</p>\r\n      <p class=\"Tekst\">Det er en forudsætning, at den person, der skal varetage pasningen, og den nærtstående med handicap eller alvorlig sygdom bor sammen, eller at parterne bor så tæt på hinanden, at det er muligt at varetage opgaverne i forbindelse med pasningsorloven.</p>\r\n      <p class=\"Tekstoverskrift\">Sygehusophold</p>\r\n      <p class=\"Tekst\"><span class=\"Bold\">247.</span> Plejeorloven kan efter en konkret vurdering etableres eller opretholdes i forbindelse med hospitalsophold. Det kan gælde fx i situationer, hvor der er tale om indlæggelse af børn, hvor behandlingen finder sted i en anden landsdel end bopælen, eller hvor der er tale om et behandlingsforløb med flere kortvarige indlæggelser som fx ved behandling af cancer. Der henvises til punkt 242 om formålet med bestemmelsen og punkt 255 om pasningsorlovens længde, opdeling m.v.</p>\r\n      <p class=\"Tekstoverskrift\">Behandling i udlandet mv.</p>\r\n      <p class=\"Tekst\"><span class=\"Bold\">248.</span> § 118 er omfattet af bestemmelserne i bekendtgørelse om ydelser efter lov om social service under midlertidige ophold i udlandet. En pasningsorlov kan dermed medtages fx i forbindelse med behandling på sygehuse i udlandet, kortvarige genoptrænings- eller rekreationsophold mv.</p>\r\n      <p class=\"Kapitel\">Kapitel 58</p>\r\n      <p class=\"Kapiteloverskrift\">Sagsbehandling, vejledningsforpligtelse mv.</p>\r\n      <p class=\"Tekstoverskrift\">Ansøgning</p>\r\n      <p class=\"Tekst\"><span class=\"Bold\">249.</span> Ansøgning om pasningsordning rettes til den kommune, hvor den nærtstående person med handicap eller alvorlig sygdom bor, jf. også pkt. 304 og retssikkerhedslovens kapitel 3. Der henvises også til retssikkerhedsvejledningen kapitel 32.</p>\r\n      <p class=\"Tekst\">Kommunalbestyrelsen skal ved ansøgning om hjælp efter denne bestemmelse være særlig opmærksom på retssikkerhedslovens § 3 om pligt til at behandle en ansøgning om hjælp så hurtigt som muligt. Det gælder især sager, hvor behandlingen af sagen ikke kan udsættes, uden at formålet med ansøgningen forpasses.</p>\r\n      <p class=\"Tekst\">Udover det i pkt. 249-252 beskrevne henvises for en nærmere beskrivelse af kommunens retlige forpligtelser som led i sagsbehandlingen til retssikkerhedsvejledningen, herunder særligt afsnit II, III og XII.</p>\r\n      <p class=\"Tekstoverskrift\">Kommunernes vejledningsforpligtelse</p>\r\n      <p class=\"Tekst\"><span class=\"Bold\">250.</span> Da der er tale om en foranstaltning af kortere varighed, bør det indgå i sagsbehandlingen, om andre bestemmelser i serviceloven kan være relevante i forhold til den konkrete sag. Det kan fx være i forbindelse med sager om børn med handicap eller langvarig sygdom, servicelovens bestemmelser om tabt arbejdsfortjeneste og dækning af merudgifter. I forbindelse med sager med voksne med handicap eller alvorlig sygdom kan det eksempelvis være servicelovens bestemmelser om hjælp i hjemmet, aflastning eller borgerstyret personlig assistance.</p>\r\n      <p class=\"Tekst\">Kommunalbestyrelsen skal i forbindelse med sagsbehandlingen være opmærksom på sin vejledningspligt i h.t. forvaltningslovens § 7, retssikkerhedslovens § 5 og den udvidede pligt til at yde rådgivning og vejledning til personer med handicap efter servicelovens § 12. Der henvises til afsnit 2 i vejledning om formål og andre generelle bestemmelser i serviceloven.</p>\r\n      <p class=\"Tekst\">Kommunalbestyrelsen skal være opmærksom på bestemmelserne i lov om lønmodtageres ret til fravær fra arbejde af særlige familiemæssige årsager og informere den ansatte om kravet om varsling af den hidtidige arbejdsgiver i forbindelse med påbegyndelse og afslutning af orlovsforløbet.</p>\r\n      <p class=\"Tekst\"><span class=\"Bold\">251.</span> Kommunalbestyrelsen bør sikre, at der i god tid inden pasningsorlovens ophør er taget kontakt til den handicappede eller syge eller personens værge/pårørende, så der ved fortsat pasnings- og plejebehov oplyses og vejledes om mulighederne for dækning af behovet ud fra en helhedsorienteret tilgang. For voksne med handicap kan der fx udarbejdes en handlingsplan efter servicelovens § 141. I forbindelse med overvejelserne om mulighederne for at varetage den praktiske og personlige hjælp, pleje mv. bør der også indgå overvejelser om boligforhold, fx midlertidig botilbud, plejebolig, eller boligændringer i hjemmet.</p>\r\n      <p class=\"Tekstoverskrift\">Vurdering af ansøgning om pasningsordning</p>\r\n      <p class=\"Tekst\"><span class=\"Bold\">252.</span> Kommunalbestyrelsen skal vurdere, om den nærtstående med handicap eller alvorligt sygdom er omfattet af personkredsen og opfylder kriterierne for at kunne omfattes af ordningen. Kommunalbestyrelsen kan fx indhente lægelige oplysninger i forbindelse med sagsbehandlingen. Der henvises til pkt. 305 og retssikkerhedslovens §§ 10-12 om sagsoplysning, herunder samtykkekrav. Kommunalbestyrelsen skal samtidig foretage en vurdering af, at der ikke efter servicelovens § 118, stk. 1, nr. 3, er afgørende hensyn, der taler i mod, at det er den udpegede person, der passer den nærtstående handicappede eller syge. Der henvises til vejledningens punkt 246.</p>\r\n      <p class=\"Kapitel\">Kapitel 59</p>\r\n      <p class=\"Kapiteloverskrift\">Ansættelse, lønforhold mv.</p>\r\n      <p>\r\n        <div style=\"width:100%\">\r\n          <table class=\"Maintable\" align=\"center\" border=\"0\" cellspacing=\"0\" cellpadding=\"0\" style=\"SchultzColumns: 302;\" width=\"302\">\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-top: 0.018cm solid #000000\" width=\"302\">\r\n                <div class=\"Paragraftekst\"><span class=\"Bold\">§ 118. .</span></div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Stk\"><span class=\"Italic\">Stk. 2.</span> Personen skal ansættes af den kommune, hvor den nærtstående bor. Lønnen udgør 16.556 kr. om måneden. Der betales pensionsbidrag med i alt 12 pct. hvoraf de 4 pct. tilbageholdes i lønnen, mens arbejdsgiveren betaler 8 pct. af lønnen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Stk\"><span class=\"Italic\">Stk. 3.</span> Personen kan ansættes i indtil 6 måneder med henblik på at passe den nærtstående. Pasningsperioden kan forlænges med indtil 3 måneder, hvis særlige forhold taler herfor. Pasningen kan opdeles i perioder af hele måneder. Efter aftale med den arbejdsgiver, som har givet orlov til pasning af en nærtstående, kan pasningen opdeles i kortere perioder. Pasningen kan deles af flere personer, hvis de alle opfylder betingelserne for ansættelse efter stk. 1.</div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Stk\"><span class=\"Italic\">Stk. 4.</span> Hvis to eller flere personer deles om pasningsordningen, kan den samlede aflønning ikke overstige den aflønning, der nævnes i stk. 2. Lønnen udbetales forholdsmæssigt i forhold til delingen af pasningsordningen.</div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"302\">\r\n                <div class=\"Stk\"><span class=\"Italic\">Stk. 5.</span> Der kan ydes én pasningsordning til ét sammenhængende sygdomsforløb eller handicap. Samme nærtstående kan dog blive omfattet af pasningsordningen igen, hvis der tilstøder den pågældende en anden lidelse eller funktionsevnenedsættelse, som anført i stk. 1, og hvis betingelserne i øvrigt er opfyldt.</div>\r\n              </td>\r\n            </tr>\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"302\">\r\n                <div class=\"Stk\"><span class=\"Italic\">Stk. 6.</span> Der indgås en ansættelsesaftale mellem personen og kommunalbestyrelsen, hvor de nærmere vilkår i forbindelse med ansættelsesforholdet beskrives, herunder angivelse af, hvem den nærtstående er, periodens længde, arbejdsopgaverne, opsigelsesvarsler m.v. Hvis ansættelsen på grund af undskyldelige omstændigheder afbrydes i ansættelsesperioden, udbetaler kommunen løn til den ansatte i 1 måned efter udgangen af den måned, hvor ophøret finder sted. Såfremt personen får et andet forsørgelsesgrundlag inden for denne periode, bortfalder kommunens forpligtelse.</div>\r\n              </td>\r\n            </tr>\r\n          </table>\r\n        </div>\r\n      </p>\r\n      <p class=\"Tekst\"><span class=\"Bold\">253.</span> Kommunalbestyrelsen ansætter en person til at varetage pasnings- og omsorgsopgaver for den nærtstående med handicap eller alvorlig sygdom, jf. servicelovens § 118, stk. 2, og stk. 6. Der skal udarbejdes en ansættelseskontrakt for pågældende, hvor de nærmere vilkår i forbindelse med ansættelsesforholdet beskrives, herunder periodens længde, arbejdsopgaverne, opsigelsesvarsler m.v.</p>\r\n      <p class=\"Tekst\">Kommunalbestyrelsen bør sikre, at den ansattes pligter med hensyn til dokumentation af afholdte arbejdstimer mv. overfor kommunalbestyrelsen som arbejdsgiver ikke udgør en uforholdsmæssig byrde, der kan begrænse udnyttelsen af ordningen. Dette gælder særligt udnyttelsen af mulighederne for en fleksibel sammensætning og løbende ændring af pasningsordningen.</p>\r\n      <p class=\"Tekstoverskrift\">Ansættelseskontrakt</p>\r\n      <p class=\"Tekst\"><span class=\"Bold\">254.</span> Ansættelseskontrakten skal udformes i overensstemmelse med lov om arbejdsgivers pligt til at underrette lønmodtageren om vilkårene for ansættelsesforholdet, som hører under Beskæftigelsesministeriets ansvarsområde.</p>\r\n      <p class=\"Tekst\">En tilrettelagt pasningsordning kan ændres, hvis behovet for pasning ændrer sig. Pasningsordningen kan således forlænges, opdeles eller sammenlægges efter behov. Dette vilkår skal fremgå af den ansættelseskontrakt, som kommunen udformer.</p>\r\n      <p class=\"Tekst\">Ansættelsen kan medregnes ved optjening af beskæftigelseskravet. Hvis to eller flere deles om ordningen, vil der for hver af de ansatte kunne medregnes et antal løntimer, som forholdsmæssigt svarer til den del, som pågældende får af den samlede løn. Dette skal fremgå af den ansættelseskontrakt, som kommunen udformer.</p>\r\n      <p class=\"Tekst\">Spørgsmål om fortolkning af ansættelsesaftalen, herunder fx misligholdelse, kan ikke indbringes for Det sociale nævn. Arbejdsmarkedets Ankenævn kan tage sig af spørgsmål om, hvorvidt en arbejdsgiver har overholdt sin forpligtelse, jf. ansættelsesbevisloven § 5, stk. 1.</p>\r\n      <p class=\"Tekstoverskrift\">Pasningsorlovens længde, opdeling mv.</p>\r\n      <p class=\"Tekst\"><span class=\"Bold\">255.</span> Personen kan ansættes i indtil 6 måneder til at passe den nærtstående handicappede eller syge. Ansættelsesperioden kan opdeles i flere perioder af ned til 1 måneds varighed, hvis den nærtståendes pasningsbehov mv. begrunder en sådan tilrettelæggelse. Der vil fx kunne være tale om, at behandlingsforløbet er tilrettelagt på en sådan måde, at der er behov for en periodisk pasningsordning. Fx kan der være et behov for pasning forinden en indlæggelse på sygehus, og behov for pasning efter den nærtstående er udskrevet. En pasningsordning vil i sådanne tilfælde kunne deles i to pasningsperioder afbrudt af en periode, hvor den nærtstående er indlagt. Kommunen bør dog ved vurderingen af pasningsforløbet overveje, om der i forbindelse med handicappet eller sygdommen er særlige omstændigheder, der medfører behov for, at den ansatte deltager ved kontrol, behandling eller indlæggelse fx på grund af den nærtståendes alder, svækkelse, udviklingshæmning m.v.</p>\r\n      <p class=\"Tekst\">Med accept fra den arbejdsgiver, der giver orloven, er der mulighed for, at pasningen af en nærtstående kan opdeles i kortere perioder end hele måneder. Det vil fx kunne være et ønske i tilfælde, hvor to ansatte deler pasningen. En pasning vil fx kunne deles med en uge skiftevis til hver.</p>\r\n      <p class=\"Tekst\">En tilrettelagt pasningsordning kan ændres, hvis behovet for pasning ændrer sig. Pasningsordningen kan således forlænges, opdeles eller sammenlægges efter behov.</p>\r\n      <p class=\"Tekstoverskrift\">Forlængelse af pasningsorloven</p>\r\n      <p class=\"Tekst\"><span class=\"Bold\">256.</span> En pasningsordning kan forlænges i indtil 3 måneder i umiddelbar tilknytning til den aftalte pasning, hvis særlige forhold taler herfor. Et eksempel på et særligt forhold, der vil kunne begrunde en forlængelse af pasningsorloven, kan være, at der viser sig behov for et nyt eller længere behandlingsforløb end oprindeligt antaget. Et andet eksempel på et særligt forhold, som vil kunne begrunde en forlængelse af pasningsperioden er, at der ydes livsforlængende behandling. Ved livsforlængende behandling forstås behandling, hvor der ikke er udsigt til helbredelse, bedring eller lindring, men alene til en vis livsforlængelse, jf. sundhedslovens § 26, stk. 3.</p>\r\n      <p class=\"Tekst\">En forlængelse af pasningsordningen vil fx kunne komme på tale, hvis den nærtstående endnu ikke er døende med mulighed for etablering af et plejeforhold efter servicelovens § 119, men må forventes at overgå til den terminale fase kort tid efter ophøret af pasningsordningens 6 måneder. I sådanne tilfælde kan forlængelsen sikre, at pasningsforløbet ikke afbrydes i overgangen mellem ordningerne. I vurderingen af, om der er grundlag for en forlængelse af pasningsperioden på grund af en livsforlængende behandling, vil indgå en lægelig vurdering. Muligheden for at forlænge en pasningsperiode betyder, at pasningen i særlige tilfælde vil kunne strække sig over maksimalt 9 måneder.</p>\r\n      <p class=\"Tekstoverskrift\">Løn, pension og feriepenge mv.</p>\r\n      <p class=\"Tekst\"><span class=\"Bold\">257.</span> Den kommune, hvor den nærtstående handicappede eller syge bor, afholder udgifterne til løn mv.</p>\r\n      <p class=\"Tekst\">Den ansatte person aflønnes med det lønniveau, der er fastlagt i § 118, stk. 2 i lov om social service. Lønniveauet reguleres en gang årligt, jf. § 176, stk. 5 i lov om social service. Lønniveauet offentliggøres i Velfærdsministeriets »Vejledning om satser«  der kan findes på www.social.dk, under »Tal og satser«. Hvis en aftale om pasning løber hen over årsskiftet, reguleres lønnen for den del af pasningsperioden, der ligger efter 1. januar i det nye år med den nye gældende sats.</p>\r\n      <p class=\"Tekst\">Der kan samlet udbetales løn svarende til en fuldtidsansættelse uanset, at en pasning deles af flere ansatte. Deler flere ansatte pasningen, aflønnes de forholdsmæssigt. Hvis der ved en deling af pasningsordningen opstår spørgsmål om ret til supplerende dagpenge, vil de almindelige regler om ret til supplerende dagpenge finde anvendelse. Spørgsmål herom rettes til Arbejdsdirektoratet.</p>\r\n      <p class=\"Tekst\">Ud over lønnen skal der betales pensionsbidrag på i alt 12 pct., hvoraf de 4 pct. tilbageholdes i lønnen, mens kommunen som arbejdsgiver betaler et bidrag på 8 pct. af lønnen. Kommunen tilbageholder desuden A-skat, lønmodtagerens eget bidrag til ATP, Arbejdsmarkedsbidrag samt øvrige lovpligtige bidrag efter de gældende regler. Kommunen skal som arbejdsgiver betale sin andel af ATP og arbejdsmarkedspension, jf. ovenfor, samt feriepenge efter ferielovens regler.</p>\r\n      <p class=\"Tekst\">Bidrag til arbejdsmarkedspension indbetales af kommunen til personens egen pensionskasse, forsikringsselskab eller lignende, hvor det hidtidige pensionsbidrag er blevet indsat. Hvis dette ikke kan lade sig gøre, eller hvis der ikke tidligere er indbetalt til arbejdsmarkedspension, kan kommunen oprette en pensionsordning fx i Kommunernes Pensionsforsikring, i et forsikringsselskab eller en bank, efter forudgående aftale med den ansatte. Hvis det pga. den ansattes alder ikke er muligt at oprette en pensionsordning, og en sådan ikke eksisterer, kan pensionsbidraget udbetales med lønnen.</p>\r\n      <p class=\"Tekstoverskrift\">Opsigelse</p>\r\n      <p class=\"Tekst\"><span class=\"Bold\">258.</span> Hvis ansættelsesforholdet ophører inden den aftalte periodes udløb, skal lønmodtagere, der har orlov fra deres arbejde, uden ugrundet ophold give deres tidligere arbejdsgiver meddelelse om, at arbejdet ønskes genoptaget. Dette skal ses i sammenhæng med reglerne om varsel i lov om lønmodtageres ret til fravær fra arbejde af særlige familiemæssige årsager. For ansatte, der ikke har orlov, og som uden gyldig grund opsiger ansættelsesforholdet i utide, finder de almindelige regler om selvforskyldt ledighed anvendelse. Spørgsmål herom rettes til Arbejdsdirektoratet.</p>\r\n      <p class=\"Tekst\">Hvis ansættelsesforholdet af undskyldelige omstændigheder afbrydes i ansættelsesperioden, fx på grund af den nærtståendes død, egen sygdom eller andre personlige forhold, der gør det umuligt at udføre pasnings- og omsorgsopgaverne, skal kommunen udbetale løn til den ansatte i en måned efter udgangen af den måned, hvor ansættelsen ophører.</p>\r\n      <p class=\"Tekstoverskrift\">Eksempel</p>\r\n      <p class=\"Tekst\">Malene har passet sin mand i 2 måneder, da han er alvorligt syg. Manden dør pludseligt den 6. august. Kommunen skal derefter udbetale løn for hele august og september måned til Malene, med mindre hun ønsker og får mulighed for at vende tilbage til sin tidligere arbejdsplads inden udgangen af september  og dermed får en lønindtægt derfra.</p>\r\n      <p class=\"Tekst\">Hvis Malene fx starter på sin tidligere arbejdsplads den 15. september, ophører kommunens forpligtelse til at betale løn, pension mv. fra denne dato.</p>\r\n      <p class=\"Kapitel\">Kapitel 60</p>\r\n      <p class=\"Kapiteloverskrift\">Behov for aflastning, arbejdsmiljø mv.</p>\r\n      <p class=\"Tekst\"><span class=\"Bold\">259.</span> Kommunalbestyrelsen skal i forbindelse med tildeling af pasningsordningen foretage en konkret og individuel vurdering af behovet for pleje og omsorg, herunder om der samtidig skal stilles hjælp til rådighed efter andre bestemmelser. Det kan være hjælp i forbindelse med pleje- og omsorgsopgaver, der kræver mere end en person, aflastning og afløsning i pasningsperioden, nødvendige tekniske hjælpemidler for at arbejdet kan udføres forsvarligt m.v.</p>\r\n      <p class=\"Tekstoverskrift\">Eksempel</p>\r\n      <p class=\"Tekst\">Hanne er delvist lammet efter en hjerneblødning  og har omfattende hjælpebehov  og samtidig behov for kørsel og deltagelse ved behandling og genoptræning. Hendes mand ønsker i første omgang en pasningsordning i 3 måneder, så familien får mulighed for at vurdere, om Hanne kan passes i hjemmet i fremtiden.</p>\r\n      <p class=\"Tekst\">Kommunen vurderer, at alternativet til pasningsordningen er døgnophold udenfor hjemmet. Pasningsbehovet er spredt på mange opgaver i løbet af døgnet, og kommunen bevilger derfor samtidig hjælp efter servicelovens § 83 om praktisk og personlig bistand i hjemmet til hjælp i nattetimerne og 6 timer ugentligt i dagtimerne samt aflastning hver 3 weekend.</p>\r\n      <p class=\"Tekstoverskrift\">Arbejdsmiljø</p>\r\n      <p class=\"Tekst\">Kommunalbestyrelsen skal vurdere, hvordan arbejdet kan udføres på forsvarlig vis  i overensstemmelse med de gældende regler om arbejdsmiljø ved arbejde i private hjem. Der kan henvises til kapitel 29 i vejledning nr. 94 af 5. december 2006.«</p>\r\n      <p class=\"CParagrafnummer\">2</p>\r\n      <p class=\"Tekst\">Vejledningen vedrører lov nr. 1118 af 26. november 2008 om ændring af lov om social service (Merudgiftsydelse og øget fleksibilitet ved pasning af nærtstående med handicap eller alvorlig sygdom), der trådte i kraft den 1. januar 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 6. februar 2009</I></P><P CLASS=SIGN1 ALIGN=\"CENTER\">Karen Jespersen</P><P CLASS=SIGN2 ALIGN=\"RIGHT\">/ Morten Starch Lauritsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/02/2009"
        },
        {
            "displayName": "Accession",
            "displayValue": "C20090001360"
        },
        {
            "displayName": "Entydig dokumentidentifikation",
            "displayValue": "BI000460"
        },
        {
            "displayName": "Dato for førstegangsindlæggelse",
            "displayValue": "13/02/2009"
        },
        {
            "displayName": "Dato for indlæggelse",
            "displayValue": "13/02/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "06/02/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2007-3194"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}