{
    "id": 2562,
    "title": "Cirkulæreskrivelse om ændring af ordningen med offerrådgivning\\n(Til politi og anklagemyndighed)",
    "documentTypeId": "210",
    "isSagsforlobPeriodValid": true,
    "shortName": "CIS nr 11138 af 22/12/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om ændring af ordningen med offerrådgivning  \r\n\r\n</P>  \r\n\r\n<P class=\"Undertitel\">  \r\n\r\n (Til politi og anklagemyndighed)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n 1.  \r\n\r\n</B>  \r\n\r\n I forbindelse med  \r\n\r\n Folketingets vedtagelse af lov nr. 349 af 23. maj 1997 om ændring af  \r\n\r\n retsplejeloven,  \r\n\r\n straffeloven og erstatningsansvarsloven (Styrkelse af retsstillingen for ofre  \r\n\r\n for forbrydelser m.v.) blev det besluttet at etablere et landsdækkende net af  \r\n\r\n lokale og uafhængige offerrådgivninger.  \r\n\r\n</P>  \r\n\r\n<P class=\"TekstV\">  \r\n\r\n Fra Folketingets side lægges der fortsat stor vægt på, at  \r\n\r\n politiet i de relevante tilfælde vejleder ofre for forbrydelser mv. om  \r\n\r\n mulighederne for at få støtte og vejledning fra offerrådgivningerne. Det  \r\n\r\n fremgår således af flerårsaftalen for politiet for 2007-2010, at netværket af  \r\n\r\n offerrådgivninger skal styrkes ved etablering af faste kontaktpunkter og  \r\n\r\n yderligere vejledning om ordningen i de nye, store politikredse.  \r\n\r\n</P>  \r\n\r\n<P class=\"TekstV\">  \r\n\r\n Formålet med offerrådgivningerne er at give personlig støtte  \r\n\r\n til ofre for forbrydelser, ligesom ofrene også skal kunne få vejledning om  \r\n\r\n mulighederne for psykologhjælp, advokatbistand og eventuel vejledning om  \r\n\r\n mulighederne for at søge erstatning. Det fremgår af bemærkningerne til den  \r\n\r\n ovennævnte lovændring fra 1997, at offerrådgivningerne skal stå åbne for  \r\n\r\n alle,  \r\n\r\n som føler behov for rådgivning af den nævnte karakter.  \r\n\r\n</P>  \r\n\r\n<P class=\"TekstV\">  \r\n\r\n Ved Justitsministeriets cirkulæreskrivelse af 4. juli 2006 blev  \r\n\r\n det præciseret, at offerrådgivningsordningen ikke kun omfatter voldsofre, men  \r\n\r\n alle ofre for forbrydelser, herunder f.eks. ofre for gaderøveri eller andre  \r\n\r\n former for røveri, ofre for trick- og tasketyveri, ofre for indbrud i  \r\n\r\n beboelser  \r\n\r\n eller fritidshuse samt ofre for blufærdighedskrænkelse og andre, mindre  \r\n\r\n alvorlige sædelighedsforbrydelser.  \r\n\r\n</P>  \r\n\r\n<P class=\"TekstV\">  \r\n\r\n Landssammenslutningen af Offerrådgivningerne i Danmark har  \r\n\r\n tilkendegivet over for Justitsministeriet, at offerrådgivningerne også kan  \r\n\r\n tilbyde støtte og vejledning til personer, som har været vidner til  \r\n\r\n forbrydelser, og personer, som har været ofre for eller vidner til  \r\n\r\n trafikulykker  \r\n\r\n eller andre former for ulykker. Offerrådgivningerne vil endvidere kunne yde  \r\n\r\n støtte og vejledning til pårørende til ofre for forbrydelser og ulykker.  \r\n\r\n</P>  \r\n\r\n<P class=\"TekstV\">  \r\n\r\n Justitsministeriet skal på den baggrund anmode politikredsene  \r\n\r\n om, når det i det konkrete tilfælde findes relevant, tillige at vejlede  \r\n\r\n vidner  \r\n\r\n til forbrydelser, og personer, som har været ofre for eller vidner til  \r\n\r\n trafikulykker eller andre former for ulykker, om mulighederne for at få  \r\n\r\n støtte  \r\n\r\n og vejledning fra offerrådgivningen.  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n 2.  \r\n\r\n</B>  \r\n\r\n Justitsministeriet og Rigspolitichefen har i lyset af politireformen drøftet  \r\n\r\n den fremtidige administration af ordningen med offerrådgivning. De  \r\n\r\n overordnede  \r\n\r\n retningslinjer for ordningen fastsættes i dag af Justitsministeriet, mens  \r\n\r\n Rigspolitichefen bistår politikredsene og de lokale offerrådgivninger med  \r\n\r\n forskellige generelle og koordinerende funktioner mv.  \r\n\r\n</P>  \r\n\r\n<P class=\"TekstV\">  \r\n\r\n Med politireformens ikrafttræden den 1. januar 2007 etableres  \r\n\r\n der et ændret forhold mellem Rigspolitichefen og politikredsene, som  \r\n\r\n indebærer,  \r\n\r\n at Rigspolitichefen kan udstede generelle og konkrete retningslinjer til  \r\n\r\n politikredsene for så vidt angår politifaglige spørgsmål. Justitsministeriet  \r\n\r\n og  \r\n\r\n Rigspolitichefen har i lyset heraf og henset til, at Rigspolitichefen i dag  \r\n\r\n varetager en række generelle og koordinerende funktioner i forhold til  \r\n\r\n offerrådgivningerne, aftalt, at Rigspolitichefen fra den 1. januar 2007  \r\n\r\n tillige  \r\n\r\n vil forestå de mere overordnede retningslinjer for offerrådgivningen, som  \r\n\r\n hidtil er blevet fastsat ved Justitsministeriets cirkulæreskrivelser til  \r\n\r\n politikredsene.  \r\n\r\n</P>  \r\n\r\n<P class=\"TekstV\">  \r\n\r\n Rigspolitichefen vil som følge heraf også stå i spidsen for den  \r\n\r\n styrkelse af ordningen med offerrådgivning, der, som nævnt ovenfor under pkt.  \r\n\r\n 1, følger af flerårsaftalen for politiet for 2007-2010.  \r\n\r\n</P>  \r\n\r\n<P class=\"TekstV\">  \r\n\r\n Det kan tilføjes, at opgaverne i forhold til  \r\n\r\n offerrådgivningerne fra den 1. januar 2007 varetages af Rigspolitichefens  \r\n\r\n Politiafdeling.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Justitsministeriet, den 22. december  \r\n\r\n 2006</I></P>  \r\n\r\n<P CLASS=SIGN1 ALIGN=\"CENTER\">Lene Volke Roesen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2007"
        },
        {
            "displayName": "Accession",
            "displayValue": "C20061113810"
        },
        {
            "displayName": "Entydig dokumentidentifikation",
            "displayValue": "AA003534"
        },
        {
            "displayName": "Dato for førstegangsindlæggelse",
            "displayValue": "01/02/2007"
        },
        {
            "displayName": "Dato for indlæggelse",
            "displayValue": "01/02/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11138"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "22/12/2006"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Justitsministeriet"
        },
        {
            "displayName": "Ressortministeriets journalnummer",
            "displayValue": "Justitsmin., j. nr. 2006-187-0002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}