{
    "id": 232266,
    "title": "Moms - Forsikringsmæglervirksomhed momsfritaget",
    "documentTypeId": "230",
    "isSagsforlobPeriodValid": true,
    "shortName": "AFG nr 9777 af 21/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Moms - Forsikringsmæglervirksomhed momsfritaget</p>\r\n<div class=\"Resume\">\r\n   <p class=\"TekstGenerel\">Spørger er en forsikringsmæglervirksomhed, som formidler og servicerer forsikringer for sine kunder. Spørgers ydelser består b.la i ajourføring af forsikringer, varetagelse af skadesager, korrespondance med forsikringsselskaberne, indhentning af tilbud på forsikringer, opsigelse af gamle forsikringer samt indgåelse af nye forsikringer.</p>\r\n   <p class=\"TekstGenerel\">Spørger ønsker at få bekræftet, at ydelserne er momspligtige, og dermed ikke omfattet af momsfritagelsen i momslovens § 13, stk. 1, nr. 10, som bl.a. omfatter ydelser leveret af forsikringsmæglere.</p>\r\n   <p class=\"TekstGenerel\">Skatterådet kan ikke bekræfte, at ydelserne er momspligtige. Spørger må anses for at levere momsfri ydelser i form af formidling af forsikringer, jf. momslovens § 13, stk. 1, nr. 10. Spørger er derfor omfattet af lønsumsafgiftspligten, jf. lønsumsafgiftslovens § 1, stk. 1.</p>\r\n</div>\r\n<p class=\"KapitelOverskrift2\">Skatterådsmøde 21. juni 2022 - SKM2022. 330. SR</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Det ønskes bekræftet, at Spørgers aktiviteter ikke er lønsumsafgiftspligtige, idet Spørgers ydelser ikke omfattes af momslovens § 13, stk. 1, nr. 10?</p>\r\n<p class=\"BilagtekstListe\">\r\n   <span class=\"Bold\">Svar</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Nej</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger er en forsikringsmæglervirksomhed, der primært formidler og servicerer forsikringer for landbrugskunder. Med kunderne indgås en samarbejdsaftale, der regulerer hvilken service, Spørger yder, samt aftaler om honorering, ansvar, tvister m.m. Kunden underskriver en fuldmagt, så Spørger kan handle på kundens vegne over for forsikringsselskaberne. Det er alene kunden, der honorerer Spørger. I den forbindelse modtager Spørger ikke provision eller andet fra forsikringsselskaberne. Spørger hjælper kunden med at indhente tilbud på forsikringer, analysere indkomne tilbud, løbende servicering/regulering af de tegnede forsikringer og herunder også anmeldelse af og opfølgning på skader.</p>\r\n<p>Spørger har hidtil betalt fuld lønsumsafgift, men erfarer, at andre tilsvarende forsikringsmæglervirksomheder er registreret som momspligtige og ikke betaler lønsumsafgift.</p>\r\n<p>Spørger har fremlagt et eksempel på samarbejdsaftale om mæglerbetjening og mæglermandat for Skattestyrelsen;</p>\r\n<p>\r\n   <span class=\"Italic Underline\">Aftalen omfatter følgende opgaver</span>\r\n</p>\r\n<p class=\"BilagtekstListe\">\r\n   <span class=\"Italic\">Spørger skal for Kundenavn udføre følgende opgaver:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Varetagelse af mine interesser i forhold til forsikringsselskaberne, herunder bl.a.</span></p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">ajourføring af forsikringer</span></p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">varetage skadesager</span></p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">kontrol af policer og opkrævninger</span></p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">korrespondance med forsikringsselskaberne</span></p>\r\n<p class=\"Liste2\">\r\n   <span class=\"Liste2Nr\">–</span> <span class=\"Italic\">indhentning af tilbud på forsikringer</span></p>\r\n<p>\r\n   <span class=\"Italic Underline\">Kundens oplysningspligt</span>\r\n</p>\r\n<p class=\"BilagtekstListe\">\r\n   <span class=\"Italic\">For at Spørger kan varetage Kundenavns interesser er det nødvendigt, at Kundenavn straks orienterer Spørgerom alle ændringer, der kan have betydning for forsikringsdækningen herunder bl.a. nedenstående ændringer:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Opstart af ny produktionsgren</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Køb, salg, leje og forpagtning af bygninger eller jord</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Ny-, til- og ombygning af bygninger</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Ændret anvendelse af bygninger.</span> <span class=\"Italic\">Herunder oplag af brandbart materiale, hvor det ikke tidligere har været oplagret</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Ændring af opvarmningsform (halm, biobrændsel, oliefyr osv.)</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Ændringer til maskinelisten for så vidt angår selvkørende maskiner med mere end 15 hk., samt maskiner og redskaber med en værdi over XX kr.</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Ændring af momsregistrering</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Ændring af beskæftigelse for de forsikrede personer</span></p>\r\n<p>\r\n   <span class=\"Italic Underline\">Al korrespondance via Spørger</span>\r\n</p>\r\n<p>\r\n   <span class=\"Italic\">Al korrespondance mellem forsikringsselskab(er) og Kundenavn skal ske via Spørger, medmindre andet specifikt aftales mellem Kundenavn og Spørger i den enkelte sag.</span>\r\n</p>\r\n<p>\r\n   <span class=\"Italic Underline\">Årsmøde</span>\r\n</p>\r\n<p>\r\n   <span class=\"Italic\">Hvert år afholdes som minimum et møde med gennemgang af alle risici for at sikre at forsikringsdækningen svarer til de faktiske forhold og Kundenavns ønsker.</span> <span class=\"Italic\">Mødet kan undtagelsesvis afholdes telefonisk.</span></p>\r\n<p>\r\n   <span class=\"Italic Underline\">Fuldmagt/mæglermandat</span>\r\n</p>\r\n<p>\r\n   <span class=\"Italic\">Der gives fuldmagt til at Spørger kan handle på Kundenavns vegne overfor forsikringsselskaberne.</span>\r\n</p>\r\n<p class=\"BilagtekstListe\">\r\n   <span class=\"Italic\">Spørgerkan ikke uden Kundenavns accept</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">opsige bestående forsikringer</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">indgå aftale om nytegning af forsikringer</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">accepterer afgørelse på skadesager</span></p>\r\n<p>\r\n   <span class=\"Italic\">Indbetalinger til eller udbetalinger fra forsikringsselskaber skal ske direkte mellem forsikringsselskabet og Kundenavn.</span>\r\n</p>\r\n<p>\r\n   <span class=\"Italic Underline\">Ansvarsbestemmelser</span>\r\n</p>\r\n<p>\r\n   <span class=\"Italic\">Risikooplysninger og andre informationer som afgives af Spørger til forsikringsselskabet, betragtes som afgivet af Kundenavn.</span>\r\n</p>\r\n<p>\r\n   <span class=\"Italic\">Spørger orienterer Kundenavn om væsentlige oplysninger, der har betydning for forsikringsdækningen og/eller præmiefastsættelsen, og oplysningerne betragtes som godkendte, medmindre Kundenavn skriftligt gør indsigelse uden unødigt ophold efter modtagelsen af oplysningerne.</span>\r\n</p>\r\n<p>\r\n   <span class=\"Italic\">Spørger påtager sig ikke ansvar for fejl eller mangler i forsikringsdækningen, som ligger forud for indgåelsen af nærværende aftale, men er først ansvarlig, når revision af forsikringsdækningen er gennemført og eventuelle anbefalinger accepteret af Kundenavn.</span>\r\n</p>\r\n<p>\r\n   <span class=\"Italic\">Kundenavn er ansvarlig for rigtigheden af de oplysninger der er givet Spørger, herunder oplysninger om forsikringsinteressen, forsikringssummer, risikoforandringer og lignende.</span>\r\n</p>\r\n<p>\r\n   <span class=\"Italic Underline\">Spørgers ansvarsforsikring</span>\r\n</p>\r\n<p>\r\n   <span class=\"Italic\">Spørger er forsikringsmæssigt dækket for professionelt ansvar i overensstemmelse med den til enhver tid gældende lovgivning for forsikringsformidlere.</span>\r\n</p>\r\n<p>\r\n   <span class=\"Italic\">Spørger er desuden ansvarlig efter dansk rets almindelige regler om professionelt rådgiveransvar med de nedenfor anførte begrænsninger.</span>\r\n</p>\r\n<p>\r\n   <span class=\"Italic\">Spørgeransvar omfatter ikke ansvar for driftstab, tidstab, avancetab, goodwill eller lignende indirekte tab.</span> <span class=\"Italic\">Derudover kan Spørgererstatningsansvar ikke overstige kr. XX pr. skadetilfælde og kr. XX for alle skadetilfælde.</span> <span class=\"Italic\">(reguleres automatisk i overensstemmelse med den til enhver tid fastsatte dækningssum for ansvarsforsikring eller garantistillelse for nærværende i bekendtgørelse nr. BEK nr. 696 af 26/05/2020)</span></p>\r\n<p>\r\n   <span class=\"Italic Underline\">Honorering</span>\r\n</p>\r\n<p>\r\n   <span class=\"Italic\">Spørgermodtager fra Kundenavn honorar baseret på et årligt basishonorar og timeforbrug.</span>\r\n</p>\r\n<p>\r\n   <span class=\"Italic\">(…)</span>\r\n</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>Spøger henviser til et notat fra, som beskriver Spørgers opfattelse og begrundelse;</p>\r\n<p>\r\n   <span class=\"Underline\">Notat — momsfritagelse for tjenesteydelser omfattet af momslovens § 13, stk. 1, nr. 10</span>\r\n</p>\r\n<p>Nærværende notat er udarbejdet med henblik på at beskrive hvornår levering af tjenesteydelser er fritaget for momspligten, jf. fritagelsesbestemmelsen omhandlende forsikringsydelser (momslovens § 13, stk. 1, nr. 10), og hvornår tjenesteydelser er omfattet af den almindelige momspligt, jf. momslovens § 4, stk. 1.</p>\r\n<p>Momslovens § 13, stk. 1, nr. 10 bestemmer, at forsikrings- og genforsikringsvirksomhed, herunder ydelse i forbindelse med sådan virksomhed, som udføres af forsikringsmæglere og forsikringsformidlere, er fritaget for moms.</p>\r\n<p>Bestemmelsen har følgende ordlyd</p>\r\n<p>Fritaget for moms er:</p>\r\n<p>10) Forsikrings- og genforsikringsvirksomhed, herunder ydelser i forbindelse med sådan virksomhed, som udføres af forsikringsmæglere og -formidlere.</p>\r\n<p>Den danske bestemmelse baserer sig på artikel 135, stk. 1, punkt a i momssystemdirektivet, og den danske bestemmelse har næsten samme ordlyd som direktivteksten.</p>\r\n<p>Som de andre fritagelsesbestemmelser i momsloven så skal momslovens § 13, stk. 1, nr. 10, også fortolkes indskrænkende. Kan en transaktion ikke omfattes af en fritagelsesbestemmelse, så er leverancen momspligtig jf. hovedreglen i momslovens § 4, stk. 1</p>\r\n<p>\r\n   <span class=\"Underline\">Forsikringsvirksomhed</span>\r\n</p>\r\n<p>Indledningsvis er det vigtig at være opmærksom på, at forsikringsvirksomhed ikke er begrænset til de virksomheder, der i henhold til nationalret har tilladelse til at drive forsikringsvirksomhed. Det er således ikke afgørende at virksomheden er omfattet af lov om forsikringsvirksomhed</p>\r\n<p>Det afgørende for, at der er tale om forsikringsvirksomhed i momsmæssig forstand er, at der består et kontraktforhold mellem den, der leverer forsikringsydelsen, og den, hvis risiko dækkes af forsikringen — den forsikrede, og forsikringsgiver skal påtage sig mod betaling af en præmie og i tilfælde af forsikringsbegivenhedens indtræden til den forsikrede at betale den ydelse, der er aftalt ved kontraktens indgåelse.</p>\r\n<p>Sagt med andre ord, så defineres forsikringsvirksomhed, som virksomhed hvis ydelser består i - mod vederlag - at dække bestemte risici i overensstemmelse med vilkår fastsat i en forsikringsaftale.</p>\r\n<p>\r\n   <span class=\"Bold Underline\">Forsikringsmæglere og -formidlere</span>\r\n</p>\r\n<p>Begrebet forsikringsmægler og -formidlere er defineret gennem retspraksis, idet der findes flere nationale og EU-domme herom.</p>\r\n<p>Praksis vidner om, at det ikke er afgørende om en virksomhed kalder sig forsikringsmægler/-formidler, men derimod karakteren af forholdet mellem forsikringsselskabet, og forsikringstageren, samt de udførte ydelser som er afgørende for om fritagelsesbestemmelsen finder anvendelse.</p>\r\n<p>Østre Landsret har i SKM2005. 12 anført, at en forsikringsmægler/-formidler er en tredjemand, der formidler kontakt mellem kommende, eventuelle kunder og forsikringsselskaber om tegning af forsikring.</p>\r\n<p>Af dommens præmisser fremgår følgende:</p>\r\n<p>\"En forsikringsmægler/-formidler er en tredjemand, der formidler kontakt mellem kommende, eventuelle kunder og forsikringsselskaber om tegning af forsikring. Hvis en formidling resulterer i, at der indgås en aftale om tegning af forsikring mellem en kunde og et forsikringsselskab, er den formidlingsprovision, som forsikringsmægleren/-formidleren måtte oppebære, fritaget for moms i medfør af denne bestemmelse.</p>\r\n<p>Hvis forsikringsmægleren/-formidleren herefter i forsikringstiden efter aftale leverer nogle ydelser vedrørende de forsikringer, vedkommende har formidlet tegning af, kan honoraret herfor tillige være fritaget for moms.</p>\r\n<p>Eventuelle ydelser vedrørende forsikringer, som vedkommende ikke har formidlet tegning af, vil derimod ikke være fritaget for moms i henhold til nævnte bestemmelse\".</p>\r\n<p>Denne definition svarer til EU-Domstolens praksis, hvilket fremgår af sag <span class=\"Underline\">C-8/01</span>, Taksatorringen. I denne sag har EU-Domstolen således udtalt, at fritagelsen udelukkende tager sigte på ydelser, der udføres af erhvervsdrivende, som står i kontakt både med forsikringsgiveren og forsikringstageren, idet en forsikringsmægler kun er mellemmand.</p>\r\n<p>I sag <span class=\"Underline\">C-472/03</span>, Arthur Andersen, fandt Domstolen, at de væsentlige dele af en forsikringsformidlers opgaver består i at søge efter kundeemner og at sætte dem i kontakt med forsikringsgiveren.</p>\r\n<p>I sag <span class=\"Underline\">C-124/07</span>, J. C. M. Beheer BV, fandt Domstolen, at en virksomhed vedrørende tilbud og indgåelse af forsikringsaftaler, behandling af ændringer af forsikringspolicer, udstedelse af sådanne policer, opkrævning af provision og levering af oplysninger til forsikringsselskabet og til forsikringstagerne havde karakter af en forsikringsmæglers eller -formidlers virksomhed.</p>\r\n<p>Af SKATs juridiske vejledning, afsnit D. A. 5.10.4 anfører SKAT, hvem der er omfattet af forsikringsmægler/ formidler betegnelsen.</p>\r\n<p>\"Betegnelsen forsikringsmægler/formidler er meget bred. Det er ikke afgørende, om en virksomhed vælger at bruge den ene eller den anden betegnelse.</p>\r\n<p class=\"BilagtekstListe\">\r\n   <span class=\"Italic\">Det afgørende er,</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">om virksomheden i praksis er indrettet på at udføre forsikringsformidlingsyde/ser, og</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">at der ikke kun er tale om enkelte lejlighedsvise og isolerede tilfælde, hvor disse ydelser leveres.</span></p>\r\n<p class=\"BilagtekstListe\">\r\n   <span class=\"Italic\">Forsikringsmægler/-formidler betegnelsen omfatter</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">selskabernes egne formidlere</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">agenter</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Assurandører</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">forsikringsmæglere.</span></p>\r\n<p>\r\n   <span class=\"Italic\">Endvidere omfatter det andre, der formidler forsikringsaftaler (fx rejsebureauer og ejendomsmæglere), og som modtager momsfritaget provision fra forsikringsselskaberne for tegning af forsikringer.</span>\r\n</p>\r\n<p>\r\n   <span class=\"Italic\">Hvis en formidling resulterer i, at der indgås aftale om tegning af forsikring mellem en kunde og et forsikringsselskab, skal forsikringsmægleren/-formidleren ikke betale moms af den formidlingsprovision, som han eventuelt måtte få.</span> <span class=\"Italic\">Se </span><span class=\"Italic Underline\">SKM2005.</span> <span class=\"Italic Underline\">12.</span> <span class=\"Italic Underline\">ØLR</span><span class=\"Italic\">\"</span></p>\r\n<p>Foruden at oppebære provision ved at formidle forsikringer, jf. ovenfor så kan forsikringsmæglere og -formidlere ligeledes fritages for moms ved levering af ydelser i forbindelse med forsikringsvirksomhed.</p>\r\n<p>Af SKATs juridiske vejledning fremgår det, at en ydelse anses for leveret <span class=\"Italic\">\"i forbindelse med\" forsikringsvirksomhed, når der er tale om tjenesteydelser i forbindelse med transaktioner, der vedrører overdragelse af en nærmere afgrænset risiko.</span></p>\r\n<p class=\"BilagtekstListe\">SKAT nævner følgende eksempler på ydelser, der kan anses for leveret \"i forbindelse med\" forsikringsvirksomhed:</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Anvisning af forsikring til forsikringsselskaber mod et vederlag</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Undersøgelse af såvel dæknings- som placeringsmuligheder for klienter på det internationale marked</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Risikoanalyse, dvs. at kundens virksomhed gennemgås for hvilke risici, kunden løber med henblik på at afdække kundens forsikringsmæssige behov</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Analyse af eksisterende dækning, dvs. gennemgang af eksisterende policemasse for at afdække, om kundens behov er dækket, samt påvise eventuelle mangler eller overdækning</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Udarbejdelse af udbudsmateriale, dvs. det grundlag hvorpå der indhentes eller modtages tilbud om forsikringsaftaler</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Forståelse af forsikringslicitation</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Vurdering af indkomne tilbud og udarbejdelse af sammenligningsgrundlag</span></p>\r\n<p class=\"Liste1\">\r\n   <span class=\"Liste1Nr\">–</span> <span class=\"Italic\">Placering/indgåelse af forsikringsaftaler, herunder bistand til kunden ved dennes møder med forsikringsselskaberne</span></p>\r\n<p>\r\n   <span class=\"Underline\">Afrunding</span>\r\n</p>\r\n<p>Tjenesteydelser som består i at formidle forsikringer, og dermed være part i et retsforhold til både forsikringsselskabet og forsikringstageren, hvor leverancen vederlægges med en provision/ betaling, er fritaget for momspligten. Ydelser der leveres i forbindelse med forsikringsvirksomhed, er ligeledes omfattet af momsfritagelsen.</p>\r\n<p>Tjenesteydelser som består i at undersøge, analysere, administrere og indhente tilbud på forsikringer mv. for virksomheder (og kun være part i et retsforhold til virksomheden, og ikke til forsikringsselskabet) er ikke omfattet af momslovens fritagelsesbestemmelser. Disse ydelser er omfattet af den almindelige momspligt.</p>\r\n<p>Det er derfor Spørgers opfattelse, at det må være afgørende for momspligten, om der er indgået en skriftlig kontrakt med forsikringsselskabet, der regulerer samarbejde og ansvar i forbindelse med formidling og servicering af forsikringstagers forsikringer.</p>\r\n<p>\r\n   <span class=\"Bold\">Skattestyrelsens indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Det ønskes bekræftet, at Spørgers aktiviteter ikke er lønsumsafgiftspligtige, idet Spørgers ydelser ikke omfattes af momslovens § 13, stk. 1, nr. 10.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Spørger er en virksomhed som formidler og servicerer forsikringer for landbrugskunder.</p>\r\n<p>I henhold til lønsumsafgiftslovens § 1, stk. 1, er aktiviteter omfattet af momslovens § 13, stk. 1, nr. 10, lønsumsafgiftspligtige.</p>\r\n<p>Spørger modtager vederlag for sine ydelser fra landbrugskunderne, og udgangspunktet er, at vederlaget er momspligtigt, jf. momslovens § 4.</p>\r\n<p>Ifølge momslovens § 13, stk. 1, nr. 10, 2. led, momsfritages imidlertid ydelser i forbindelse med forsikrings- og genforsikringsvirksomhed, der udføres af forsikringsmæglere og -formidlere.</p>\r\n<p>Formidlings- og forhandlingsvirksomhed defineres i retspraksis som tiltag, der har til formål at træffe de nødvendige foranstaltninger for, at de to parter indgår en kontrakt, uden at formidleren har en selvstændig interesse i kontraktens indhold. Se EU-Domstolens dom i sag C-453/05, Volker Ludwig.</p>\r\n<p>Tilsvarende udtaler Østre Landsret, at en forsikringsmægler/-formidler er en tredjemand, der formidler kontakt mellem kommende, eventuelle kunder og forsikringsselskaber om tegning af forsikring. Se SKM2005. 12. ØLR.</p>\r\n<p>Videre fremgår det af C-124/07, J. C. M. Beheer BV, at en virksomhed vedrørende tilbud og indgåelse af forsikringsaftaler, behandling af ændringer af forsikringspolicer, udstedelse af sådanne policer, opkrævning af provision og levering af oplysninger til forsikringsselskabet og til forsikringstagerne har karakter af en forsikringsmæglers eller -formidlers virksomhed.</p>\r\n<p>De ydelser, som Spørger leverer til sin kunder (forsikringstagere), defineres i henhold til den fremlagte samarbejdsaftale som ydelser bestående i ajourføring af forsikringer, varetagelse af skadesager, kontrol af policer og opkrævninger, korrespondance med forsikringsselskaberne, indhentning af tilbud på forsikringer, samt opsigelse af gamle forsikringer, indgåelse af nye forsikringer og accept af klageafgørelser på skadesager.</p>\r\n<p>Det er Skattestyrelsen opfattelse, at Spørger på denne baggrund må anses for at levere momsfritagne ydelser i form af formidling, jf. momslovens § 13, stk. 1 nr. 10, 2. led</p>\r\n<p>Det forhold at Spørger kun er i kontraktforhold med forsikringstagere og ikke selve forsikringsselskabet ændrer ikke herpå, da det fremgår af EU-Domstolens praksis, at momsfritagelsen ikke er afhængig af, om der består et kontraktforhold mellem yderen af formidlingsydelsen og en part i låneaftalen, men skal vurderes ud fra arten af den leverede ydelse og formålet med ydelsen.</p>\r\n<p>Endvidere fremgår det, at formidlingsvirksomhed er en tjenesteydelse, som udføres over for en kontraktpart, og som parten yder vederlag for, idet der er tale om en særskilt mellemmandsvirksomhed, jf. C-453/05, Volker Ludwig præmis 23 og33.</p>\r\n<p>Se ligeledes SKM2013. 563. SR, hvor rådgivning om valg af investeringsstrategi ligesom den efterfølgende overvågning af markedet og de dermed forbundne konkrete anbefalinger om køb eller salg af værdipapirer overfor Spørgers private kunder udgjorde momsfri formidling. I den pågældende sag modtog Spørger alene vederlag fra den kunde, som ønskede at købe værdipapirer.</p>\r\n<p>Det samme har Skatterådet bekræftet i SKM2014. 323. SR, hvor Spørgers aktiviteter med lånformidling og rådgivning herom var fritaget for moms.  Det var udelukkende kunderne som honorerede Spørger, og ikke banker, pengeinstitutter, investeringsforeninger eller andre finansielle udbydere.</p>\r\n<p>Det er derfor Skattestyrelsens vurdering, at Spørgers ydelser er omfattet af momslovens § 13, stk. 1, nr. 10.</p>\r\n<p>Spørger er på den baggrund lønsumsafgiftspligtig, jf. lønsumsafgiftslovens § 1, stk. 1.</p>\r\n<p>\r\n   <span class=\"Italic\">Indstilling</span>\r\n</p>\r\n<p>Skattestyrelsen indstiller, at spørgsmål 1 besvares med \"Nej\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder Skattestyrelsens indstilling og begrundelse.</p>\r\n<p>\r\n   <span class=\"Bold\">Lovgrundlag, forarbejder og praksis</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>\r\n   <span class=\"Underline\">Momslovens § 13, stk. 1, nr. 10</span>\r\n</p>\r\n<p>\"Følgende varer og ydelser er fritaget for afgift:</p>\r\n<p>. . . . . . . . . .</p>\r\n<p>10) Forsikrings- og genforsikringsvirksomhed, herunder ydelser i forbindelse med sådan virksomhed, som udføres af forsikringsmæglere og -formidlere.\"</p>\r\n<p>Bestemmelsen implementerer momssystemdirektivets artikel 135, stk. 1, litra a) i dansk ret.</p>\r\n<p>\"a) forsikrings- og genforsikringstransaktioner, herunder ydelser udført af forsikringsmæglere og -formidlere i forbindelse med disse transaktioner\"</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n   <span class=\"Underline\">C-453/05, Volker Ludwig</span>\r\n</p>\r\n<p>Begrebet »formidling« tager sigte på en virksomhed, som udøves af en mellemmand, der ikke optræder som part i en kontrakt om et finansielt produkt, og som adskiller sig fra de kontraktmæssige ydelser, der typisk udføres af parterne i sådanne kontrakter. Formidlingsvirksomhed er en tjenesteydelse, som udføres over for en kontraktpart, og som parten yder vederlag for, idet der er tale om en særskilt mellemmandsvirksomhed. En sådan virksomhed har herved til formål at træffe de nødvendige foranstaltninger for, at de to parter indgår en kontrakt, uden at formidleren har en selvstændig interesse i kontraktens indhold.</p>\r\n<p>C-124/07<span class=\"Underline\">, J.</span> <span class=\"Underline\">C.</span> <span class=\"Underline\">M.</span> <span class=\"Underline\">Beheer BV</span></p>\r\n<p>Selskabet var underagent for en anden forsikringsformidler. Den omstændighed, at en forsikringsmægler eller -formidler ikke har et direkte forhold til parterne i den forsikrings- eller genforsikringsaftale, til hvis indgåelse han bidrager, men udelukkende har et indirekte forhold til parterne via en anden afgiftspligtig person, der har et direkte forhold til en af disse parter, og med hvilken denne forsikringsmægler eller -formidler er aftalemæssigt forbundet, ikke er til hinder for, at den ydelse, som forsikringsmægleren eller -formidleren leverer, fritages for moms i henhold til bestemmelsen.</p>\r\n<p>C-8/01<span class=\"Underline\">, Taksatorringen</span></p>\r\n<p>6. momsdirektivs artikel 13, punkt B, litra a) (nu Momssystemdirektivets artikel 135, stk. 1, litra a), skulle fortolkes således, at taksation af motorkøretøjsskader, som en forening, hvis medlemmer er forsikringsselskaber, yder til sine medlemmer, hverken udgør forsikringstransaktioner eller tjenesteydelser i forbindelse med disse transaktioner, som udføres af forsikringsmæglere eller forsikringsformidlere i bestemmelsens forstand.</p>\r\n<p>SKM2005. 12. ØLR<span class=\"Underline\">.</span></p>\r\n<p>Sagen drejer sig om, hvorvidt den tegningsprovision, som expert service a/s oppebar for kalenderåret 1996 for forsikringer tegnet i expertforretningerne, var omfattet af momsfritagelsesreglen i momslovens § 13, stk. 1, nr. 10. Forsikringerne bestod af obligatoriske forsikringer for solgte varer tegnet af forretningerne og frivillige tillægsforsikringer for solgte varer tegnet af forretningernes kunder.</p>\r\n<p>\r\n   <span class=\"Underline\">SKM2013.</span> <span class=\"Underline\">563.</span> <span class=\"Underline\">SR</span></p>\r\n<p>Skatterådet bekræfter, at spørgers ydelser i forbindelse med formidling af handel med værdipapirer, sådan som de er beskrevet af spørger, må anses for en sammensatsat ydelse, hvor gennemførelsen af handlerne udgør hovedydelsen, og hvor rådgivning om valg af investeringsstrategi ligesom den efterfølgende overvågning af markedet og de dermed forbundne konkrete anbefalinger om køb eller salg udgør bi ydelser. Ydelserne er derfor momsfrie som forhandling/formidling i forbindelse med værdipapirer. De handelsomkostninger, som spørger opkræver sine investorkunder i forbindelse med disses handler med værdipapirer, er derfor ligeledes momsfrie.</p>\r\n<p>SKM2014. 323. SR</p>\r\n<p>Skatterådet kunne ikke bekræfte, at spørgers aktiviteter samlet set var fritaget for moms efter reglerne i momslovens § 13, stk. 1, nr. 11, litra a-f. Skatterådet kunne heller ikke bekræfte, at alle spørgers aktiviteter i form af formueforvaltning var fritaget for moms. Derimod bekræftede Skatterådet, at spørgers aktiviteter med låneformidling og rådgivning herom var fritaget for moms, ligesom det blev bekræftet, at det ikke havde betydning for besvarelsen af spørgsmålene om ydelserne leveres til juridiske eller fysiske personer.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2022"
        },
        {
            "displayName": "Accession",
            "displayValue": "X20220977701"
        },
        {
            "displayName": "Entydig dokumentidentifikation",
            "displayValue": "AN015628"
        },
        {
            "displayName": "Dato for indlæggelse",
            "displayValue": "02/07/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9777"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "21/06/2022"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "22-0160395"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}