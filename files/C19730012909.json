{
    "id": 53580,
    "title": "Cirkulære om den sociale ankestyrelse ",
    "documentTypeId": "140",
    "isSagsforlobPeriodValid": false,
    "shortName": "CIR nr 129 af 07/06/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om den sociale ankestyrelse </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> </P>  \r\n\r\n<P>Ved lov nr. 605 af 20. december 1972 er oprettet den sociale ankestyrelse,  \r\n\r\n som er den øverste administrative klageinstans i det omfang, det fastsættes i  \r\n\r\n lovgivningen. </P>  \r\n\r\n<P>Loven, der er optrykt som bilag til cirkulæret træder efter  \r\n\r\n socialministerens bestemmelse i kraft den 1. juli 1973. </P>  \r\n\r\n<P>Ankestyrelsens adresse er Amaliegade 25, 1256 København K. med  \r\n\r\n telefonnummer (01) 15 64 01. </P>  \r\n\r\n<P CLASS=PUNKT> <B>2.</B> </P>  \r\n\r\n<P>Socialministeriet har udarbejdet en orientering om ankestyrelsen, hvortil  \r\n\r\n der henvises. </P>  \r\n\r\n<P>Nedenfor er ganske kortfattet nævnt nogle spørgsmål, som har særlig  \r\n\r\n betydning for de myndigheder, der træffer afgørelse i sager, der hører under  \r\n\r\n ankestyrelsens område. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Fra lovens ikrafttræden henlægges til den sociale ankestyrelses område  \r\n\r\n klagesager vedrørende enkeltpersoners rettigheder og pligter efter de sociale  \r\n\r\n love, bortset fra klager over institutionsbehandling og klager over  \r\n\r\n forsorgens udøvelse. </P>  \r\n\r\n<P>Ankestyrelsen overtager i denne henseende de funktioner, der hidtil er  \r\n\r\n udøvet af ankenævnet for invalideforsikringsretten, ulykkesforsikringsrådet,  \r\n\r\n landsnævnet for børne- og ungdomsforsorg, åndssvageforsorgens centralnævn og  \r\n\r\n socialministeriet. Der er endvidere givet adgang til, at de afgørelser, som  \r\n\r\n træffes af det i henhold til folkepensionslovens § 2, stk. 4, nedsatte udvalg  \r\n\r\n (dispensationsudvalget) vedrørende tillæggelse af førtidig folkepension og  \r\n\r\n enkepension, kan indbringes for ankestyrelsen. Endelig er der givet adgang  \r\n\r\n til, at revalideringsnævnets afgørelser kan indbringes for ankestyrelsen.  \r\n\r\n</P>  \r\n\r\n<P>Ankestyrelsen overtager yderligere de funktioner, der ved § 53, stk. 3, 2.  \r\n\r\n pkt., og § 54, stk. 3, i lov om børne- og ungdomsforsorg er henlagt til  \r\n\r\n formanden for landsnævnet for børne- og ungdomsforsorg, og de funktioner, som  \r\n\r\n ved § 9, stk. 2, 2. pkt., og § 10, 1. pkt., i adoptionsloven er henlagt til  \r\n\r\n landsnævnet for børne- og ungdomsforsorg. </P>  \r\n\r\n<P CLASS=PUNKT> <B>4.</B> </P>  \r\n\r\n<P>Bestemmelser om klageadgang til den sociale ankestyrelse findes ikke i  \r\n\r\n loven om den sociale ankestyrelse, men i lovgivningen om folke-, invalide- og  \r\n\r\n enkepension, sygesikring, dagpenge ved sygdom eller fødsel,  \r\n\r\n ulykkesforsikring, erstatning til besættelsestidens ofre, offentlig forsorg,  \r\n\r\n revalidering, børne- og ungdomsforsorg samt i lov om forsorgen for åndssvage  \r\n\r\n og andre særlig svagtbegavede, omsorgsloven og lov om børnetilskud og andre  \r\n\r\n familieydelser. Regler herom findes endvidere i lov om erstatning for  \r\n\r\n vaccinationsskade, lov om sygehusvæsen og lov om registreringsafgift af  \r\n\r\n motorkøretøjer m.v. </P>  \r\n\r\n<P>Der er ikke gennemført nye regler, hvorefter klagemulighed til det øverste  \r\n\r\n klageorgan afskæres. </P>  \r\n\r\n<P CLASS=PUNKT> <B>5.</B> </P>  \r\n\r\n<P>Om adgangen til at klage over afgørelser i sociale og dermed beslægtede  \r\n\r\n sager gælder, at afgørelsen kan påklages af den, hvem afgørelsen vedrører  \r\n\r\n (eller hans repræsentant), og i øvrigt af enhver, der har en retlig interesse  \r\n\r\n i sagen. </P>  \r\n\r\n<P>Den adgang til at påklage en afgørelse, som de offentlige myndigheder  \r\n\r\n hidtil har haft, består uændret. </P>  \r\n\r\n<P CLASS=PUNKT> <B>6.</B> </P>  \r\n\r\n<P>Reglerne om klagefrister og om bortseen fra overskridelse af klagefrister  \r\n\r\n er ikke optaget i loven om den sociale ankestyrelse, men i de love i medfør  \r\n\r\n af hvilke de pågældende afgørelser er truffet. </P>  \r\n\r\n<P>Klagefristen er i de pågældende love normalt fastsat til 4 uger, efter at  \r\n\r\n klageren har fået meddelelse om afgørelsen, men den er dog længere i  \r\n\r\n ulykkesforsikringslovgivningen for klagere, der opholder sig uden for  \r\n\r\n Danmark. I loven om forsorgen for åndssvage og andre særlig svagtbegavede  \r\n\r\n gælder ingen tidsfrist for indbringelse af sager for ankestyrelsen. </P>  \r\n\r\n<P>Opmærksomheden henledes på, at der bortset fra de ovennævnte undtagelser  \r\n\r\n altid gælder en klagefrist på 4 uger, således f.eks. også for afgørelser  \r\n\r\n vedrørende revalideringsloven, loven om børnetilskud og andre familieydelser  \r\n\r\n og omsorgsloven, hvor der ikke hidtil har været nogen klagefrist. </P>  \r\n\r\n<P>Det bemærkes, at ankestyrelsen kan se bort fra overskridelse af  \r\n\r\n klagefristen, når der er særlig grund hertil. </P>  \r\n\r\n<P CLASS=PUNKT> <B>7.</B> </P>  \r\n\r\n<P>Ankestyrelsen kan afvise en klage eller stadfæste, ophæve eller ændre en  \r\n\r\n afgørelse. Ankestyrelsen kan endvidere hjemvise sagen til fornyet behandling  \r\n\r\n eller henvise den til behandling hos en myndighed, der ikke tidligere har  \r\n\r\n truffet afgørelse i sagen. </P>  \r\n\r\n<P>Ved sin afgørelse af sagen er ankestyrelen ikke bundet af parternes  \r\n\r\n påstande. </P>  \r\n\r\n<P>Heri ligger, at ankestyrelsen kan træffe en hvilken som helst afgørelse,  \r\n\r\n der må betragtes som den rigtige i den konkrete situation uden hensyn til, om  \r\n\r\n klageren selv måtte ønske en anden afgørelse; f.eks. kan en invalidepension  \r\n\r\n frakendes eller nedsættes, og der kan også i andre arter af sager ske  \r\n\r\n nedsættelse af ydelser, som er tilkendt af den underliggende instans. </P>  \r\n\r\n<P>Ankestyrelsen kan træffe en afgørelse, der i tidligere instans hører under  \r\n\r\n en anden myndighed end den, hvis afgørelse er påklaget, under forudsætning  \r\n\r\n af, at den anden myndigheds afgørelse kan påklages til ankestyrelsen. </P>  \r\n\r\n<P>Hvis ankestyrelsen har truffet en afgørelse, hvorefter klageren ikke har  \r\n\r\n været berettiget til en ydelse, som han har modtaget, skal der ikke ske  \r\n\r\n tilbagebetaling, med mindre de almindelige betingelser herfor er til stede,  \r\n\r\n normalt når ydelsen er modtaget mod bedre vidende. </P>  \r\n\r\n<P CLASS=PUNKT> <B>8.</B> </P>  \r\n\r\n<P>Socialministeriet skal henstille, at der i forbindelse med meddelelser til  \r\n\r\n enkeltpersoner om trufne afgørelser gives oplysning om klageadgang og  \r\n\r\n klagefrist. </P>  \r\n\r\n<P CLASS=PUNKT> <B>9.</B> </P>  \r\n\r\n<P>Da ankestyrelsens afgørelser skal begrundes, og da det er en nødvendig  \r\n\r\n forudsætning for sagsbehandlingen i ankestyrelsen, at det er oplyst, på  \r\n\r\n hvilket grundlag en afgørelse er truffet, bør alle afgørelser ledsages af  \r\n\r\n begrundelse. </P>  \r\n\r\n<P CLASS=PUNKT> <B>10.</B> </P>  \r\n\r\n<P>Socialministeriet skal henstille, at henvendelser vedrørende sager, der er  \r\n\r\n til behandling i ankestyrelsen, besvares hurtigst muligt. </P>  \r\n\r\n<P CLASS=PUNKT> <B>11.</B> </P>  \r\n\r\n<P>Socialministeriet har udarbejdet en pjece, som er beregnet til at  \r\n\r\n fremlægge på et offentligt tilgængeligt sted i socialforvaltningen og i  \r\n\r\n institutioner i øvrigt, der træffer afgørelser i sociale sager. </P>  \r\n\r\n<P>Pjecen kan rekvireres hos Statens Trykningskontor, Frederiksholms Kanal  \r\n\r\n 26, 1220 København K. Tlf. (01) MI. 2885. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 7. juni 1973 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Eva Gredal </P>  \r\n\r\n<P CLASS=MINISTER ALIGN=RIGHT>/F. Svarrer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/1973"
        },
        {
            "displayName": "Accession",
            "displayValue": "C19730012909"
        },
        {
            "displayName": "Entydig dokumentidentifikation",
            "displayValue": "CM012438"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "07/06/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialmin. SR. j.nr. 304"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}