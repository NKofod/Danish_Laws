{
    "id": 76711,
    "title": "Cirkulære om ATP-overenskomsten om international transport af letfordærvelige levnedsmidler ",
    "documentTypeId": "140",
    "isSagsforlobPeriodValid": false,
    "shortName": "CIR nr 7017 af 30/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ATP-overenskomsten om international  \r\n\r\n transport af letfordærvelige levnedsmidler </H1>  \r\n\r\n<P></P>  \r\n\r\n<BR>  \r\n\r\n<P>En international overenskomst om transport af letfordærvelige  \r\n\r\n levnedsmidler blev udfærdiget af De forenede Nationers økonomiske Kommission  \r\n\r\n for Europa (ECE) i Geneve den 1. september 1970. Den officielle engelske  \r\n\r\n betegnelse er &#187;Agreement on the International Carriage og Perishable  \r\n\r\n Foodstuffs and on the Special Epuipment to be used for such Carriage  \r\n\r\n (ATP)&#187;. Kort betegnes den som &#187;ATP-overenskomsten&#171;. </P>  \r\n\r\n<P>ATP-overenskomsten omfatter transport af letfordærvelige levnedsmidler  \r\n\r\n mellem de lande, der har tiltrådt overenskomsten. For Danmarks vedkommende  \r\n\r\n har ATP-overenskomsten altså betydning ved eksport og import, men ikke ved  \r\n\r\n distribuering af varer i Danmark. Overenskomsten omfatter al transport over  \r\n\r\n land samt søværts transport på mindre end 150 km, der foregår uden omladning.  \r\n\r\n</P>  \r\n\r\n<P>Formålet med ATP-overenskomsten er at sikre, at letfordærvelige  \r\n\r\n levnedsmidler transporteres internationalt under sådanne forhold, at de når  \r\n\r\n frem i god stand. </P>  \r\n\r\n<P>Der er i overenskomsten givet regler for indretning af  \r\n\r\n transportmateriellet, især med hensyn til isolering. Der må kun anvendes  \r\n\r\n materiel, der er godkendt til formålet. Som dokumentation for godkendelsen  \r\n\r\n udstedes et ATP-certifikat, der skal følge materiellet. Dette forsynes  \r\n\r\n endvidere med et kendingsmærke (der angiver den isolationsklasse, hvortil  \r\n\r\n materiellet er henført) samt et identifikationsmærke (der angiver  \r\n\r\n materiellets fabrikat, type, serienummer og fremstillingsår). </P>  \r\n\r\n<P>ATP-overenskomsten indeholder også bestemmelser om maksimumtemperaturen  \r\n\r\n ved international transport af forskellige frosne og kølede levnedsmidler.  \r\n\r\n Frosne fisk skal transporteres ved en maksimumtemperatur på - 18 grader C  \r\n\r\n (med en tolerance på 3 grader). Ikke-frosne fisk, bløddyr og krebsdyr  \r\n\r\n (bortset fra levende dyr og røgede, saltede og tørrede produkter) skal  \r\n\r\n transporteres i smeltede is. </P>  \r\n\r\n<P>ATP-overenskomsten blev ratificeret af Danmark 22. november 1976 på basis  \r\n\r\n af lov nr. 538 af 17. november 1976 om international transport af  \r\n\r\n letfordærvelige levnedsmidler. Overenskomsten er gennemført i Danmark ved  \r\n\r\n landbrugsministeriets bekendtgørelse nr. 549 af 19. november 1976 om  \r\n\r\n international transport af letfordærvelige levnedsmidler (ændret ved  \r\n\r\n bekendtgørelse nr. 369 af 22. juni 1977 og nr. 308 af 29. juni 1983). </P>  \r\n\r\n<P>ATP-overenskomsten administreres i Danmark af landbrugsministeriet med  \r\n\r\n bistand af det rådgivende ATP-materieludvalg, der er nedsat af  \r\n\r\n landbrugsministeriet, og som har repræsentanter for vognmands-, landbrugs, og  \r\n\r\n fiskerierhvervene. Der er i øvrigt nær kontakt om ATP-overenskomsten mellem  \r\n\r\n landbrugsministeriet og Fiskeriministeriets Industritilsyn, der varetager  \r\n\r\n fiskeriministeriets interesser på dette område. </P>  \r\n\r\n<P>Godkendelse af transportmateriel samt kontrol med godkendt materiel  \r\n\r\n varetages i Danmark af ATP-materielkontrollen på Slagteriernes  \r\n\r\n Forskningsinstitut i Roskilde. </P>  \r\n\r\n<P>Toldvæsenet varetager kontrollen med, at der anvendes ATP-godkendt  \r\n\r\n transportmateriel ved ind- og udførsel af letfordærvelige levnedsmidler ad  \r\n\r\n landevej eller ved søtransport. For jernbanetransporter varetages kontrollen  \r\n\r\n af DSB. </P>  \r\n\r\n<P>Ankommer der til Danmark levnedsmiddeltransporter, som ikke opfylder  \r\n\r\n bestemmelserne i ATP-ordningen (f.eks. mangler ATP-certifikat), bliver de af  \r\n\r\n toldvæsenet henvist til en efterfølgende varekontrol hos den pågældende  \r\n\r\n danske levnedsmiddelkontrolmyndighed, og varerne må ikke aflæsses, før disse  \r\n\r\n myndigheder har givet tilladelse hertil. Uforskriftsmæssige transporter af  \r\n\r\n fisk og fiskevarer vil således blive henvist til fiskerikontrollen, som regel  \r\n\r\n på bestemmelsesstedet. Fiskerikontrollen skal i disse tilfælde undersøge, om  \r\n\r\n fisken opfylder bestemmelserne efter loven om kvalitetskontrol med fisk og  \r\n\r\n fiskevarer. Er dette tilfældet, frigives fisken uden yderligere aktion fra  \r\n\r\n fiskerikontrollen. Er fisken ikke i orden, følges kvalitetsloven, jfr. § 3 og  \r\n\r\n § 17, stk. 1. </P>  \r\n\r\n<P>Uforskriftsmæssige transporter bliver også af toldvæsenet indberettet til  \r\n\r\n ATP-materielkontrollen med det resultat, at den pågældende transportør  \r\n\r\n optages på en fortegnelse hos toldvæsenet over transportører, der skal  \r\n\r\n afvises, hvis de påny ankommer til Danmark med materiel, der ikke opfylder  \r\n\r\n ATP-bestemmelserne. </P>  \r\n\r\n<P>ATP-overenskomsten har i øvrigt ingen indflydelse på den kontrol, der  \r\n\r\n udøves af fiskerikontrollen og Fiskeriministeriets Industritilsyn ved  \r\n\r\n udførsel og indførsel af fisk og fiskevarer, jfr. dog bestemmelsen i § 4 i  \r\n\r\n fiskeriministeriets bekendtgørelse af 16. december 1986. Ifølge § 4, stk. 1,  \r\n\r\n skal al fersk fisk ved indførsel ad søvejen anmeldes til fiskerikontrollen  \r\n\r\n med henblik på fremstilling af partiet for fiskerikontrollen. Ifølge § 4,  \r\n\r\n stk. 3, gælder dette dog ikke transporter, der omfattes af  \r\n\r\n ATP-bestemmelserne. </P>  \r\n\r\n<P>Denne bestemmelse blev allerede gennemført i 1979 (ved en ændring af den  \r\n\r\n tidligere indførselskontrolbekendtgørelse). Årsagen var, at nogle  \r\n\r\n transportører omgik ATP-bestemmelserne ved søtransporter ved enten at  \r\n\r\n foretage omladning undervejs eller ved at vælge ruter på over 150 km. </P>  \r\n\r\n<P>Ved udgangen af 1986 havde følgende 21 lande tiltrådt ATP-overenskomsten:  \r\n\r\n</P>  \r\n\r\n<PRE>  \r\n\r\n 9 EF-lande:   Belgien, Danmark, Frankrig, Holland, Italien,  \r\n\r\n               Luxembourg, Spanien, United Kingdom og  \r\n\r\n               Vesttyskland.  \r\n\r\n 4 EFTA-lande: Finland, Norge, Sverige, og Østrig.  \r\n\r\n 6 østlande:   Bulgarien, Jugoslavien, Polen, Sovjetunionen,  \r\n\r\n               Tjekkoslovakiet og Østtyskland.  \r\n\r\n Samt:         Marokko og USA.  \r\n\r\n</PRE>  \r\n\r\n<P>ATP-overenskomsten omfatter, som det fremgår af det ovennævnte, kun  \r\n\r\n transport mellem disse lande. Det er imidlertid en fordel også at anvende  \r\n\r\n ATP-godkendt materiel til andre lande. </P>  \r\n\r\n<P>--------------- </P>  \r\n\r\n<P>Dette cirkulære afløser cirkulære af 16. marts 1977 om samme emne samt  \r\n\r\n tillægscirkulære af 1. september 1977. Der er ikke herved gennemført ændrede  \r\n\r\n bestemmelser. </P>  \r\n\r\n<P>Poul Fr. Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860701709"
        },
        {
            "displayName": "Entydig dokumentidentifikation",
            "displayValue": "CM035918"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7017"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "30/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fiskeriministeriets industritilsyn"
        },
        {
            "displayName": "Ressortministeriets journalnummer",
            "displayValue": "Gen 66 A/66 PFJ/kj"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}