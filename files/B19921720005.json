{
    "id": 50633,
    "title": "Bestemmelser om JAR-autorisation til virksomhed til vedligeholdelse af luftfartøjer m.v., der benyttes til taxa-, charter- og ruteflyvning ",
    "documentTypeId": "60",
    "isSagsforlobPeriodValid": false,
    "shortName": "BEK nr 17200 af 15/04/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om JAR-autorisation til virksomhed  \r\n\r\n til vedligeholdelse af luftfartøjer m.v., der benyttes til taxa-, charter- og  \r\n\r\n ruteflyvning </H1>  \r\n\r\n<P></P>  \r\n\r\n<P>I medfør af § 31 i lov om luftfart, jf. lovbekendtgørelse nr. 408 af 11.  \r\n\r\n september 1985, som ændret ved lov nr. 837 af 18. december 1991 om ændring af  \r\n\r\n lov om luftfart, samt rådsforordning (EØF) nr. 3922/91 af 16. december 1991  \r\n\r\n om harmonisering af tekniske krav og administrative procedurer inden for  \r\n\r\n civil luftfart, fastsætter Statens Luftfartsvæsen herved efter bemyndigelse  \r\n\r\n fra Trafikministeriet, jf. bekendtgørelse nr. 172 af 28. april 1985 om  \r\n\r\n luftfartøjers luftdygtighed m.v., § 2, og efter forhandling med Færøernes  \r\n\r\n Landsstyre og Grønlands Hjemmestyre følgende: </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1 Denne BL fastsætter bestemmelser, der supplerer rådsforordning (EØF)  \r\n\r\n nr. 3922/ 91 af 16. december 1991 om bl.a. gennemførelse af Joint Aviation  \r\n\r\n Requirements (JAR), JAR 145, jf. bilag, om udstedelse af autorisation til  \r\n\r\n virksomhed til vedligeholdelse af luftfartøjer, der benyttes til taxa-,  \r\n\r\n charter- og ruteflyvning, og komponenter hertil. </P>  \r\n\r\n<P>1.2 Bestemmelserne i denne BL finder anvendelse på virksomheder beliggende  \r\n\r\n i Danmark, på Færøerne og i Grønland. </P>  \r\n\r\n<P CLASS=PUNKT> <B>2.</B> Generelt </P>  \r\n\r\n<P>2.1 Hvor JAR 145 omtaler &#187;the Authority&#171;, betyder det Statens  \r\n\r\n Luftfartsvæsen. </P>  \r\n\r\n<P>2.2 Ejeren af den virksomhed, der har opnået autorisation i henhold til  \r\n\r\n JAR 145, skal udpege en teknisk/økonomisk ansvarlig person og sikre, at denne  \r\n\r\n råder over de ressourcer, der er nødvendige for at drive virksomheden i  \r\n\r\n overensstemmelse med JAR 145. </P>  \r\n\r\n<P>2.3 Den teknisk/økonomisk ansvarlige person skal godkendes af Statens  \r\n\r\n Luftfartsvæsen. </P>  \r\n\r\n<P>2.4 Den teknisk/økonomisk ansvarlige person er ansvarlig for, at  \r\n\r\n bestemmelserne i JAR 145 og i denne BL overholdes. </P>  \r\n\r\n<P>2.4.1 Den teknisk/økonomisk ansvarlige persons ansvar kan på nærmere  \r\n\r\n angivne områder delegeres til en eller flere af de personer, der er nævnt i  \r\n\r\n JAR 145.30 (a). En sådan delegering skal godkendes af Statens Luftfartsvæsen.  \r\n\r\n</P>  \r\n\r\n<P>2.5 Autorisationen bortfalder i de tilfælde, der er nævnt i JAR 145.90.  \r\n\r\n</P>  \r\n\r\n<P>2.6 Autorisationen kan tilbagekaldes, hvis der under udøvelsen af den  \r\n\r\n autoriserede virksomhed finder væsentlig tilsidesættelse sted af de love og  \r\n\r\n bestemmelser, der er gældende for virksomheden. </P>  \r\n\r\n<P CLASS=PUNKT> <B>3.</B> Ansøgning </P>  \r\n\r\n<P>Ansøgning om udstedelse af JAR-autorisation skal indsendes til Statens  \r\n\r\n Luftfartsvæsen. </P>  \r\n\r\n<P> <I>Anm.: Kravene til ansøgningen fremgår af JAR 145.15 og ACJ 145.15 a.  \r\n\r\n<BR>  \r\n\r\n</I></P>  \r\n\r\n<P CLASS=PUNKT> <B>4.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde, jf. JAR 145.95,  \r\n\r\n dispensere fra bestemmelserne i JAR 145, når det skønnes foreneligt med de  \r\n\r\n hensyn, der ligger til grund for de pågældende bestemmelser. </P>  \r\n\r\n<P CLASS=PUNKT> <B>5.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i JAR  \r\n\r\n 145 eller i denne BL kan påklages til Trafikministeriet. </P>  \r\n\r\n<P CLASS=PUNKT> <B>6.</B> Straf m.v. </P>  \r\n\r\n<P>6.1 Overtrædelse af bestemmelserne i pkt. 2.2 og pkt. 2.4 i denne BL  \r\n\r\n straffes i medfør af luftfartslovens § 149, stk. 11, med bøde eller hæfte.  \r\n\r\n</P>  \r\n\r\n<P>6.2 For overtrædelser, der begås af aktieselskaber, andelsselskaber eller  \r\n\r\n lignende, kan der i medfør af luftfartslovens § 149, stk. 14, pålægges  \r\n\r\n selskabet som sådant bødeansvar. </P>  \r\n\r\n<P CLASS=PUNKT> <B>7.</B> Ikrafttræden </P>  \r\n\r\n<P>7.1 Denne BL træder i kraft den 1. april 1992. </P>  \r\n\r\n<P>7.2 Samtidig sættes JAR 145 i kraft for Færøerne og Grønland. </P>  \r\n\r\n<P>7.3 For de virksomheder, der er omfattet af pkt. 1.2, skal bestemmelserne  \r\n\r\n i denne BL være opfyldt senest den 1. januar 1994. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 15. april  \r\n\r\n 1992 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19921720005"
        },
        {
            "displayName": "Entydig dokumentidentifikation",
            "displayValue": "CM009456"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17200"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/04/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 172 af 28/04/1985, § 2"
        },
        {
            "displayName": "Ressortministeriets journalnummer",
            "displayValue": "13-0401/02004"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}