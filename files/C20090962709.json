{
    "id": 126490,
    "title": "Cirkulære om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)",
    "documentTypeId": "150",
    "isSagsforlobPeriodValid": true,
    "shortName": "CIR nr 9627 af 05/08/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\"></a></p><div class=\"bjelke\">Den fulde tekst</div><p class=\"Titel2\">Cirkulære om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)</p>\r\n      <p class=\"Tekst\"><span class=\"Italic\">Indledning</span></p>\r\n      <p class=\"Tekst\"><span class=\"Bold\">1.</span> Finansministeriet og de statsansattes centralorganisationer har den 4. august 2009 indgået vedhæftede aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).</p>\r\n      <p class=\"Tekst\"><span class=\"Bold\">2.</span> Den tidligere aftale af 30. april 2005 er ændret på 2 punkter:</p>\r\n      <p class=\"Tekst\">1. Beløbsgrænsen i § 4, nr. 2, er ændret fra et grundbeløb på 5.300 kr., der reguleres efter personskattelovens § 20, til et grundbeløb pr. 1. oktober 1997 på 20.000 kr., der procentreguleres svarende til statens lønninger.</p>\r\n      <p class=\"Tekst\">2. Kravene i pensionsbeskatningslovens § 2, nr. 4, litra d., er udvidet med et 3. led, jf. cirkulærebemærkning til aftalens § 2, stk. 2.</p>\r\n      <p class=\"Tekst\">Endvidere er regler for individuelle pensionsordninger for medarbejdere, der ikke er omfattet af en kollektiv overenskomst, ændret, jf. nedenfor punkt 6.</p>\r\n      <p class=\"Tekst\">For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkning til denne bestemmelse. Andre bemærkninger er opført under \"Generelle bemærkninger\". Denne redaktionelle ændring medfører ikke nogen ændringer i bestemmelsernes, henholdsvis bemærkningernes retlige status.</p>\r\n      <p class=\"Tekst\"><span class=\"Italic\">Generelle bemærkninger</span></p>\r\n      <p class=\"Tekst\"><span class=\"Bold\">3.</span> Aftalen udtrykker minimums- eller maksimumsgrænser for visse dele af pensionsordningernes indhold og ikke absolutte krav til indholdet. Det beror således på de beslutninger, der i overensstemmelse med gældende kompetenceregler træffes af forhandlingsberettigede organisationer og pensionsinstitutter, om der f.eks. i en ordning overhovedet skal være adgang til opsparing i form af kapital- og ratepension, eller om der skal være adgang til tilbagekøb i det accepterede begrænsede omfang.</p>\r\n      <p class=\"Tekst\"><span class=\"Bold\">4.</span> Kollektive pensionsordninger, der opfylder de i aftalen beskrevne minimums- og maksimumskrav, kan etableres uden forudgående forelæggelse for Personalestyrelsen, ligesom der i bestående ordninger kan foretages ændringer, der ligger inden for de beskrevne krav, uden forelæggelse for Personalestyrelsen. Personalestyrelsen anmoder om til orientering at få tilsendt kopi af nyetablerede ordninger eller ændringer af eksisterende ordninger.</p>\r\n      <p class=\"Tekst\"><span class=\"Bold\">5.</span> Frivillige bidrag, der efter aftale med den ansatte indeholdes i lønnen og indbetales til pensionsinstituttet ud over det overenskomstmæssigt fastsatte pensionsbidrag, er ikke omfattet af de i aftalen fastsatte regler.</p>\r\n      <p class=\"Tekst\"><span class=\"Bold\">6.</span> Individuelle pensionsordninger for medarbejdere, der ikke er omfattet af en kollektiv overenskomst, er ikke omfattet af aftalen. Sådanne pensionsordninger skal dog klausuleres mod tilbagekøb på en sådan måde, at de ikke kan tilbagekøbes i videre omfang end svarende til aftalens § 4.</p>\r\n      <p class=\"Tekst\"><span class=\"Italic\">Ikrafttræden</span></p>\r\n      <p class=\"Tekst\">Cirkulæret har virkning fra den 5. august 2009.</p>\r\n      <p class=\"Tekst\">Samtidig ophæves cirkulære nr. 9255 af 27. maj 2005 (Perst. nr. 015-05) om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Personalestyrelsen, den 5. august 2009</P><P CLASS=SIGN1 ALIGN=\"CENTER\">Gorm Neigaard</P><P CLASS=SIGN2 ALIGN=\"RIGHT\"></P></FONT></DIV><a id=\"B1\"><hr class=\"BilagStreg\"></a><p class=\"BilagTekst\">Aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte)</p>\r\n      <p class=\"Paragraftekst\"><span class=\"Bold\">§ 1.</span> <span class=\"Bold\">Indledning og dækningsområde</span></p>\r\n      <p class=\"Paragraftekst\">Denne aftale fastlægger de generelle krav, der stilles til indholdet af bidragsdefinerede pensionsordninger i henhold til overenskomster for ansatte i staten mv.</p>\r\n      <p class=\"Stk\"><span class=\"Italic\">Stk. 2.</span> Aftalen omfatter ikke supplerende pensionsordninger, der er etableret til modtagelse af pensionsbidrag for tjenestemænd af pensionsgivende løndele udover den tjenestemandspensionsgivende løn.</p>\r\n      <p class=\"Paragraftekst\"><span class=\"Bold\">§ 2.</span> <span class=\"Bold\">Ydelsessammensætning</span></p>\r\n      <p class=\"Paragraftekst\">Pensionsordningen skal inden for 2/3 af det samlede pensionsbidrag indeholde:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> Livsvarigt løbende livsbetinget alderspension,</p>\r\n        <p class=\"Liste1\"><span class=\"Liste1Nr\" id=\"\">b)</span> invalidepension løbende indtil alderspensioneringstidspunktet eller livsvarigt løbende invalidepension,</p>\r\n        <p class=\"Liste1\"><span class=\"Liste1Nr\" id=\"\">c)</span> børnepension ved død længst indtil barnets fyldte 24. år.</p>\r\n      </p>\r\n      <p class=\"Stk\"><span class=\"Italic\">Stk. 2.</span> Inden for de i stk. 1 nævnte 2/3 af det samlede pensionsbidrag kan der etableres en livsbetinget livsvarigt løbende eller tidsbegrænset ægtefællepension og samleverpension. Samleverpension kan alene etableres for samlevere, der opfylder de i pensionsbeskatningslovens § 2, nr. 4, litra d), 2. eller 3. led fastsatte krav.</p>\r\n      <p class=\"Stk\"><span class=\"Italic\">Stk. 3.</span> Inden for de i stk. 1 nævnte 2/3 af det samlede pensionsbidrag kan der etableres gruppelivsforsikring, gruppeulykkesforsikring, gruppeinvalideforsikring og forsikring i forbindelse med kritisk sygdom.</p>\r\n      <p class=\"Paragraftekst\"><span class=\"Italic\">Cirkulærebemærkning til § 2, stk. 2:</span></p>\r\n      <p class=\"Paragraftekst\"><span class=\"Italic\">Pensionsbeskatningsloven § 2, nr. 4, litra d), 2. og 3. led, stiller følgende krav til en samlever:</span></p>\r\n      <p class=\"Paragraftekst\"><span class=\"Italic\">Den pågældende skal </span><span class=\"BoldItalic\">enten</span><span class=\"Italic\"> være en person,</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> med hvem afdøde kunne have indgået ægteskab eller registreret partnerskab,</p>\r\n        <p class=\"Liste1\"><span class=\"Liste1Nr\" id=\"\">b)</span> som i et af afdøde senest 3 måneder før dødsfaldet oprettet testamente er tillagt en arvelod af mindst samme størrelse som den tvangsarv, der ifølge arveloven ville være tilkommet en ægtefælle, <span class=\"BoldItalic\">og</span></p>\r\n        <p class=\"Liste1\"><span class=\"Liste1Nr\" id=\"\">c)</span> som har haft fælles bopæl med afdøde i de sidste 2 år før dødsfaldet eller tidligere har haft fælles bopæl med afdøde i en sammenhængende periode på mindst 2 år, når den fælles bopæl alene er ophørt på grund af institutionsanbringelse, herunder i en ældrebolig, (pensionsbeskatningslovens § 2, nr. 4, litra d. <span class=\"BoldItalic\">2</span><span class=\"Italic\">. led)</span></p>\r\n      </p>\r\n      <p class=\"Paragraftekst\"><span class=\"BoldItalic\">eller</span><span class=\"Italic\"> en person,</span></p>\r\n      <p class=\"Paragraftekst\"><span class=\"Italic\">der på tidspunktet for dødsfaldet levede sammen på fælles bopæl med afdøde eller tidligere har haft fælles bopæl med afdøde, når den fælles bopæl alene er ophørt på grund af institutionsanbringelse, herunder i en ældrebolig, og venter, har eller har haft et barn sammen med afdøde.</span> <span class=\"Italic\">(Pensionsbeskatningslovens § 2, nr. 4, litra d.</span> <span class=\"BoldItalic\">3</span><span class=\"Italic\">. led)</span></p>\r\n      <p class=\"Paragraftekst\"><span class=\"Bold\">§ 3.</span> <span class=\"Bold\">Valgfri dækning</span></p>\r\n      <p class=\"Paragraftekst\">1/3 af det samlede pensionsbidrag kan anvendes valgfrit af den enkelte medarbejder inden for de rammer, der af det pågældende pensionsinstitut stilles til rådighed, herunder til kapital- og ratepension. Til kapitalpension og andre sumydelser end de i § 2, stk. 3, nævnte kan dog maksimalt anvendes 1/6 af det samlede pensionsbidrag.</p>\r\n      <p class=\"Stk\"><span class=\"Italic\">Stk. 2.</span> Den valgfrie 1/3 af det samlede pensionsbidrag kan investeres efter medarbejderens eget valg inden for investeringspuljer, der stilles til rådighed af pensionsinstituttet eller andre finansinstitutter, som pensionsinstituttet indgår aftale med herom.</p>\r\n      <p class=\"Paragraftekst\"><span class=\"Bold\">§ 4.</span> <span class=\"Bold\">Tilbagekøb</span></p>\r\n      <p class=\"Paragraftekst\">Det kan i den enkelte pensionsordning bestemmes, at pensionsordningen kan tilbagekøbes</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> i tilfælde, hvor den forsikrede er fyldt 60 år og udtræder af arbejdsmarkedet, eller hvor den forsikrede er tilkendt invalidepension. I begge tilfælde er det en betingelse, at de <span class=\"Bold\">løbende ydelser</span>, der ville kunne komme til udbetaling, ikke kan overstige et grundbeløb på 5.300 kr. årligt, der reguleres som anført i personskattelovens § 20 (pr. 1. januar 2009 9.700 kr.),</p>\r\n        <p class=\"Liste1\"><span class=\"Liste1Nr\" id=\"\">2)</span> i tilfælde, hvor der ikke er foretaget indbetaling på pensionsordningen i de seneste 12 på hinanden følgende måneder, og hvor <span class=\"Bold\">depotet</span> ikke overstiger et grundbeløb på 20.000 kr. (1. oktober 1997-niveau), der procentreguleres svarende til statens lønninger (pr. 1. april 2009 25.773 kr.),</p>\r\n        <p class=\"Liste1\"><span class=\"Liste1Nr\" id=\"\">3)</span> i tilfælde, hvor den forsikrede tager varigt ophold i udlandet, dvs. framelder sig folkeregistret i Danmark, ikke har ansættelse eller andet erhvervsarbejde i Danmark, hvor der ikke er sket indbetaling af bidrag de seneste 12 på hinanden følgende måneder, og <span class=\"Bold\">depotet</span> ikke overstiger et grundbeløb på 20.000 kr. (1. oktober 1997-niveau), der procentreguleres svarende til statens lønninger (pr. 1. april 2009 25.773 kr.), og</p>\r\n        <p class=\"Liste1\"><span class=\"Liste1Nr\" id=\"\">4)</span> i tilfælde, hvor den forsikrede er udenlandsk statsborger, fratræder sin stilling og tager varigt ophold i udlandet.</p>\r\n      </p>\r\n      <p class=\"Paragraftekst\"><span class=\"Italic\">Cirkulærebemærkning til § 4, nr. 1:</span></p>\r\n      <p class=\"Paragraftekst\"><span class=\"Italic\">Begrebet invalidepension er den invalidepension, der er en del af pensionsordningen og ikke en førtidspension i henhold til lov om social pension.</span></p>\r\n      <p class=\"Paragraftekst\"><span class=\"Bold\">§ 5.</span> <span class=\"Bold\">Overflytning til anden pensionsordning i forbindelse med jobskifte</span></p>\r\n      <p class=\"Paragraftekst\">Pensionsordningen kan overflyttes til en anden pensionsordning, der opfylder de ovennævnte krav til ydelsessammensætning og tilbagekøb.</p>\r\n      <p class=\"Stk\"><span class=\"Italic\">Stk. 2.</span> Hvis den pensionsordning, hvortil overflytning ønskes foretaget, indeholder regler om ydelsessammensætning og/eller tilbagekøb, der ikke opfylder betingelserne i denne aftale, kan pensionsordningen dog overføres, hvis den klausuleres således, at den del, der er opsparet i staten, fortsat respekterer de betingelser, der hidtil har været gældende.</p>\r\n      <p class=\"Paragraftekst\"><span class=\"Bold\">§ 6.</span> <span class=\"Bold\">Ikrafttræden mv.</span></p>\r\n      <p class=\"Paragraftekst\">Denne aftale træder i kraft den 5. august 2009.</p>\r\n      <p class=\"Stk\"><span class=\"Italic\">Stk. 2.</span> Bestående kollektive pensionsordninger, der forud for 1. maj 2005 er godkendt af aftalens parter, bevarer denne godkendelse, selv om de er etableret med en ydelsessammensætning, regler om tilbagekøb eller regler om overflytning til anden pensionsordning i forbindelse med jobskifte, der ikke opfylder betingelserne i denne aftale.</p>\r\n      <p class=\"Stk\"><span class=\"Italic\">Stk. 3.</span> Senere ændringer af aftaler som nævnt i stk. 2 forelægges Personalestyrelsen til godkendelse.</p>\r\n      <p class=\"Stk\"><span class=\"Italic\">Stk. 4.</span> Samtidig med ikrafttrædelse af denne aftale ophæves aftale af 30. april 2005 om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).</p>\r\n      <p class=\"Stk\"><span class=\"Italic\">Stk. 5.</span> Aftalen kan opsiges med 3 måneders varsel til en 31. marts, dog tidligst til den 31. marts 2011.</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 364 364;\" width=\"728\">\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">København den 4. august 2009</div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Offentligt Ansattes Organisationer</div>\r\n                <div class=\"TabelTekst\">- Det Statslige Område</div>\r\n                <div class=\"TabelTekst\"><span class=\"Bold\">Flemming Vinther</span></div>\r\n                <div class=\"TabelTekst\">Statstjenestemændenes</div>\r\n                <div class=\"TabelTekst\">Centralorganisation II</div>\r\n                <div class=\"TabelTekst\"><span class=\"Bold\">Flemming Ibsen</span></div>\r\n                <div class=\"TabelTekst\">Akademikernes Centralorganisation</div>\r\n                <div class=\"TabelTekst\"><span class=\"Bold\">Erik Jylling</span></div>\r\n                <div class=\"TabelTekst\">Lærernes Centralorganisation</div>\r\n                <div class=\"TabelTekst\"><span class=\"Bold\">Anders B. Christensen</span></div>\r\n                <div class=\"TabelTekst\">Overenskomstansattes Centralorganisation</div>\r\n                <div class=\"TabelTekst\"><span class=\"Bold\">J.K. Hansen</span></div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Finansministeriet</div>\r\n                <div class=\"TabelTekst\">P.M.V.</div>\r\n                <div class=\"TabelTekst\">E.B.</div>\r\n                <div class=\"TabelTekst\"><span class=\"Bold\">Gorm Neigaard</span></div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": true,
    "editorialNotes": [
        "Udsendt som Perst.nr. 053-09"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/2009"
        },
        {
            "displayName": "Accession",
            "displayValue": "C20090962709"
        },
        {
            "displayName": "Entydig dokumentidentifikation",
            "displayValue": "AE001506"
        },
        {
            "displayName": "Dato for førstegangsindlæggelse",
            "displayValue": "21/08/2009"
        },
        {
            "displayName": "Dato for indlæggelse",
            "displayValue": "21/08/2009"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9627"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "05/08/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 09-861-59"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}