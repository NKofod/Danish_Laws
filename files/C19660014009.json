{
    "id": 62062,
    "title": "Cirkulære om sømandsskat (* 1) (Til de skattelignende myndigheder). ",
    "documentTypeId": "140",
    "isSagsforlobPeriodValid": false,
    "shortName": "CIR nr 140 af 21/06/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om sømandsskat (* 1) (Til de  \r\n\r\n skattelignende myndigheder). </H1>  \r\n\r\n<P></P>  \r\n\r\n<BR>  \r\n\r\n<P>Hermed følger eksemplarer af lovbekendtgørelse nr. 260 af 16. juni 1966 om  \r\n\r\n sømandsskat. </P>  \r\n\r\n<P>De i lovbekendtgørelsen indeholdte bestemmelser er et optryk af  \r\n\r\n bestemmelserne i lovbekendtgørelse nr. 202 af 4. juni 1964 om sømandsskat med  \r\n\r\n de ændringer og tilføjelser, der følger af lov nr. 202 af 8. juni 1966 om  \r\n\r\n ændring i lov om sømandsskat. </P>  \r\n\r\n<P>I forhold til lovbekendtgørelse nr. 202 af 4. juni 1964 om sømandsskat er  \r\n\r\n der sket tilføjelser og ændringer i følgende paragraffer: </P>  \r\n\r\n<UL CLASS=PLAIN-LIST>  \r\n\r\n<LI>1) § 2, nr. 2, og § 29, stk. 5, om partredere og interessenter, som ejer  \r\n\r\n anpart i det skib, om bord på hvilket de gør tjeneste, </LI>  \r\n\r\n<LI>2) § 5, stk. 1, om forhøjelse af standardfradraget, </LI>  \r\n\r\n<LI>3) § 5, stk. 3, og § 23, stk. 3, om forhøjelse af mindstebeløbet for  \r\n\r\n særligt fradrag, </LI>  \r\n\r\n<LI>4) § 9, stk. 1, om ændring af skalaerne for sømandsskattens beregning,  \r\n\r\n</LI>  \r\n\r\n<LI>5) § 13, stk. 1 og stk. 2, § 14, stk. 3, § 15, stk. 1, og § 16, stk. 1,  \r\n\r\n om forhøjelse af mindstebeløbet for beskatning af bevaret indtægt i land,  \r\n\r\n</LI>  \r\n\r\n<LI>6) § 17, stk. 1, om forhøjelse af indtægts- og formuegrænserne for  \r\n\r\n indsendelse af selvangivelse, </LI>  \r\n\r\n<LI>7) § 18, stk. 4, om forhøjelse af det forskelsbeløb mellem den foreløbigt  \r\n\r\n anslåede indkomst og den virkelige indkomst, som nødvendiggør en regulering  \r\n\r\n af den supplerende indkomstansættelse i land, </LI>  \r\n\r\n<LI>8) § 28, stk. 3, om forhøjelse af kommunens andel af sømandsskatten,  \r\n\r\n</LI>  \r\n\r\n<LI>9) § 29, stk. 4, om sømænd på kursus i henhold til lov om skibes  \r\n\r\n bemanding, </LI>  \r\n\r\n<LI>10) § 29, stk. 7, om forhøjelse af mindstebeløbet for indrømmelse af  \r\n\r\n lempelse af sømandsskatten som følge af underskud ved virksomhed i land.  \r\n\r\n</LI>  \r\n\r\n</UL>  \r\n\r\n<P>med hensyn til de omtalte ændringer bemærkes følgende: </P>  \r\n\r\n<P>Ad 1) Til § 2, nr. 2, og § 29, stk. 5. </P>  \r\n\r\n<P>Med virkning fra 1. januar 1967 skal partredere og interessenter, som ejer  \r\n\r\n anpart i det skib, om bord på hvilket de forretter tjeneste, som hovedregel  \r\n\r\n holdes uden for sømandsskatteordningen. </P>  \r\n\r\n<P>Partredere og interessenter, der er undergivet sømandsbeskatning, skal  \r\n\r\n herefter med udgangen af december måned 1966 overgå til beskatning i land i  \r\n\r\n overensstemmelse med reglerne i §§ 13, stk. 3, og 18. Der henvises herom  \r\n\r\n nærmere til skattedepartementets cirkulære nr. 207 af 23. december 1964 om  \r\n\r\n sømandsskat, afsnit II, pkt. 8 og 10, og afsnit V. </P>  \r\n\r\n<P>Sømænd, der som partredere eller interessenter har en forholdsvis lille  \r\n\r\n andel (under 10 pct.) i det skib, som de gør tjeneste på, kan dog under  \r\n\r\n ganske særlige omstændigheder opnå finansministerens tilladelse til at svare  \r\n\r\n sømandsskat, jfr. bestemmelsen i § 29, stk. 5. Andragende herom skal  \r\n\r\n indsendes til sømandsskattekontoret, Landgreven 4, København K. </P>  \r\n\r\n<P>Ad 2) Til § 5, stk. 1. </P>  \r\n\r\n<P>Det i § 5, stk. 1, omhandlede faste fradrag (standardfradraget) er med  \r\n\r\n virkning fra den 1. januar 1967 forhøjet til 340 kr. månedlig for forsørgere  \r\n\r\n og 270 kr. månedlig for andre skatteydere. </P>  \r\n\r\n<P>Ved lov nr. 205 af 4. juni 1965 er den særlige ordning om skattelettelse  \r\n\r\n for visse indskud m.v. ophævet. Standardfradraget yder derfor ikke mere  \r\n\r\n dækning herfor. Fradraget træder derimod som hidtil i stedet for fradrag for  \r\n\r\n udgift til syge- og ulykkesforsikring. Da der ved lov nr. 226 af 4. juni 1965  \r\n\r\n om ændring af renteforsikringsloven er gennemført fuld fradragsret for  \r\n\r\n udgifter til syge- og ulykkesforsikring, er der i § 5, stk. 1, b, indsat en  \r\n\r\n bestemmelse, som tager sigte herpå. </P>  \r\n\r\n<P>Ved opgørelsen i henhold til § 14 i sømandsskatteloven af den  \r\n\r\n skattepligtige indkomst for skatteåret 1967-68 udgør standardfradraget  \r\n\r\n således 300 kr. månedlig for forsørgere og 240 kr. månedlig for andre  \r\n\r\n skatteydere. Fra og med skatteåret 1968-69 udgør standardfradraget  \r\n\r\n henholdsvis 340 kr. månedlig for forsørgere og 270 kr. månedlig for andre  \r\n\r\n skatteydere. </P>  \r\n\r\n<P>Ad 3) Til § 5, stk. 3, og § 23, stk. 3. </P>  \r\n\r\n<P>Særligt fradrag i indtægten om bord for udgifter, der ikke har tilknytning  \r\n\r\n til erhvervelse af indtægt i land, og for hvilke fradrag ikke kan rummes i  \r\n\r\n indtægt i land, er hidtil blevet indrømmet, når fradraget udgør mindst 100  \r\n\r\n kr. årlig. Tilsvarende har udgiftsændringer i årets løb kun fået virkning,  \r\n\r\n når de oversteg 100 kr. årlig. Denne beløbsgrænse på 100 kr. er med virkning  \r\n\r\n fra den 1. januar 1967 i begge de nævnte henseender blevet forhøjet til 200  \r\n\r\n kr. </P>  \r\n\r\n<P>Bestemmelsen i § 23, stk. 3, hjemler straf for den, der undlader at  \r\n\r\n oplyse, at udgifter, for hvilke der er indrømmet særligt fradrag, er blevet  \r\n\r\n formindsket. Dette gælder dog ikke, hvis differencen er under en vis grænse.  \r\n\r\n Denne grænse er med virkning fra 1. januar 1967 forhøjet til 200 kr. fra  \r\n\r\n tidligere 100 kr. </P>  \r\n\r\n<P>Ad 4) Til § 9, stk. 1. </P>  \r\n\r\n<P>Skalaerne for sømandsskattens beregning er ændret med virkning fra 1.  \r\n\r\n januar 1967. Dette har ikke alene betydning ved selve sømandsskattens  \r\n\r\n beregning, men også hvor de skattelignende myndigheder med virkning fra den  \r\n\r\n nævnte dato eller senere skal foretage de i lovens § 18 omhandlede  \r\n\r\n ansættelser, jfr. afsnit V i skattedepartementets cirkulære af 23. december  \r\n\r\n 1964 om sømandsskat, idet det beregnede skattefradrag i disse tilfælde skal  \r\n\r\n udfindes på grundlag af de ændrede skalaer. Som følge heraf træder  \r\n\r\n nedenstående skalaer fra den 1. januar 1967 i stedet for skalaerne under pkt.  \r\n\r\n 33. </P>  \r\n\r\n<P>Opmærksomheden henledes på, at ændringen af skalaerne ikke medfører, at  \r\n\r\n der skal ske ændring i supplerende ansættelser for dele af skatteåret  \r\n\r\n 1966-67, som skal foretages med virkning fra den 1. december 1966 eller  \r\n\r\n tidligere. </P>  \r\n\r\n<P CLASS=PUNKT> <B>1.</B> Familieforsørgere: </P>  \r\n\r\n<P>Af en indtægt på under 7.000 kr. ydes et beregnet skattefradrag på 0 kr.  \r\n\r\n</P>  \r\n\r\n<P>Af en indtægt på 7.000 kr., men ikke over 25.000 kr. ydes et beregnet  \r\n\r\n skattefradrag på 0 kr. af 7.000 kr., 24 pct. af resten. </P>  \r\n\r\n<P>Af en indtægt på over 25.000 kr., men ikke over 30.000 ydes et beregnet  \r\n\r\n skattefradrag på 4.320 kr. af 25.000 kr., 34 pct. af resten. </P>  \r\n\r\n<P>Af en indtægt på over 30.000 kr., men ikke over 70.000 kr. ydes et  \r\n\r\n beregnet skattefradrag på 6.020 kr. af 30.000 kr., 46 pct. af resten. </P>  \r\n\r\n<P>Af en indtægt på 70.000 kr. og derover ydes et beregnet skattefradrag på  \r\n\r\n 24.420 kr. af 70.000 kr., 50 pct. af resten. </P>  \r\n\r\n<P CLASS=PUNKT> <B>2.</B> Andre skatteydere: </P>  \r\n\r\n<P>Af en indtægt på under 3.500 kr ydes et beregnet skattefradrag på 0 kr.  \r\n\r\n</P>  \r\n\r\n<P>Af en indtægt på 3.500 kr., men ikke over 8.000 kr. ydes et beregnet  \r\n\r\n skattefradrag på 0 kr. af 3.500 kr., 20 pct. af resten. </P>  \r\n\r\n<P>Af en indtægt på over 8.000 kr., men ikke over 20.000 kr. ydes et beregnet  \r\n\r\n skattefradrag på 900 kr. af 8.000 kr., 25 pct. af resten. </P>  \r\n\r\n<P>Af en indtægt på over 20.000 kr., men ikke over 30.000 kr. ydes et  \r\n\r\n beregnet skattefradrag på 3.900 kr. af 20.000 kr., 36 pct. af resten. </P>  \r\n\r\n<P>Af en indtægt på over 30.000 kr., men ikke over 50.000 kr. ydes et  \r\n\r\n beregnet skattefradrag på 7.500 kr. af 30.000 kr., 46 pct. af resten. </P>  \r\n\r\n<P>Af en indtægt på 50.000 kr., og derover ydes et beregnet skattefradrag på  \r\n\r\n 16.700 kr. af 50.000 kr., 50 pct. af resten. </P>  \r\n\r\n<P>Ad 5) Til § 13, stk. 1 og stk. 2, § 14, stk. 3, § 15, stk. 1, og § 16,  \r\n\r\n stk. 1. </P>  \r\n\r\n<P>Det i de nævnte bestemmelser omhandlede mindstebeløb for beskatning af  \r\n\r\n bevaret indkomst i land er forhøjet fra 300 kr. til 600 kr. </P>  \r\n\r\n<P>For § 13 har forhøjelsen virkning fra den 1. juli 1966 og for §§ 14-16 fra  \r\n\r\n og med skatteåret 1967-68. </P>  \r\n\r\n<P>Ad 6) Til § 17, stk. 1. </P>  \r\n\r\n<P>Beløbsgrænserne i § 17, stk. 1, om sømændenes pligt til at indsende  \r\n\r\n selvangivelse er med virkning fra og med skatteåret 1967-68 forhøjet fra  \r\n\r\n 10.000 kr. til 20.000 kr. for formueaktivernes vedkommende og fra 300 kr. til  \r\n\r\n 600 kr. for så vidt angår indtægten i land. </P>  \r\n\r\n<P>Ad 7) Til § 18, stk. 4. </P>  \r\n\r\n<P>Regulering af supplerende skatteansættelse i land efter afmønstring har  \r\n\r\n hidtil ikke skulle foretages, hvis forskellen mellem den foreløbigt anslåede  \r\n\r\n indkomst og den virkelige indkomst er mindre end 300 kr. Denne grænse er nu  \r\n\r\n blevet forhøjet til 600 kr. Forhøjelsen får virkning for supplerende  \r\n\r\n ansættelser, der foretages efter den 1. juli 1966, d. v. s. for sømænd, der  \r\n\r\n er udtrådt af sømandsskatteordningen efter den 1. juni 1966. </P>  \r\n\r\n<P>Ad 8) Til § 28, stk. 3. </P>  \r\n\r\n<P>Kommunernes andel af sømandsskatten har hidtil udgjort 50 pct. af de  \r\n\r\n første 1.000 kr. af den enkelte sømands kvartårlige sømandsskat og 20 pct. af  \r\n\r\n resten. Med virkning fra den 1. januar 1967 forhøjes den kommunale andel til  \r\n\r\n 55 pct. af de første 1.000 kr. og 20 pct. af resten. </P>  \r\n\r\n<P>Ad 9) Til § 29, stk. 4. </P>  \r\n\r\n<P>I henhold til lov om skibes bemanding er der oprettet kursus af ca. 20  \r\n\r\n ugers varighed til uddannelse af sømænd. I kursustiden får deltagerne  \r\n\r\n understøttelse i overensstemmelse med reglerne i lov nr. 194 af 18. maj 1960  \r\n\r\n om erhvervsmæssig uddannelse af ikke-faglærte arbejdere. Efter den nye  \r\n\r\n bestemmelse i § 29, stk. 4, skal sømænd, der ved kursusets begyndelse er  \r\n\r\n under sømandsskatteordningen, forblive under sømandsskatteordningen i  \r\n\r\n kursustiden og svare sømandsskat af offentlig understøttelse, der modtages  \r\n\r\n under uddannelsen. Bestemmelsen har virkning fra den 1. juli 1966. </P>  \r\n\r\n<P>Ved påbegyndelse af uddannelseskursus vil sømandens opholdsskattekommune  \r\n\r\n få meddelelse herom fra sømandsskattekontoret. </P>  \r\n\r\n<P>Ad 10) Til § 29, stk. 7. </P>  \r\n\r\n<P>Det mindstebeløb, for hvilket der bevilges lempelse af sømandsskatten som  \r\n\r\n følge af underskud ved virksomhed i land, er forhøjet fra 300 kr. til 600 kr.  \r\n\r\n Ændringen har virkning fra og med skatteåret 1967-68, d. v. s. for lempelse  \r\n\r\n af sømandsskat i lønningsåret 1966. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 21. juni 1966.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ E. Thielsen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1966"
        },
        {
            "displayName": "Accession",
            "displayValue": "C19660014009"
        },
        {
            "displayName": "Entydig dokumentidentifikation",
            "displayValue": "CM021048"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "21/06/1966"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sømandsskattekontoret"
        },
        {
            "displayName": "Ressortministeriets journalnummer",
            "displayValue": "Finansmin.Skd.8.kt.j.nr.Sø.426-65."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}