{
    "id": 35249,
    "title": "Boligstøtte - Tilbagebetaling - Oplysningspligt ",
    "documentTypeId": "230",
    "isSagsforlobPeriodValid": false,
    "shortName": "AFG nr 4033 af 30/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune havde krævet tilbagebetaling af boligydelse, fordi  \r\n\r\n husstandsindkomsten blev væsentligt højere end den beregnede, og fordi  \r\n\r\n modtageren ikke havde givet boligstøttekontoret meddelelse herom. Modtageren  \r\n\r\n hævdede, at kommunens pensionskontor, som administrerede hans økonomi, burde  \r\n\r\n have underrettet boligstøttekontoret om de ændrede indtægtsforhold. Han følte  \r\n\r\n sig således uden skyld i, at der var opstået et tilbagebetalingskrav. </I>  \r\n\r\n</P>  \r\n\r\n<P> <I>Nævnet udtalte, at pligten til at oplyse boligstøttekontoret om de  \r\n\r\n ændrede indtægtsforhold påhvilede støttemodtageren selv. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Tilbagebetaling - Oplysningspligt  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved brev af 19. september 1988 har De klaget over, at det sociale udvalg i  \r\n\r\n Fakse kommune har afkrævet Dem tilbagebetaling af for meget udbetalt  \r\n\r\n boligydelse i 1986, hvor pensionsafdelingen administrerede Deres økonomi.  \r\n\r\n</P>  \r\n\r\n<P>Klagen har været forelagt det sociale udvalg, der har fremsendt sagens  \r\n\r\n akter samt udtalelser af 10. november 1988 og 11. november 1988, som De er  \r\n\r\n gjort bekendt med og har kommenteret. </P>  \r\n\r\n<P>Det fremgår, at Deres boligydelse for 1986 var beregnet til kr. 1.606,-  \r\n\r\n månedlig svarende til kr. 19.272,- årligt efter en husstandsindkomst på kr.  \r\n\r\n 54.000,-. </P>  \r\n\r\n<P>Det har ved efterreguleringen vist sig, at den faktiske husstandsindkomst  \r\n\r\n for 1986 var på kr. 77.000,-, som kun berettiger til kr. 1.318,- månedlig i  \r\n\r\n boligydelse svarende til kr. 15.816,- årligt. </P>  \r\n\r\n<P>Det er oplyst, at Storstrøms amt med virkning fra den 1. december 1985 har  \r\n\r\n godkendt, at De fik en beskyttet stilling med en ugentlig arbejdstid på 20  \r\n\r\n timer. Ved ordningens ikrafttræden fik De kr. 20,- i timen. </P>  \r\n\r\n<P>Boligstøttekontoret har oplyst, at man ikke har modtaget besked om de  \r\n\r\n ændrede indtægtsforhold, samt at De ved ansøgning om boligydelse blev  \r\n\r\n orienteret om Deres pligt til at give boligstøttekontoret oplysning om  \r\n\r\n ændringer i de økonomiske forhold. </P>  \r\n\r\n<P>Man har derfor krævet tilbagebetaling af det for meget udbetalte beløb på  \r\n\r\n kr. 3.456,-. </P>  \r\n\r\n<P>De har peget på, at det burde være pensionskontoret, der har administreret  \r\n\r\n Deres pension siden den 1. april 1985, der havde sørget for at orientere  \r\n\r\n boligstøttekontoret om de ændrede indtægtsforhold. De finder Dem derfor uden  \r\n\r\n skyld i, at kravet er opstået. </P>  \r\n\r\n<P>Under sagens behandling i amtsankenævnet har De oplyst til sekretariatet,  \r\n\r\n at De bagefter godt kan se, at pligten til at give besked står anført på  \r\n\r\n skemaet, men at De ikke på daværende tidspunkt tænkte på det, da Deres  \r\n\r\n sagsbehandler styrede Deres økonomi. </P>  \r\n\r\n<P>Efter dagældende boligstøttelovs § 41, stk. 1, jfr. § 38, stk. 3, skal  \r\n\r\n ansøgeren, hvis han har undladt at oplyse om alle forhold, der kan medføre  \r\n\r\n nedsættelse eller bortfald af boligstøtten, eller i øvrigt mod bedre vidende  \r\n\r\n uberettiget har oppebåret boligstøtte, tilbagebetale det beløb, der er  \r\n\r\n oppebåret med urette. </P>  \r\n\r\n<P>Efter pkt. 14.6 i boligstyrelsens tidligere cirkulære af 30. august 1982  \r\n\r\n om individuel boligstøtte skal boligstøttemodtagere, der har fået udbetalt  \r\n\r\n boligstøtte i forhold til husstandens socialindkomst have omberegnet  \r\n\r\n boligstøtten, når den faktiske husstandsindkomst overstiger den beregnede  \r\n\r\n husstandsindkomst med mindst 25% og med mindst kr. 15.000,-. </P>  \r\n\r\n<P>Amtsankenævnet har behandlet sagen i sit møde den 29. juni 1989, hvor man  \r\n\r\n traf følgende </P>  \r\n\r\n<P>A F G Ø R E L S E: </P>  \r\n\r\n<P>Nævnet finder, at pligten til at oplyse boligstøttekontoret om de ændrede  \r\n\r\n indtægtsforhold i 1986 påhviler Dem. </P>  \r\n\r\n<P>Da De således har forsømt Deres oplysningspligt og derved uberettiget og  \r\n\r\n mod bedre vidende har fået udbetalt for meget boligydelse i 1986, anses det  \r\n\r\n sociale udvalg for berettiget til at kræve den for meget udbetalte  \r\n\r\n boligydelse tilbage. </P>  \r\n\r\n<P>Det skal bemærkes, at nævnet herved ikke har taget stilling til det  \r\n\r\n afkrævede beløbs størrelse. </P>  \r\n\r\n<P>Vedrørende eventuel klage over amtsankenævnets afgørelse henvises til  \r\n\r\n vedlagte vejledning. </P>  \r\n\r\n<P>Med venlig hilsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19890403301"
        },
        {
            "displayName": "Entydig dokumentidentifikation",
            "displayValue": "CA003184"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4033"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "30/06/1989"
        },
        {
            "displayName": "Administrerende myndighed",
            "displayValue": "Amtsankenævnet i Storstrøms Amt"
        },
        {
            "displayName": "Ressortministeriets journalnummer",
            "displayValue": "0797"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}