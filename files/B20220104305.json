{
    "id": 232039,
    "title": "Bekendtgørelse om forretningsorden for motorankenævn",
    "documentTypeId": "60",
    "isSagsforlobPeriodValid": true,
    "shortName": "BEK nr 1043 af 22/06/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#idebaee59b-bc49-4a76-b598-4336803d981a\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Motorankenævnenes funktion og kompetence</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idb4436bda-2ec6-414c-9ce6-2a8125b5cc73\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Motorankenævnenes organisering</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7ec149c1-595d-4727-b7b0-5ef8008e3662\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Motorankenævnenes sammensætning</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#ida3dee6ea-39a4-48de-ad43-c230836426f3\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Møder i motorankenævnene</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idecf87583-2f7c-44b2-92cf-a301e31da22f\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Besigtigelse af køretøjer</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idcdd930c7-66a2-4944-89a7-8f61606e5e09\">Kapitel 6</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Afgørelsens indhold m.v.</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#ide502b76c-8231-4003-8832-d82127ce9791\">Kapitel 7</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Øvrige bestemmelser</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7dd42533-5612-499e-80ee-e899a9d2efb6\">Kapitel 8</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ikrafttræden m.v.</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9435b218-445c-4854-b7e2-51fc5ee68cbb\">Bilag 1</a>\r\n         </td>\r\n         <td class=\"IndholdsfortegnelseTekst\">Vederlag gældende fra den 1. juli 2022</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for motorankenævn</p>\r\n<p class=\"Indledning2\">I medfør af § 10, stk. 5 og 6, i skatteforvaltningsloven, jf. lovbekendtgørelse nr. 835 af 3. juni 2022, fastsættes:</p>\r\n<p class=\"Kapitel\" id=\"idebaee59b-bc49-4a76-b598-4336803d981a\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Motorankenævnenes funktion og kompetence</span>\r\n</p>\r\n<p class=\"Paragraf\" id=\"id6796dc1c-b5b9-446c-85be-7015c10c31c6\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Motorankenævn afgør klager over Skatteforvaltningens afgørelser, jf. skatteforvaltningslovens § 7, stk. 1, jf. dog § 35 b, stk. 1, 2. og 3. pkt.</p>\r\n<p class=\"Kapitel\" id=\"idb4436bda-2ec6-414c-9ce6-2a8125b5cc73\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Motorankenævnenes organisering</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Sagsfordeling mellem motorankenævnene</span>\r\n   </span>\r\n</p>\r\n<p class=\"Paragraf\" id=\"ida6eeec06-5595-4c41-ad55-d101c0263a20\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Klage over en afgiftspligtig værdi m.v. af motorkøretøjer behandles af det motorankenævn, i hvis kreds klageren havde bopæl eller hjemsted på tidspunktet for indgivelsen af klagen. Havde klageren hverken bopæl eller hjemsted i Danmark på dette tidspunkt, behandles klagen af Motorankenævn Sydjylland-Fyn.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Overførsel af sager mellem motorankenævn</span>\r\n   </span>\r\n</p>\r\n<p class=\"Paragraf\" id=\"ide136fa91-1511-479c-959d-aedcd2d5be08\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Direktøren for Skatteankestyrelsen eller den, som direktøren bemyndiger hertil, kan overføre en sag til behandling i et andet ankenævn i følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"idb196e609-cb14-48d0-9e36-c9db3e4f04f5\">1)</span> Der er store forskelle i mængden af sager i motorankenævnene.</p>\r\n<p class=\"Liste1\">\r\n   <span class=\"Liste1Nr\" id=\"id50faf3a2-11dc-40ec-a980-4a0213814fae\">2)</span> Der foreligger særlige omstændigheder.</p>\r\n<p class=\"Liste1\">\r\n   <span class=\"Liste1Nr\" id=\"idb7e1dcb1-0366-47f5-8525-f02463614b47\">3)</span> Der i øvrigt er tvivl om, hvilket ankenævn der skal behandle sagen.</p>\r\n<p class=\"Stk2\">\r\n   <span class=\"StkNr\" id=\"id63320b46-beb1-4ed0-aa79-1e404ccfef3d\">Stk. 2.</span> Hvis en afgørelse fra domstolene betyder, at et klagepunkt skal behandles på ny, skal det behandles af et andet ankenævn end det ankenævn, der tidligere har behandlet klagepunktet. Direktøren for Skatteankestyrelsen eller den, som direktøren bemyndiger dertil, beslutter, hvilket andet ankenævn der skal behandle sagen.</p>\r\n<p class=\"Kapitel\" id=\"id7ec149c1-595d-4727-b7b0-5ef8008e3662\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Motorankenævnenes sammensætning</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Valg af formand og næstformand</span>\r\n   </span>\r\n</p>\r\n<p class=\"Paragraf\" id=\"id746c3915-7b91-4b80-902a-f596cfd29aa1\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Det enkelte ankenævn afholder snarest muligt efter udnævnelsen det konstituerende møde. Mødet kan afholdes før funktionsperiodens start. Det medlem, der længst har været medlem af ankenævnet, indkalder til mødet. Hvis flere har været medlem lige længe, indkalder det ældste af disse medlemmer.</p>\r\n<p class=\"Stk2\">\r\n   <span class=\"StkNr\" id=\"ida60916cc-922c-418b-b140-fdd4dd11f0e9\">Stk. 2.</span> På det konstituerende møde vælger ankenævnet blandt sine medlemmer en formand. Valget sker ved et flertalsvalg og ledes af det medlem, der har indkaldt til mødet. Valget har gyldighed for hele funktionsperioden, jf. dog § 6.</p>\r\n<p class=\"Stk2\">\r\n   <span class=\"StkNr\" id=\"id415b0ebd-3dcd-40f6-b1da-e84b11e773bf\">Stk. 3.</span> Ved valg af formand er den kandidat valgt, som opnår stemmer fra et flertal af ankenævnets tilstedeværende medlemmer. Opnås et sådant flertal ikke ved 1. afstemning, foretages en ny afstemning. Ved 2. afstemning er en kandidat valgt, hvis den pågældende opnår stemmer fra et flertal af de tilstedeværende medlemmer, eller hvis der kun afgives stemmer på den pågældende kandidat. Bringer 2. afstemning heller ikke nogen afgørelse, foretages bundet valg mellem de to, der ved 2. afstemning har fået flest stemmer, således at det ved stemmelighed afgøres ved lodtrækning, på hvilke to der ved det bundne valg (3. afstemning) skal stemmes. Står stemmerne lige ved 3. afstemning, træffes afgørelsen ved lodtrækning.</p>\r\n<p class=\"Stk2\">\r\n   <span class=\"StkNr\" id=\"ide0814cbe-f786-490a-89cb-c4039f7a0f09\">Stk. 4.</span> Så snart valget af formand har fundet sted, vælger ankenævnet en næstformand. Valget ledes af den nyvalgte formand eller i dennes fravær af det medlem, der har ledet formandsvalget. Valget foregår i øvrigt efter samme regler som formandsvalget.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Afbud til møder m.v.</span>\r\n   </span>\r\n</p>\r\n<p class=\"Paragraf\" id=\"idd996d83d-6d95-4284-9574-05c3f8d1093c\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Afbud til møder meddeles til Skatteankestyrelsen, der orienterer formanden.</p>\r\n<p class=\"Stk2\">\r\n   <span class=\"StkNr\" id=\"id2c2150af-526b-418f-bdb0-2aff56c2324c\">Stk. 2.</span> Meddeler et medlem afbud, skal en suppleant indkaldes i følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"id32e54b62-c6f7-48d1-a4ff-ac0758af2efa\">1)</span> Det konstituerende møde.</p>\r\n<p class=\"Liste1\">\r\n   <span class=\"Liste1Nr\" id=\"id3215da66-5ae3-4523-a790-76569c8ea269\">2)</span> Det medlem, der ikke kan deltage, forlanger det.</p>\r\n<p class=\"Liste1\">\r\n   <span class=\"Liste1Nr\" id=\"id1a3ae04f-b1e6-4481-a94c-7b37f7be55e9\">3)</span> Det er på forhånd kendt, at medlemmet vil være fraværende i mindst 2 måneder.</p>\r\n<p class=\"Liste1\">\r\n   <span class=\"Liste1Nr\" id=\"id2c1b72cd-5d6a-4ab5-b3b4-4614ceeaed00\">4)</span> Når formanden i øvrigt træffer beslutning herom.</p>\r\n<p class=\"Stk2\">\r\n   <span class=\"StkNr\" id=\"ida223bfbc-f5c3-4d3d-b20f-87e6e039912d\">Stk. 3.</span> En suppleant, der deltager i stedet for formanden eller næstformanden, deltager som almindeligt medlem af ankenævnet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Fritagelse for hvervet som formand eller næstformand</span>\r\n   </span>\r\n</p>\r\n<p class=\"Paragraf\" id=\"ide31d98c1-4c31-4844-8be0-e7918c5966fc\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ankenævnet kan fritage formanden eller en næstformand for hvervet som formand eller næstformand for resten af funktionsperioden, hvis den pågældende anmoder om det. Når en formand eller en næstformand fritages for sit hverv, udtræder af ankenævnet eller har fået bevilget orlov i funktionsperioden, vælges der ny formand, respektive næstformand, jf. § 4, stk. 2-4. Valget har gyldighed for resten af funktionsperioden. Ved orlov har valget alene gyldighed i orlovsperioden.</p>\r\n<p class=\"Kapitel\" id=\"ida3dee6ea-39a4-48de-ad43-c230836426f3\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Møder i motorankenævnene</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Afholdelse af møder</span>\r\n   </span>\r\n</p>\r\n<p class=\"Paragraf\" id=\"id71104555-621e-4689-9ebb-df8bddf60cb7\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ankenævnet udøver sin virksomhed i møder. Formanden fastsætter efter aftale med Skatteankestyrelsen tid og sted for møderne i ankenævnet. Formanden kan bestemme, at medlemmernes deltagelse i møderne kan ske digitalt. Møderne er ikke offentlige. Lyd- og billedoptagelse af møderne må ikke finde sted.</p>\r\n<p class=\"Stk2\">\r\n   <span class=\"StkNr\" id=\"id48176427-6a22-4bf5-8b43-c679aedb385b\">Stk. 2.</span> Formanden kan beslutte, at en suppleant med særlig sagkundskab vedrørende en bestemt type køretøj indkaldes til møde, når der på mødet skal træffes afgørelse vedrørende den bestemte type køretøj.</p>\r\n<p class=\"Stk2\">\r\n   <span class=\"StkNr\" id=\"idd61ccdcd-8ad1-4521-8222-47f42cfa8aab\">Stk. 3.</span> Hvis en suppleant er indkaldt, jf. stk. 2, kan suppleanten være til stede under hele mødet. I de sager på mødet, som vedrører den bestemte type køretøj, indtræder suppleanten i stedet for et medlem. Formanden beslutter på mødet, hvilket medlem suppleanten indtræder i stedet for. Medlemmet, som suppleanten træder i stedet for, kan være til stede under behandlingen af de sager, hvor suppleanten deltager. Medlemmet har under behandlingen af de sager, hvor suppleanten deltager, ikke stemmeret.</p>\r\n<p class=\"Stk2\">\r\n   <span class=\"StkNr\" id=\"idded0bfd2-05ae-4d8c-a1b5-cee43bb45465\">Stk. 4.</span> Medlemmerne og den suppleant, som skal indkaldes, jf. stk. 2, skal indkaldes til møde med mindst en uges varsel, medmindre særlige forhold gør en kortere frist påkrævet.</p>\r\n<p class=\"Stk2\">\r\n   <span class=\"StkNr\" id=\"id1d414100-cbe8-405f-85fa-7294e59e68ea\">Stk. 5.</span> Når mindst 1/3 af medlemmerne forlanger det, skal formanden inden 14 dage indkalde til et møde.</p>\r\n<p class=\"Stk2\">\r\n   <span class=\"StkNr\" id=\"id0fec13a2-caf1-423d-877e-b6641010d1c3\">Stk. 6.</span> Formanden fastsætter efter aftale med Skatteankestyrelsen dagsordenen til de enkelte møder.</p>\r\n<p class=\"Stk2\">\r\n   <span class=\"StkNr\" id=\"id1b31f686-fe92-49b3-bb51-570afa0b0e6d\">Stk. 7.</span> Skatteankestyrelsen udsender dagsordenen og for hver sag følgende materiale til medlemmerne og til den suppleant, som skal indkaldes til mødet, jf. stk. 2:</p>\r\n<p class=\"Liste1\">\r\n   <span class=\"Liste1Nr\" id=\"id9e63eb94-96d1-465a-bf98-cc2eb9511fd1\">1)</span> Skatteankestyrelsens sagsfremstilling med forslag til afgørelse samt klagerens eventuelle bemærkninger hertil.</p>\r\n<p class=\"Liste1\">\r\n   <span class=\"Liste1Nr\" id=\"idbd0b1414-da47-4fc3-88e1-3ebc4c32b505\">2)</span> Skatteankestyrelsens begrundede indstilling til sagens afgørelse.</p>\r\n<p class=\"Liste1\">\r\n   <span class=\"Liste1Nr\" id=\"id1309855a-eb6d-431b-a3a9-1ee4011347d9\">3)</span> Oplysninger om, hvorvidt klager ønsker at udtale sig mundtligt over for ankenævnet.</p>\r\n<p class=\"Stk2\">\r\n   <span class=\"StkNr\" id=\"id21341bb4-4980-4639-9a7e-cbcdcfd1b3b2\">Stk. 8.</span> Hvis medlemmerne tidligere har modtaget materialet, sendes det ikke igen. Hvis der er tale om et antal enslydende sager, kan Skatteankestyrelsen beslutte, at der kun sendes materiale vedrørende én sag, som angives som eksempel for alle sagerne.</p>\r\n<p class=\"Stk2\">\r\n   <span class=\"StkNr\" id=\"idb06c0eaf-ada9-47da-9132-22749632d62f\">Stk. 9.</span> Ansatte i Skatteankestyrelsen er til stede ved ankenævnets møder, men uden stemmeret. Ansattes deltagelse i møderne kan ske digitalt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mødeledelse og afstemning</span>\r\n   </span>\r\n</p>\r\n<p class=\"Paragraf\" id=\"idfc442b68-df59-40a5-84cc-7044a3108df3\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Formanden for ankenævnet leder møderne i ankenævnet. Næstformanden indtræder i formandens stilling, når formanden er forhindret i at udøve sin virksomhed som formand.</p>\r\n<p class=\"Stk2\">\r\n   <span class=\"StkNr\" id=\"ide8ed184e-ebdd-479f-8162-4cc8900e18f2\">Stk. 2.</span> Ankenævnet træffer afgørelse ved afstemning. Hvis der alene deltager medlemmer fysisk på mødet, foregår afstemningen ved håndsoprækning. Hvis et eller flere medlemmer deltager digitalt på mødet, foregår afstemning ved hvert medlems klare mundtlige tilkendegivelse om sin stemmeafgivelse. Afstemningen afgøres ved stemmeflerhed. Undlader et medlem at stemme, anses medlemmet for at have stemt for det forslag, der er til afstemning. I tilfælde af stemmelighed er mødelederens stemme afgørende.</p>\r\n<p class=\"Stk2\">\r\n   <span class=\"StkNr\" id=\"id53acadec-7073-4d78-9243-18731c05b92b\">Stk. 3.</span> Afstemning kan undlades, hvis mødelederen uden videre kan konstatere, at der er flertal for en bestemt afgørelse. Er mødelederen i tvivl om, hvorvidt der er flertal for en afgørelse, eller et medlem ønsker afstemning, skal mødelederen iværksætte denne.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mødeprotokol</span>\r\n   </span>\r\n</p>\r\n<p class=\"Paragraf\" id=\"idf1195c7b-1057-4996-9f1e-d92521dba6eb\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Skatteankestyrelsen fører protokol over mødet. Protokollen skal som minimum indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"idd532a18a-673c-402c-b94d-d09a1bfcb5ba\">1)</span> Dato og tidspunkt for mødets begyndelse og afslutning.</p>\r\n<p class=\"Liste1\">\r\n   <span class=\"Liste1Nr\" id=\"id04167bcc-2363-41b0-bbad-6d738ba45852\">2)</span> Oplysning om mødedeltagere, herunder om en mødedeltager har deltaget digitalt i mødet, og om der har deltaget en suppleant efter formandens bestemmelse, jf. § 7, stk. 2.</p>\r\n<p class=\"Stk2\">\r\n   <span class=\"StkNr\" id=\"id10460376-cd83-4c0c-8145-9ce15a555a9f\">Stk. 2.</span> For hver enkelt sag skal følgende fremgå af protokollen:</p>\r\n<p class=\"Liste1\">\r\n   <span class=\"Liste1Nr\" id=\"id8893a7d5-a2fe-4336-b4ef-67aa11f69b36\">1)</span> Navn og adresse på klager.</p>\r\n<p class=\"Liste1\">\r\n   <span class=\"Liste1Nr\" id=\"ide9e18c3b-4d35-4cf7-834e-61327457fa4f\">2)</span> Stelnummer eller anden identifikation af køretøjet, hvis stelnummer ikke forefindes.</p>\r\n<p class=\"Liste1\">\r\n   <span class=\"Liste1Nr\" id=\"idcbec7874-a8b1-4866-b974-cdefe70688b8\">3)</span> Identifikation af sagen.</p>\r\n<p class=\"Liste1\">\r\n   <span class=\"Liste1Nr\" id=\"ided9e46bc-5d8a-4b02-9dfc-3eb910f0b9aa\">4)</span> Eventuel besigtigelse foretaget af nævnet eller Skatteankestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id1cbc617e-6de5-4563-a19e-202c2266d7d1\">5)</span> Kort begrundelse for afgørelsen.</p>\r\n<p class=\"Liste1\">\r\n   <span class=\"Liste1Nr\" id=\"id57c7f819-0b4b-4112-bffe-47b285779f68\">6)</span> Oplysninger om forskellige opfattelse under afstemningen både vedrørende resultatet og vedrørende begrundelsen samt stemmetallet for hver opfattelse, herunder angivelse af hvilke nævnsmedlemmer, der er uenige i afgørelsen.</p>\r\n<p class=\"Stk2\">\r\n   <span class=\"StkNr\" id=\"id0d739ad1-3f2e-454f-9bac-fe90a3f4dc3d\">Stk. 3.</span> Protokollen skal tillige påføres bemærkninger i hver sag, hvis en af følgende situationer opstår:</p>\r\n<p class=\"Liste1\">\r\n   <span class=\"Liste1Nr\" id=\"id91910d08-28d4-4b7e-a34c-5d43c7d0ccb0\">1)</span> Hvis en klage tilbagekaldes mundtligt i forbindelse med nævnsmødet.</p>\r\n<p class=\"Liste1\">\r\n   <span class=\"Liste1Nr\" id=\"idf66dcb62-efdc-4b00-be80-65d9c6dce0a4\">2)</span> Hvis der træffes beslutning vedrørende et medlems habilitet i en sag.</p>\r\n<p class=\"Liste1\">\r\n   <span class=\"Liste1Nr\" id=\"idd4b13c81-6a84-4bb4-88a5-8703fefc9d2c\">3)</span> Hvis et eller flere medlemmer ønsker deres mindretalsudtalelse forelagt for Skatterådet.</p>\r\n<p class=\"Stk2\">\r\n   <span class=\"StkNr\" id=\"id07faa3cd-e3d6-4bb7-8e04-23a1bd823c05\">Stk. 4.</span> Formanden godkender som mødeleder protokollen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Klagerens møde med motorankenævnene</span>\r\n   </span>\r\n</p>\r\n<p class=\"Paragraf\" id=\"idd98318f2-1399-4dff-94a1-b4b49ed06fd0\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hvis klageren har anmodet om at udtale sig mundtligt over for ankenævnet, eller hvis ankenævnet anser det for hensigtsmæssigt at indhente en mundtlig udtalelse fra klageren, indkaldes klageren skriftligt til et møde med mindst 14 dages varsel.</p>\r\n<p class=\"Stk2\">\r\n   <span class=\"StkNr\" id=\"id8f019360-6719-47e6-956b-88e7333f7b23\">Stk. 2.</span> Klageren kan til enhver tid mundtligt eller skriftligt frafalde en anmodning om at udtale sig mundtligt over for ankenævnet.</p>\r\n<p class=\"Stk2\">\r\n   <span class=\"StkNr\" id=\"id0afc8c12-0d9c-4dcb-bcc7-38c9d28b8a92\">Stk. 3.</span> Klageren må ikke være til stede under ankenævnets drøftelser og afstemning.</p>\r\n<p class=\"Kapitel\" id=\"idecf87583-2f7c-44b2-92cf-a301e31da22f\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Besigtigelse af køretøjer</span>\r\n</p>\r\n<p class=\"Paragraf\" id=\"id22228269-91fd-4efd-8807-595ab65989c9\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Besigtigelse af et køretøj, jf. skatteforvaltningslovens § 39 a, stk. 2, finder sted, hvor ankenævnet afholder møde. Klageren har ansvaret for at stille køretøjet til rådighed for en besigtigelse. Inden der foretages besigtigelse af et køretøj, skal ejeren have besked herom.</p>\r\n<p class=\"Stk2\">\r\n   <span class=\"StkNr\" id=\"id295c1c78-ae4c-4867-8182-2899321e05ab\">Stk. 2.</span> Billedoptagelse af køretøjet må kun finde sted efter ejerens tilladelse.</p>\r\n<p class=\"Kapitel\" id=\"idcdd930c7-66a2-4944-89a7-8f61606e5e09\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">\r\n   <span class=\"Italic\">Afgørelsens indhold m.v.</span>\r\n</p>\r\n<p class=\"Paragraf\" id=\"id50409dcb-761f-48ca-81ef-67c18fc3b1fc\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Afgørelsen skal være dateret. Afgørelsen formuleres af formanden, eller ved formandens fravær af næstformanden, med bistand fra Skatteankestyrelsen. I sager med mindretalsopfattelser formuleres afgørelsen i fornødent omfang efter samråd med de øvrige medlemmer, der har deltaget i afgørelsen.</p>\r\n<p class=\"Stk2\">\r\n   <span class=\"StkNr\" id=\"id569d3f9b-8e22-4477-9152-c6c792e6912f\">Stk. 2.</span> Afgørelsen skal være begrundet med henvisning til relevante retsregler og indeholde en redegørelse for sagens faktiske forhold. Begrundelsen skal angive ankenævnets stillingtagen til de af klageren anførte forhold og synspunkter, i det omfang disse forhold og synspunkter må anses for relevante i forhold til sagens afgørelse.</p>\r\n<p class=\"Stk2\">\r\n   <span class=\"StkNr\" id=\"idb036397c-a4f1-4da5-946c-d7d0760e5a80\">Stk. 3.</span> Ankenævnets afgørelse skal angå de punkter i den påklagede afgørelse, der er klaget over, og eventuelle afledte ændringer, jf. skatteforvaltningslovens § 39 a, stk. 1.</p>\r\n<p class=\"Stk2\">\r\n   <span class=\"StkNr\" id=\"idc8308d28-9961-4f4d-8854-1a2454dc6b00\">Stk. 4.</span> Hvis klagen vedrører et afslag på en anmodning om genoptagelse af en afgørelse, og ankenævnet finder, at genoptagelse burde have fundet sted, skal ankenævnet i afgørelsen pålægge Skatteforvaltningen at genoptage afgørelsen.</p>\r\n<p class=\"Stk2\">\r\n   <span class=\"StkNr\" id=\"id575c77da-1a97-41ab-bffa-33346c23d2fe\">Stk. 5.</span> Afgørelsen sendes til klageren og alle øvrige vedkommende. I den forbindelse vejledes klageren og eventuelle andre søgsmålsberettigede om fristen for at indbringe afgørelsen for domstolene.</p>\r\n<p class=\"Kapitel\" id=\"ide502b76c-8231-4003-8832-d82127ce9791\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">\r\n   <span class=\"Italic\">Øvrige bestemmelser</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilbagekaldelse m.v.</span>\r\n   </span>\r\n</p>\r\n<p class=\"Paragraf\" id=\"id20aa1e3f-409c-4967-ba6a-ef55b72ccd33\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> En klager kan på ethvert tidspunkt af sagens behandling tilbagekalde klagen skriftligt eller mundtligt, herunder i forbindelse med genoptagelse efter skatteforvaltningslovens § 35 a, stk. 5. Ved enhver tilbagekaldelse skal Skatteankestyrelsen skriftligt meddele klageren, at sagen er henlagt som følge af tilbagekaldelsen af klagen.</p>\r\n<p class=\"Stk2\">\r\n   <span class=\"StkNr\" id=\"id8504b112-a85f-4e57-b107-144ddbe20551\">Stk. 2.</span> Hvis klageren efter skatteforvaltningslovens § 48, stk. 2, indbringer sagen for domstolene uden at afvente ankenævnets afgørelse, anses klagen til ankenævnet for bortfaldet. Klageren meddeles skriftligt, at sagen herefter er henlagt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Repræsentation</span>\r\n   </span>\r\n</p>\r\n<p class=\"Paragraf\" id=\"id59ff9f18-9438-4d32-a090-4223faf6f851\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> En klager kan på ethvert tidspunkt af sagens behandling bemyndige andre til at varetage sine interesser under sagen. Herefter betragtes den bemyndigede som legitimeret til at optræde på klagerens vegne, indtil klageren meddeler, at bemyndigelsen er tilbagekaldt, eller der på anden vis opnås kendskab til forhold, der medfører, at bemyndigelsen må anses for tilbagekaldt.</p>\r\n<p class=\"Stk2\">\r\n   <span class=\"StkNr\" id=\"ida6118697-d5fa-4a61-b241-d5ee686162f8\">Stk. 2.</span> Uanset stk. 1 underretter Skatteankestyrelsen såvel klager som klagers repræsentant skriftligt   om:</p>\r\n<p class=\"Liste1\">\r\n   <span class=\"Liste1Nr\" id=\"idc2eab950-6f78-437a-8f05-be1146d4881c\">1)</span> Ankenævnets afgørelse af klagen.</p>\r\n<p class=\"Liste1\">\r\n   <span class=\"Liste1Nr\" id=\"id47696db9-e7b1-4f12-953f-b50802d967ba\">2)</span> Ankenævnets henlæggelse af sagen, hvis klagen tilbagekaldes eller bortfalder, jf. § 13.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Vederlag og godtgørelser til ankenævnsmedlemmer og suppleanter</span>\r\n   </span>\r\n</p>\r\n<p class=\"Paragraf\" id=\"idd1134db8-aefa-4e33-9631-af5dae94e7ec\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Medlemmer af ankenævn ydes et fast vederlag. Vederlaget er et årligt vederlag, som beregnes og udbetales månedsvis. Suppleanter modtager vederlag for de møder, som de deltager i. Vederlagets størrelse fremgår af bilag 1.</p>\r\n<p class=\"Stk2\">\r\n   <span class=\"StkNr\" id=\"idb3557774-4cc5-4aeb-a618-cf02fdda92b3\">Stk. 2.</span> De i stk. 1 nævnte beløb er grundbeløb pr. 31. marts 2012. Beløbene reguleres efter reglerne for generelle reguleringer af tjenestemandslønninger.</p>\r\n<p class=\"Stk2\">\r\n   <span class=\"StkNr\" id=\"ida0349e04-0069-46bb-8b80-986dc72d3345\">Stk. 3.</span> Medlemmer af ankenævn og suppleanter ydes befordringsgodtgørelse, time- og dagpenge samt overnatningsgodtgørelse efter de til enhver tid gældende regler for ansatte i Skatteankestyrelsen.</p>\r\n<p class=\"Stk2\">\r\n   <span class=\"StkNr\" id=\"id8e3ceff3-7994-40d9-af37-50952dcae231\">Stk. 4.</span> Der udbetales ikke feriegodtgørelse til medlemmer af ankenævn eller suppleanter.</p>\r\n<p class=\"Stk2\">\r\n   <span class=\"StkNr\" id=\"id66d19392-3867-4039-9c56-2ae754b9f6e6\">Stk. 5.</span> Der udbetales ikke vederlag under orlov til medlemmer af ankenævn.</p>\r\n<p class=\"Kapitel\" id=\"id7dd42533-5612-499e-80ee-e899a9d2efb6\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttræden m.v.</span>\r\n</p>\r\n<p class=\"Paragraf\" id=\"idb5f3fade-5647-4d55-bc48-7f2fdd0f5a4a\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Bekendtgørelsen træder i kraft den 1. juli 2022.</p>\r\n<p class=\"Stk2\">\r\n   <span class=\"StkNr\" id=\"idc3d0455a-fdeb-431a-953d-8c74ef596b88\">Stk. 2.</span> Bekendtgørelse nr. 937 af 21. juni 2020 om forretningsorden for motorankenævn ophæves.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 22. juni 2022</p><p class=\"Sign1\" align=\"center\">Jeppe Bruus</p><p class=\"Sign2\" align=\"right\">/ Maiken Bøgelund Bek</p></div><a id=\"id9435b218-445c-4854-b7e2-51fc5ee68cbb\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Vederlag gældende fra den 1. juli 2022</p>\r\n<p>\r\n   <span class=\"Bold\">Vederlag til medlemmer af motorankenævn i kroner:</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0.2cm 0cm 0.5cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"680\" style=\"border-collapse: collapse;\">\r\n                  <colgroup>\r\n                     <col width=\"257px\">\r\n                     </col>\r\n                     <col width=\"253px\">\r\n                     </col>\r\n                  </colgroup>\r\n                  <tr style=\"height:4px;\">\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">\r\n                           <span class=\"Bold\">Vederlag</span>\r\n                        </div>\r\n                     </td>\r\n                  </tr>\r\n                  <tr style=\"height:4px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">\r\n                           <span class=\"Bold\">Formand</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">118.000</div>\r\n                     </td>\r\n                  </tr>\r\n                  <tr style=\"height:4px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">\r\n                           <span class=\"Bold\">Næstformand</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">96.025</div>\r\n                     </td>\r\n                  </tr>\r\n                  <tr style=\"height:4px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">\r\n                           <span class=\"Bold\">Menigt medlem</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">85.100</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n   <span class=\"Bold\">Vederlag til suppleanter af motorankenævn i kroner:</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0.2cm 0cm 0.5cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"680\" style=\"border-collapse: collapse;\">\r\n                  <colgroup>\r\n                     <col width=\"257px\">\r\n                     </col>\r\n                     <col width=\"253px\">\r\n                     </col>\r\n                  </colgroup>\r\n                  <tr style=\"height:4px;\">\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">\r\n                           <span class=\"Bold\">Vederlag</span>\r\n                        </div>\r\n                     </td>\r\n                  </tr>\r\n                  <tr style=\"height:4px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">\r\n                           <span class=\"Bold\">Suppleanter</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">550 (pr. møde)</div>\r\n                     </td>\r\n                  </tr>\r\n                  <tr style=\"height:4px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;\" valign=\"top\">\r\n                        <div class=\"TabelTekst\">\r\n                           <span class=\"Bold\">Suppleanter, jf. § 7, stk. 2</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.1cm;padding-right:0.2cm;padding-bottom:0.05cm;text-align: center\" valign=\"top\">\r\n                        <div class=\"TabelTekst\">4.250 (pr. møde)</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2022"
        },
        {
            "displayName": "Accession",
            "displayValue": "B20220104305"
        },
        {
            "displayName": "Entydig dokumentidentifikation",
            "displayValue": "AN015603"
        },
        {
            "displayName": "Dato for førstegangsindlæggelse",
            "displayValue": "30/06/2022"
        },
        {
            "displayName": "Dato for indlæggelse",
            "displayValue": "30/06/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1043"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "22/06/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2022-2421"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}