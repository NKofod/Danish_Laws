{
    "id": 32999,
    "title": "Tilsynsmyndighedens kompetence ",
    "documentTypeId": "250",
    "isSagsforlobPeriodValid": false,
    "shortName": "UDT nr 9200 af 29/12/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at det tilsyn, som udøves af den almindelige kommunale  \r\n\r\n tilsynsmyndighed, er et såkaldt legalitetstilsyn, hvilket betyder, at  \r\n\r\n tilsynsmyndigheden kun vil kunne gribe ind over for en kommunes handlinger  \r\n\r\n eller undladelser, såfremt de er i strid med lovgivningen. </I> </P>  \r\n\r\n<P> <I>Spørgsmålet om hvorvidt kommunens sagsbehandling har været rimelig og  \r\n\r\n hensigtsmæssig, falder dermed uden for tilsynsmyndighedens kompetenceområde.  \r\n\r\n Den kommunale tilsynsmyndighed er derfor ikke beføjet til at gå ind i en  \r\n\r\n vurdering af, om kommunens sagsbehandlingstid er rimelig, medmindre der er  \r\n\r\n forløbet et sådant tidsrum, at det må anses som udtryk for en afvisning eller  \r\n\r\n et afslag. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilsynsmyndighedens kompetence </H1>  \r\n\r\n<P></P>  \r\n\r\n<P>I to skrivelser af 20. november 1986 stilet til henholdsvis  \r\n\r\n indenrigsministeren og Indenrigsministeriet har De under henvisning til  \r\n\r\n tidligere brevveksling udtrykt beklagelse over, at Indenrigsministeriet ikke  \r\n\r\n har ment at kunne afgive en vejledende udtalelse om, hvorvidt Esbjerg  \r\n\r\n Kommunes behandling af en sag om opførelse af et byggeri på Deres ejendom  \r\n\r\n Nyhavnsgade 5/Strandby Plads i Esbjerg, er i overensstemmelse med god  \r\n\r\n forvaltningsskik. </P>  \r\n\r\n<P>I skrivelse af 17. november 1986 til Dem har Indenrigsministeriet oplyst,  \r\n\r\n at ministeriet som tilsynsmyndighed i forhold til Esbjerg Kommune ikke kan  \r\n\r\n behandle klager, der alene vedrører spørgsmål om hensigtsmæssigheden af  \r\n\r\n kommunens forvaltning, herunder spørgsmål om den tid, der medgår til  \r\n\r\n sagsbehandlingen. Ministeriet har endvidere oplyst, at ministeriets  \r\n\r\n almindelige tilsyn med lovligheden af den kommunale forvaltning ikke omfatter  \r\n\r\n områder, hvor der er etableret særlige klageinstanser. Indenrigsministeriet  \r\n\r\n oversendte derfor den 24. oktober 1986 Deres henvendelse af 12. oktober 1986  \r\n\r\n hertil vedrørende byggemulighederne på Deres ejendom til Miljøministeriet,  \r\n\r\n Planstyrelsen. </P>  \r\n\r\n<P>Det er over for Indenrigsministeriet oplyst, at Miljøministeriet,  \r\n\r\n Planstyrelsen den 26. novenmber 1986, har anmodet Esbjerg Kommune om en  \r\n\r\n udtalelse i anledning af Deres herfra oversendte henvendelser af 12. oktober  \r\n\r\n 1986 og 27. oktober 1986. </P>  \r\n\r\n<P>I denne anledning skal Indenrigsministeriet meddele, at det tilsyn, som  \r\n\r\n udøves af den almindelige kommunale tilsynsmyndighed, er et såkaldt  \r\n\r\n legalitetstilsyn. Det betyder, at der kun vil kunne gribes ind over for en  \r\n\r\n kommunes handlinger eller undladelser, såfremt de er i strid med  \r\n\r\n lovgivningen. Spørgsmålet om hvorvidt kommunens sagsbehandling har været  \r\n\r\n rimelig og hensigtsmæssig, falder dermed uden for tilsynsmyndighedens  \r\n\r\n kompetenceområde. Den kommunale tilsynsmyndighed er derfor ikke beføjet til  \r\n\r\n at gå ind i en vurdering af, om kommunens sagsbehandlingstid er rimelig,  \r\n\r\n medmindre der er forløbet et sådant tidsrum, at det må anses som udtryk for  \r\n\r\n en afvisning eller et afslag. </P>  \r\n\r\n<P>Efter Indenrigsministeriets opfattelse har der ikke i den foreliggende  \r\n\r\n sag, hvor der mellem Dem og Esbjerg Kommune har været ført en længerevarende  \r\n\r\n korrespondance, været forhold, der kunne begrunde, at ministeriet som  \r\n\r\n tilsynsmyndighed gik ind i en vurdering af kommunens sagsbehandling. </P>  \r\n\r\n<P>Vedrørende Deres oplysning om, at Tilsynsrådet for Ribe Amt i en tidligere  \r\n\r\n af Dem forelagt sag i 1982 er gået ind i en vurdering af Esbjerg Kommunes  \r\n\r\n sagsbehandling bemærkes, at det i forbindelse med de ændringer af den  \r\n\r\n kommunale styrelseslov, der blev gennemført ved lov nr. 210 af 16. maj 1984  \r\n\r\n på grundlag af betænkning nr. 996/1983 om ansvarsplacering og  \r\n\r\n reaktionsmuligheder i kommunestyret, blev fastslået, at det almindelige  \r\n\r\n kommunale tilsyn alene er et legalitetstilsyn. Som ovenfor nævnt omfatter  \r\n\r\n tilsynete således ikke spørgsmål om sagsbehandlingens tilrettelæggelse og  \r\n\r\n sagsbehandlingstiden, som tilsynsmyndighederne tidligere undertiden har  \r\n\r\n afgivet vejledende udtalelser om. </P>  \r\n\r\n<P>Der er således ikke med overflytningen af tilsynet med Esbjerg Kommune fra  \r\n\r\n tilsynsrådet til Indenrigsministeriet sket nogen indskrænkninger i tilsynet  \r\n\r\n med kommunen. Tilsynet udøves i henhold til den kommunale styrelseslov, og  \r\n\r\n det er indholdsmæssigt det samme, uanset om det udøves af tilsynsrådet eller  \r\n\r\n Indenrigsministeriet. Formålet med forsøget med en overflytning af tilsynet  \r\n\r\n med Esbjerg kommune til Indenrigsministeriet har selvsagt ikke været at  \r\n\r\n fritage kommunen for tilsyn, men at skabe grundlag for en vurdering af,  \r\n\r\n hvorvidt der generelt bør foretages ændringer i tilsynet med landets  \r\n\r\n kommuner. </P>  \r\n\r\n<P>Knud Enggaard </P>  \r\n\r\n<P>/Emil le Maire </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriet afgørelser og udtalelser om kommunale forhold 1986  \r\n\r\n 8.2. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19860920058"
        },
        {
            "displayName": "Entydig dokumentidentifikation",
            "displayValue": "CA000923"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9200"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "29/12/1986"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1986/1079/1106-10"
        },
        {
            "displayName": "Stikord",
            "displayValue": "LEGALITETSTILSYN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}