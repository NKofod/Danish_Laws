{
    "id": 86593,
    "title": "Beskatning under ophold i Grønland ",
    "documentTypeId": "150",
    "isSagsforlobPeriodValid": false,
    "shortName": "CIR nr 177 af 08/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Beskatning under ophold i Grønland </H1>  \r\n\r\n<P></P>  \r\n\r\n<P> A. Skattepligt </P>  \r\n\r\n<P>En person, der rejser til Grønland, og som bevarer sin bopæl i Danmark,  \r\n\r\n vil være fuldt skattepligtig ifølge kildeskattelovens § 1, stk. 1, nr. 1,  \r\n\r\n uanset hvor længe opholdet i Grønland varer. </P>  \r\n\r\n<P>Efter den grønlandske indkomstskattelov vil denne person blive fuldt  \r\n\r\n skattepligtig til Grønland senest efter 6 måneders ophold der. </P>  \r\n\r\n<P>Den herved opståede konflikt løses efter dobbeltbeskatningsaftalen mellem  \r\n\r\n Danmark og Grønland, artikel 4. Efter denne regel vil Grønland efter 6  \r\n\r\n måneders ophold blive betragtet som &#187;bopælsland&#171; med virkning fra  \r\n\r\n opholdets begyndelse. </P>  \r\n\r\n<P>Hvis opholdet i Grønland varer 6 måneder eller mere, medfører det, at  \r\n\r\n Grønland kan beskatte den samlede indkomst (globalindkomsten) og skal  \r\n\r\n indrømme nedslag i skatten (credit) for sådanne indtægter, som Danmark efter  \r\n\r\n dobbeltbeskatningsaftalen har beskatningsretten til som  \r\n\r\n &#187;kildeland&#171;. Danmark kan alene beskatte disse sidstnævnte  \r\n\r\n indtægter, der stort set er de samme som de indtægter, der er nævnt i  \r\n\r\n kildeskattelovens § 2. </P>  \r\n\r\n<P>Hvis opholdet i Grønland varer mindre end 6 måneder, kan Danmark beskatte  \r\n\r\n den samlede indkomst (globalindkomsten) og skal give credit ved  \r\n\r\n skatteberegningen for den grønlandske skat af indtægter, som Grønland efter  \r\n\r\n dobbeltbeskatningsaftalen har beskatningsretten til som  \r\n\r\n &#187;kildeland&#171;. </P>  \r\n\r\n<P> B. Forskudsregistrering </P>  \r\n\r\n<P>For personer, som skal opholde sig i Grønland i 6 måneder eller mere, og  \r\n\r\n som bevarer bopæl i Danmark, kan forskudsregistreringen ændres på den  \r\n\r\n skattepligtiges begæring ifølge kildeskattelovens § 53. Det samme gælder for  \r\n\r\n personer, som skal opholde sig i Grønland i mindre end 6 måneder. </P>  \r\n\r\n<P>For personer, som skal opholde sig i Grønland i 6 måneder eller mere, og  \r\n\r\n som ikke bevarer bopæl i Danmark, kan forskudsregistreringen ændres på samme  \r\n\r\n måde, som når skattepligten ophører ved fraflytning til fremmed stat. </P>  \r\n\r\n<P> C. Fritagelse for dansk skattetræk i løn indtjent ved arbejde i Grønland  \r\n\r\n</P>  \r\n\r\n<P>Personer, som skal opholde sig i Grønland i 6 måneder eller mere, kan  \r\n\r\n ansøge om fritagelse for dansk skattetræk efter kildeskatteloven i løn m.v.  \r\n\r\n (A-indkomst) indtjent ved personligt arbejde, der udføres i Grønland eller om  \r\n\r\n bord i skibe, der er hjemmehørende i Grønland. Ved ansøgning om fritagelse  \r\n\r\n kan blanket 01.005 anvendes. Oplysningerne fra ansøgeren og arbejdsgiveren om  \r\n\r\n udrejsedato, arbejdsperiode i Grønland, adresser m.v. skal sendes til den  \r\n\r\n grønlandske forskudsregistreringsmyndighed. </P>  \r\n\r\n<P>Hvis betingelserne er opfyldt, giver den grønlandske  \r\n\r\n forskudregistreringsmyndighed blanketten en påtegning om, at personen er  \r\n\r\n forskudsregistreret som fuldt skattepligtig til Grønland, hvorefter  \r\n\r\n blanketten via Grønlands Hjemmestyre, Skattedirektoratet, Danmarkskontoret,  \r\n\r\n sendes til ansøgerens bopælskommune. </P>  \r\n\r\n<P>I almindelighed vil blanketten herefter være tilstrækkelig dokumentation  \r\n\r\n ifølge kildeskattelovens § 62D til, at bopælskommunen kan udstede en  \r\n\r\n fritagelse for dansk skattetræk efter kildeskatteloven - blanket 01.006. </P>  \r\n\r\n<P> D. Fritagelse for dansk skattetræk i pensionsydelser og andre indtægter  \r\n\r\n</P>  \r\n\r\n<P>I andre tilfælde, hvor der udbetales A-indkomst og hvor Grønland har  \r\n\r\n beskatningsretten ifølge dobbeltbeskatningsaftalen, kan bopælskommunen  \r\n\r\n udstede en fritagelse for skattetræk og sende den direkte til den  \r\n\r\n indeholdelsespligtige i forbindelse med forskudregistreringen af  \r\n\r\n indkomstmodtageren. Når der udstedes en fritagelse for skattetræk i disse  \r\n\r\n tilfælde, skal de grønlandske skattemyndigheder samtidig underrettes herom  \r\n\r\n ifølge dobbeltbeskatningsaftalens artikel 26 om gensidig bistand. </P>  \r\n\r\n<P> E. Indeholdelse af kildeskat til Grønland </P>  \r\n\r\n<P>På baggrund af dobbeltbeskatningsaftalens artikel 25 om indeholdelse af  \r\n\r\n kildeskat og ifølge kildeskattelovens § 88 er der fastsat regler om  \r\n\r\n indeholdelse af kildeskat til Grønland i bekendtgørelsen til kildeskatteloven  \r\n\r\n (senest Bek. nr. 768 af 19.9.1995) kapitel 15. </P>  \r\n\r\n<P>De indeholdte kildeskattebeløb indbetales til Told- og Skattestyrelsen  \r\n\r\n sammen med en redegørelse efter reglerne herom for indeholdelsespligtige her  \r\n\r\n i landet. </P>  \r\n\r\n<P>For personer, som skal opholde sig i Grønland i mindre end 6 måneder, skal  \r\n\r\n den indeholdelsespligtige indeholde dansk og grønlandsk kildeskat efter  \r\n\r\n ovennævnte regler. Hvis der er tale om løn m.v. indtjent ved personligt  \r\n\r\n arbejde i Grønland for den sædvanlige arbejdsgiver, skal der dog ikke  \r\n\r\n indeholdes grønlandsk kildeskat, hvis opholdet i Grønland ikke overstiger 60  \r\n\r\n dage i sammenhæng, idet der i disse tilfælde ikke indtræder skattepligt til  \r\n\r\n Grønland. </P>  \r\n\r\n<P> F. Ophævelse af tidligere cirkulære </P>  \r\n\r\n<P>Dette cirkulære erstatter i sin helhed SD-cirkulære 1980-18, som samtidig  \r\n\r\n ophæves. </P>  \r\n\r\n<P>Frantz Howitz </P>  \r\n\r\n<P>/Ebbe Willumsen </P>  \r\n\r\n</DIV>",
    "isHistorical": true,
    "editorialNotes": [
        "TSSCIR 1997-29"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/1997"
        },
        {
            "displayName": "Accession",
            "displayValue": "C19970017709"
        },
        {
            "displayName": "Entydig dokumentidentifikation",
            "displayValue": "CM046353"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "08/12/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "De kommunale skatteforvaltninger"
        },
        {
            "displayName": "Ressortministeriets journalnummer",
            "displayValue": "99/96-4060-00017"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}