{
    "id": 159075,
    "title": "Bekendtgørelse om kommunernes ret til refusion af udgifterne til uddannelseshjælp, kontanthjælp, revalideringsydelse, sygedagpenge, ledighedsydelse og ressourceforløbsydelse til personer, der deltager i tilbud efter lov om en aktiv beskæftigelsesindsats, eller til sygedagpengemodtagere, der gradvist vender tilbage i arbejde",
    "documentTypeId": "60",
    "isSagsforlobPeriodValid": true,
    "shortName": "BEK nr 1504 af 12/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om kommunernes ret til refusion af udgifterne til uddannelseshjælp, kontanthjælp, revalideringsydelse, sygedagpenge, ledighedsydelse og ressourceforløbsydelse til personer, der deltager i tilbud efter lov om en aktiv beskæftigelsesindsats, eller til sygedagpengemodtagere, der gradvist vender tilbage i arbejde</p>\r\n<p class=\"Indledning2\">I medfør af § 100, stk. 4, § 103, stk. 3, og § 104, stk. 2, i lov om aktiv socialpolitik, jf. lovbekendtgørelse nr. 190 af 24. februar 2012, som ændret ved lov nr. 1380 af 23. december 2012 og § 62, stk. 9, i lov om sygedagpenge, jf. lovbekendtgørelse nr. 871 af 28. juni 2013, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Uddannelseshjælp og kontanthjælp m.v.</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Staten refunderer 30 pct. af kommunens udgifter til uddannelseshjælp, kontanthjælp og særlig støtte efter § 34 i lov om aktiv socialpolitik, med mindre personen er omfattet af et integrationsprogram efter integrationsloven, jf. § 100, stk. 2, i lov om aktiv socialpolitik. Dog refunderer staten 50 pct. for følgende grupper, der deltager i tilbud efter § 32, stk. 1, nr. 1, eller efter kapitel 11 i lov om en aktiv beskæftigelsesindsats:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> modtagere af uddannelseshjælp, kontanthjælp og særlig støtte efter § 34 i lov om aktiv socialpolitik, eller</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> personer, der er i forrevalidering efter kapitel 6 i lov om aktiv socialpolitik, og modtager uddannelseshjælp eller kontanthjælp.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> For at kommunen kan få 50 pct. refusion af udgifterne til hjælp efter § 1, er det et krav, at</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> betingelserne for tilbud i lov om en aktiv beskæftigelsesindsats er opfyldt,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> tilbud, jf. § 1, 2. pkt., i gennemsnit er på minimum 25 timer om ugen, jf. dog § 3, stk. 1-4, og at</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> personen deltager aktivt i tilbuddet, jf. § 3, stk. 4.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Hvis kravene ikke er opfyldt, får kommunen 30 pct. i refusion, jf. dog § 4.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Tilbud, jf. § 1, 2. pkt., kan være på mindre end gennemsnitlig 25 timer om ugen, hvis kommunen i den enkelte sag redegør for, at det efter en konkret vurdering af personens situation, ressourcer, helbredstilstand, behandlingstilbud m.v. kun er muligt for personen at deltage på et lavere timetal.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved tilbud, jf. § 1, 2. pkt., kombineret med ordinær ansættelse medregnes timerne i ordinær ansættelse ved opgørelsen af timekravet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Ved tilbud om uddannelse efter § 32, stk. 1, nr. 1, i lov om en aktiv beskæftigelsesindsats, hvor det i almindelighed forventes, at personen anvender tid til forberedelse, kan forberedelsestid medregnes ved opgørelsen af timekravet.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> En person anses for at deltage aktivt i et tilbud, jf. § 1, 2. pkt., medmindre personen har mere end 14 dages sammenhængende fravær i en kommunal opgørelsesperiode. Opgørelsesperioden er den periode, som kommunen benytter ved beregning af en persons månedlige ydelse, jf. § 89 i lov om aktiv socialpolitik.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Perioder med tilbud efter §§ 1 og 2 opgøres af kommunen.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Kommunen modtager ingen refusion i den periode, hvor betingelserne i kapitel 17 i lov om en aktiv beskæftigelsesindsats om ret og pligt til tilbud m.v. ikke er opfyldt.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Stk. 1 finder ikke anvendelse for årene 2013 og 2014.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Studiestartsstøtte</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Staten refunderer 50 pct. af en kommunes udgifter til særlig støtte til enlige forsørgeres studiestart efter § 34 a i lov om aktiv socialpolitik.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Revalideringsydelse</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Staten refunderer 30 pct. af kommunens udgifter til revalideringsydelse efter § 51, stk. 2, og § 52 i lov om aktiv socialpolitik. Dog refunderer staten 50 pct. for personer, der deltager i tilbud efter § 32, stk. 1, nr. 1, i lov om en aktiv beskæftigelsesindsats, og 65 pct. for personer, der deltager i tilbud efter kapitel 11 i lov om en aktiv beskæftigelsesindsats.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> For at kommunen kan få 50 pct. eller 65 pct. refusion af udgifterne til revalideringsydelse efter § 6, er det et krav, at betingelserne for tilbud i lov om en aktiv beskæftigelsesindsats er opfyldt, og at personen deltager aktivt i tilbuddet.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> En person anses for at deltage aktivt i tilbuddet, med mindre personen har mere end 14 dages sammenhængende fravær i en kommunal opgørelsesperiode. Opgørelsesperioden er den periode, som kommunen benytter ved beregning af en persons månedlige ydelse, jf. § 89 i lov om aktiv socialpolitik.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Er en person inden for en kommunal opgørelsesperiode i flere tilbud, som omfatter forskellige refusionssatser, jf. § 6, bestemmes refusionsprocenten for opgørelsesperioden af det tilbud, der har varet flest dage. Omfatter tilbuddene lige mange dage, bestemmes refusionsprocenten for opgørelsesperioden af det tilbud, der har den højeste refusionsprocent.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Sygedagpenge</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Staten refunderer 30 pct. af kommunens udgifter til sygedagpenge. Dog refunderer staten 50 pct. af udgiften til sygedagpenge, hvis den sygemeldte deltager i tilbud efter § 32, stk. 1, nr. 1, eller tilbud efter kapitel 11 og 12 i lov om en aktiv beskæftigelsesindsats, eller hvis den sygemeldte vender gradvist tilbage i arbejde, jf. stk. 2 - 4.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For at kommunen kan få 50 pct. refusion af udgifterne til sygedagpenge fra og med 9. fraværsuge, er det et krav, at</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num1\">1)</span> kommunen som led i opfølgning efter kapitel 6 i lov om sygedagpenge har iværksat tilbud efter § 32, stk. 1, nr. 1, i lov om en aktiv beskæftigelsesindsats, tilbud efter kapitel 11 eller kapitel 12 i lov om en aktiv beskæftigelsesindsats,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num2\">2)</span> tilbuddet er på minimum 10 timer om ugen, jf. dog § 9, og at</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk2_Num3\">3)</span> den sygemeldte deltager aktivt i tilbuddet.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Kommunen får ligeledes 50 pct. refusion af udgifterne til sygedagpenge, når en sygemeldt arbejder i et eller flere arbejdsforhold sammenlagt i minimum 10 timer om ugen, eller når en selvstændig har genoptaget arbejdet i egen virksomhed i minimum 10 timer om ugen, jf. dog § 9.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Kommunen får endvidere 50 pct. refusion af udgifterne til sygedagpenge, når en sygemeldt arbejder og deltager i tilbud efter § 32, stk. 1, nr. 1, i lov om en aktiv beskæftigelsesindsats eller tilbud efter kapitel 11 og kapitel 12 i lov om en aktiv beskæftigelsesindsats sammenlagt i minimum 10 timer om ugen, jf. dog § 9.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Det sammenlagte ugentlige timetal i arbejde og aktiv indsats, jf. § 8, kan være mindre end 10 timer, hvis kommunen i den enkelte sag redegør for, at det efter en konkret vurdering af den sygemeldtes situation, ressourcer, helbredstilstand, behandlingstilbud m.v. kun er muligt for den sygemeldte at deltage med et lavere timetal.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Perioder med tilbud og gradvis tilbagevenden til arbejde, jf. § 8, opgøres af kommunen.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Kommunen får 30 pct. refusion i perioder med mere end 14 dages sammenhængende fravær fra tilbud eller arbejde, jf. §§ 8 og 9.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ledighedsydelse</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Staten refunderer 30 pct. af kommunens udgifter til ledighedsydelse efter lov om aktiv socialpolitik. Dog refunderer staten 50 pct. for modtagere af ledighedsydelse, der deltager i tilbud efter kapitel 11 i lov om en aktiv beskæftigelsesindsats.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> For at kommunen kan få 50 pct. refusion af udgifterne til ledighedsydelse er det et krav, at</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> kommunen har iværksat tilbud efter lov om en aktiv beskæftigelsesindsats kapitel 11,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> tilbuddet i gennemsnit er på minimum 10 timer om ugen, jf. dog stk. 3, og at</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num3\">3)</span> modtageren af ledighedsydelse deltager aktivt i tilbuddet.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Ved tilbud kombineret med ordinær ansættelse medregnes timerne i ordinær ansættelse ved opgørelsen af timekravet, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Det sammenlagte gennemsnitlige ugentlige timetal i tilbuddet, jf. stk. 2, kan være mindre end 10 timer, hvis kommunen i den enkelte sag redegør for, at det efter en konkret vurdering af personens situation, ressourcer, helbredstilstand, behandlingstilbud m.v. kun er muligt for personen at deltage på et lavere timetal.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Perioder med tilbud opgøres af kommunen.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Kommunen får 30 pct. refusion i perioder med mere end 14 dages sammenhængende fravær fra et tilbud, jf. § 12.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ressourceforløbsydelse</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Staten refunderer 30 pct. af kommunens udgifter til ressourceforløbsydelse og særlig støtte efter § 34, stk. 5, i lov om aktiv socialpolitik. Dog refunderer staten 50 pct. for personer, der deltager i tilbud efter § 32, stk. 1, nr. 1, i lov om en aktiv beskæftigelsesindsats, kapitel 11 i lov om en aktiv beskæftigelsesindsats eller er omfattet af et integrationsprogram efter integrationsloven.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> For at kommunen kan få 50 pct. refusion af udgifterne til ressourceforløbsydelse efter § 14, er det et krav, at</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> betingelserne for tilbud i lov om en aktiv beskæftigelsesindsats er opfyldt, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> personen deltager aktivt i tilbuddet, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Hvis kravene ikke er opfyldt, får kommunen 30 pct. i refusion.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> En person anses for at deltage aktivt i et tilbud, jf. § 14, 2. pkt., medmindre personen har mere end 14 dages sammenhængende fravær i en kommunal opgørelsesperiode. Opgørelsesperioden er den periode, som kommunen benytter ved beregning af en persons månedlige ydelse, jf. § 89 i lov om aktiv socialpolitik.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Perioder med tilbud efter §§ 14 og 15 opgøres af kommunen.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttræden</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 1. januar 2014.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Bekendtgørelse nr. 1416 af 23. december 2012 om kommunernes ret til refusion af udgifterne til kontanthjælp, revalideringsydelse, sygedagpenge, ledighedsydelse og ressourceforløbsydelse til personer, der deltager i tilbud efter lov om en aktiv beskæftigelsesindsats, eller til sygedagpengemodtagere, der gradvist vender tilbage i arbejde ophæves.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 12. december 2013</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Anne Cathrine Tjellesen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2013"
        },
        {
            "displayName": "Accession",
            "displayValue": "B20130150405"
        },
        {
            "displayName": "Entydig dokumentidentifikation",
            "displayValue": "BE005654"
        },
        {
            "displayName": "Dato for førstegangsindlæggelse",
            "displayValue": "19/12/2013"
        },
        {
            "displayName": "Dato for indlæggelse",
            "displayValue": "19/12/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1504"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "12/12/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2013-0012789"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}