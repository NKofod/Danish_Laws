{
    "id": 9434,
    "title": "Udtalelse om, hvorvidt en kommunes generelle retningslinier vedrørende anvisning af boliger til husvilde er i strid med servicelovens § 66, idet der som hovedregel ikke blev anvist boliger til enlige eller par uden børn",
    "documentTypeId": "250",
    "isSagsforlobPeriodValid": true,
    "shortName": "UDT nr 9614 af 15/08/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n I den foreliggende sag havde en kommune som hovedregel ikke anvist bolig  \r\n\r\n eller husly til enlige og par uden b&oslash;rn, medmindre der i det konkrete  \r\n\r\n tilf&aelig;lde forel&aring; s&aelig;rlige omst&aelig;ndigheder, herunder  \r\n\r\n s&aelig;rlige sociale omst&aelig;ndigheder eller sygdom. Disse tilf&aelig;lde  \r\n\r\n vurderedes herefter af et dertil nedsat visitationsudvalg.</P>  \r\n\r\n<P>Indenrigsministeriet fandt p&aring; baggrund af indhentede udtalelser fra  \r\n\r\n Socialministeriet ikke grundlag for at fastsl&aring;, at det er i strid med §  \r\n\r\n 66 i serviceloven at inddrage hensyn til s&aelig;rlige sociale  \r\n\r\n omst&aelig;ndigheder og sygdom i forbindelse med afg&oslash;relser om  \r\n\r\n anvisning af husly efter bestemmelsen.</P>  \r\n\r\n<P>Endvidere lagde Indenrigsministeriet til grund, at kommunen foretog en  \r\n\r\n konkret og individuel vurdering af, hvorvidt der forel&aring; s&aring;danne  \r\n\r\n s&aelig;rlige omst&aelig;ndigheder, at de enlige boligl&oslash;se eller par  \r\n\r\n uden b&oslash;rn, der rettede henvendelse til kommunen, ikke selv m&aring;tte  \r\n\r\n anses for at v&aelig;re i stand til at skaffe indkvartering. Beslutningen om  \r\n\r\n anvisning af husly blev truffet af et visitationsudvalg i de tilf&aelig;lde,  \r\n\r\n hvor der blev antaget at foreligge s&aring;danne s&aelig;rlige  \r\n\r\n omst&aelig;ndigheder. Det fremgik tillige af kommunens udtalelse af 1. juni  \r\n\r\n 2001, at kommunen - uanset den vedtagne hovedregel - i et vist omfang havde  \r\n\r\n anvist 1 v&aelig;relses lejligheder til enlige i perioden 1999 til 2001.</P>  \r\n\r\n<P>Indenrigsministeriet fandt herefter ikke grundlag for at antage, at  \r\n\r\n kommunens generelle retningslinier vedr&oslash;rende kommunens iagttagelse af  \r\n\r\n forpligtigelsen i henhold til servicelovens § 66 var i strid med  \r\n\r\n lovgivningen, herunder offentligretlige retsgrunds&aelig;tninger.</P>  \r\n\r\n<P>(Indenrigsministeriets brev af 15. august 2001 til en borger - 4.  \r\n\r\n k.kt.<BR>  \r\n\r\n  j.nr. 2001/1220/147-43)<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Udtalelse om, hvorvidt en kommunes generelle  \r\n\r\n retningslinier vedr&oslash;rende anvisning af boliger til husvilde er i strid  \r\n\r\n med servicelovens § 66, idet der som hovedregel ikke blev anvist boliger til  \r\n\r\n enlige eller par uden b&oslash;rn</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P>Ved brev af 15. marts 2001 har De rettet henvendelse til  \r\n\r\n Indenrigsministeriet vedr&oslash;rende anvisning af boliger til husvilde i  \r\n\r\n Frederiksberg Kommune. De har bl.a. anf&oslash;rt, at Frederiksberg Kommunes  \r\n\r\n generelle retningslinier p&aring; dette omr&aring;de efter Deres opfattelse  \r\n\r\n er i strid med § 66 i serviceloven, fordi der i henhold til retningslinierne  \r\n\r\n som hovedregel ikke anvises bolig til enlige eller par uden b&oslash;rn. De  \r\n\r\n har til st&oslash;tte herfor henvist til en afg&oslash;relse truffet af Det  \r\n\r\n Sociale N&aelig;vn for K&oslash;benhavns og Frederiksberg Kommuner den 27.  \r\n\r\n februar 2001 vedr&oslash;rende anvisning af bolig til et par uden  \r\n\r\n b&oslash;rn.</P>  \r\n\r\n<P>Indenrigsministeriet har nu afsluttet behandlingen af sagen.</P>  \r\n\r\n<P>Indenrigsministeriet finder p&aring; baggrund af de indhentede udtalelser  \r\n\r\n fra Socialministeriet ikke grundlag for at fastsl&aring;, at det er i strid  \r\n\r\n med § 66 i serviceloven at inddrage hensyn til s&aelig;rlige sociale  \r\n\r\n omst&aelig;ndigheder og sygdom i forbindelse med afg&oslash;relser om  \r\n\r\n anvisning af husly efter bestemmelsen. </P>  \r\n\r\n<P>Indenrigsministeriet finder endvidere ikke grundlag for at antage, at  \r\n\r\n Frederiksberg Kommunes generelle retningslinier vedr&oslash;rende kommunens  \r\n\r\n iagttagelse af forpligtelsen i henhold til servicelovens § 66 er i strid med  \r\n\r\n lovgivningen, herunder offentligretlige retsgrunds&aelig;tninger.</P>  \r\n\r\n<P>Her f&oslash;lger en gennemgang af sagens baggrund og en n&aelig;rmere  \r\n\r\n begrundelse for Indenrigsministeriets opfattelse.</P>  \r\n\r\n<B><U><P>Sagens baggrund:</P>  \r\n\r\n</B>  \r\n\r\n</U><P>Det fremg&aring;r af sagen, at grundlaget for Frederiksberg Kommunes  \r\n\r\n anvisning af boliger til husvilde er \"Rapport om husvildeforsorgen\" fra marts  \r\n\r\n 1998. Rapporten er udarbejdet af en arbejdsgruppe best&aring;ende af  \r\n\r\n embedsm&aelig;nd fra socialdirektoratet og teknisk direktorat. I rapporten er  \r\n\r\n bl.a. anf&oslash;rt f&oslash;lgende:</P>  \r\n\r\n<B><P>\"10. Anvisning af lejligheder til husvilde familier</P>  \r\n\r\n</B>  \r\n\r\n<P>Arbejdsgruppen foresl&aring;r, at fremtidige anvisninger af boliger  \r\n\r\n foretages i t&aelig;t samarbejde mellem Socialdirektoratet og Bolig- og  \r\n\r\n ejendomsafdelingen. Boliganvisningen tilrettel&aelig;gges s&aring;ledes, at  \r\n\r\n klienterne, s&aring;fremt der er b&oslash;rn, som hovedregel f&aring;r  \r\n\r\n tilbudt almindelige lejem&aring;l, men - hvor forholdene tilsiger det og  \r\n\r\n efter afg&oslash;relse i hvert enkelt tilf&aelig;lde - henvises til herberger  \r\n\r\n eller i kommunens ejendomme gives et midlertidigt lejem&aring;l eller et  \r\n\r\n brugsforhold uden lejeaftale. </P>  \r\n\r\n<P>For at reducere den periode, hvor sociale klienter er anbragt p&aring;  \r\n\r\n institution, arbejdes der i samarbejde med de involverede herberger o.lign.  \r\n\r\n p&aring; en m&aring;lrettet indsats for at skaffe en varig  \r\n\r\n boligplacering.</P>  \r\n\r\n<B><P>11. Anvisning af lejligheder til husvilde enlige</P>  \r\n\r\n</B>  \r\n\r\n<P>...</P>  \r\n\r\n<P>Der er ofte tale om enlige, der er helt uden sociale problemer, men som  \r\n\r\n blot har afsluttet deres uddannelse og derfor er opsagt fra kollegier eller  \r\n\r\n anden midlertidig bolig. Til belysning af problemerne kan det oplyses, at der  \r\n\r\n det f&oslash;rste &aring;r efter lovens ikrafttr&aelig;den var ca. 400  \r\n\r\n henvendelser fra enlige p&aring; boligkontoret. </P>  \r\n\r\n<P>Som n&aelig;vnt fremg&aring;r det af Socialministeriets vejledning, at der  \r\n\r\n ikke n&oslash;dvendigvis skal stilles en lejlighed til disposition. Man har  \r\n\r\n derfor administreret s&aring;ledes, at enlige som hovedregel af boligkontoret  \r\n\r\n er henvist til Socialdirektoratet, der har afvist de p&aring;g&aelig;ldende,  \r\n\r\n med mindre der har foreligget andre sociale indikationer for, at  \r\n\r\n boligsituationen skulle l&oslash;ses af kommunen, hvorefter der er henvist  \r\n\r\n til herberger el.lign., eller - n&aring;r forholdene tilsagde det - en  \r\n\r\n lejlighed. </P>  \r\n\r\n<P>Arbejdsgruppen foresl&aring;r, at den administrative praksis med som  \r\n\r\n hovedregel at afvise enlige godkendes. De p&aring;g&aelig;ldende henvises til  \r\n\r\n selv at s&oslash;ge bolig, idet der dog udleveres det forn&oslash;dne  \r\n\r\n r&aring;dgivningsmateriale med fortegnelse over boligselskaber m.v.</P>  \r\n\r\n<P>For s&aring; vidt ang&aring;r enlige med sociale eller psykiske problemer  \r\n\r\n foresl&aring;r arbejdsgruppen, at fremtidige anvisninger foretages af et  \r\n\r\n visitationsudvalg. Anvisningen tilrettel&aelig;gges s&aring;ledes, at  \r\n\r\n klienterne - n&aring;r det er muligt - f&aring;r tilbudt almindelige  \r\n\r\n lejligheder evt. i form af midlertidige lejem&aring;l. </P>  \r\n\r\n<B><P>12. Visitationsudvalg</P>  \r\n\r\n</B>  \r\n\r\n<P>Arbejdsgruppen foresl&aring;r, at der neds&aelig;ttes et  \r\n\r\n visitationsudvalg, som behandler sager om boliger til personer med ophold  \r\n\r\n p&aring; Socialdirektoratets institutioner og problematiske sager i  \r\n\r\n &oslash;vrigt. ...</P>  \r\n\r\n<P>Form&aring;let vil v&aelig;re, at der i boliganvisningen kan tages hensyn  \r\n\r\n til s&aelig;rlige problemer, ligesom dette udvalg kan foretage en  \r\n\r\n prioritering af ans&oslash;gerne.\"</P>  \r\n\r\n<P>P&aring; m&oslash;de i Frederiksberg Kommunalbestyrelse den 15. juni 1998  \r\n\r\n vedtog et flertal af kommunalbestyrelsens medlemmer bl.a. f&oslash;lgende  \r\n\r\n indstilling, der var tiltr&aring;dt af et flertal i henholdsvis bolig- og  \r\n\r\n ejendomsudvalget, socialudvalget og Magistraten:</P>  \r\n\r\n<P>\"Enlige eller par uden b&oslash;rn:</P>  \r\n\r\n<P>Der gives r&aring;d og vejledning til de p&aring;g&aelig;ldende om selv at  \r\n\r\n finde en bolig, men der anvises som hovedregel ikke bolig af boligkontoret.  \r\n\r\n Eventuelt henvises til Lindevangshjemmet.</P>  \r\n\r\n<P>Enlige eller par med midlertidigt ophold p&aring; Lindevangshjemmmet eller  \r\n\r\n behandlingsinstitution anvises bolig gennem boligkontoret, i det omfang det  \r\n\r\n er muligt. Som hovedregel tilbydes almindelige lejem&aring;l, men - hvor  \r\n\r\n forholdene tilsiger det og efter afg&oslash;relse i hvert enkelt  \r\n\r\n tilf&aelig;lde - gives der i kommunens ejendomme et midlertidigt  \r\n\r\n lejem&aring;l eller et brugsforhold uden lejeaftale. Udflytning til egen  \r\n\r\n bolig vil kunne ske med st&oslash;tte fra institutionerne, ligesom beboerne  \r\n\r\n vil kunne f&aring; st&oslash;tte i det daglige derfra.</P>  \r\n\r\n<P>Der neds&aelig;ttes et visitationsudvalg til behandling af disse  \r\n\r\n s&aelig;rlige sager.\"</P>  \r\n\r\n<P>I brev af 15. marts 2001 anmodede De Indenrigsministeriet om i  \r\n\r\n medf&oslash;r af § 61 c i lov om kommunernes styrelse at indgive  \r\n\r\n p&aring;talebeg&aelig;ring i forhold til Frederiksberg Kommunalbestyrelse, da  \r\n\r\n De var af den opfattelse, at de enkelte medlemmer af kommunalbestyrelsen  \r\n\r\n fors&aelig;tligt har tilsidesat Grundloven og § 66 i lov om social service  \r\n\r\n vedr&oslash;rende husvilde og b&oslash;r p&aring;l&aelig;gges strafansvar. De  \r\n\r\n henviste i den forbindelse bl.a. til, at Frederiksberg Kommunens generelle  \r\n\r\n retningslinier vedr&oslash;rende administration af kommunens husvildeforsorg  \r\n\r\n efter Deres opfattelse stred mod bestemmelsen i servicelovens § 66. De  \r\n\r\n henviste endvidere til, at Det Sociale N&aelig;vn for K&oslash;benhavns og  \r\n\r\n Frederiksberg Kommuner i en afg&oslash;relse af 27. februar 2001 havde  \r\n\r\n anf&oslash;rt, at n&aelig;vnet fandt, at kommunen i den konkrete sag, der  \r\n\r\n vedr&oslash;rte et &aelig;gtepar uden b&oslash;rn, ikke havde opfyldt sig  \r\n\r\n forpligtelse efter § 66 i serviceloven. Det fremg&aring;r n&aelig;rmere af  \r\n\r\n afg&oslash;relsen fra Det Sociale N&aelig;vn, som De vedlagde som bilag, at  \r\n\r\n n&aelig;vnet ikke kunne tilslutte sig kommunens begrundelse om, at  \r\n\r\n &aelig;gteparret ikke kunne betragtes som husvilde. Under hensyn hertil og  \r\n\r\n til oplysningerne om hustruens psykiske problemer, fandt n&aelig;vnet, at  \r\n\r\n &aelig;gteparret var omfattet af den berettigede personkreds for anvisning af  \r\n\r\n husly. N&aelig;vnet &aelig;ndrede s&aring;ledes Frederiksberg Kommunes  \r\n\r\n afg&oslash;relse og p&aring;lagde kommunen at tilbyde &aelig;gteparret  \r\n\r\n konkret anvisning af husly.</P>  \r\n\r\n<P>Ved telefonisk henvendelse den 22. marts og ved brev af 26. marts 2001 til  \r\n\r\n Indenrigsministeriet oplyste De bl.a., at Frederiksberg Kommune ikke havde  \r\n\r\n &aelig;ndret sin praksis vedr&oslash;rende anvisning af boliger til husvilde  \r\n\r\n uanset afg&oslash;relsen fra Det Sociale N&aelig;vn for K&oslash;benhavns og  \r\n\r\n Frederiksberg Kommuner.</P>  \r\n\r\n<P>I brev af 29. marts 2001 til Dem meddelte Indenrigsministeriet, at  \r\n\r\n ministeriet ikke fandt anledning til at overveje indgivelse af  \r\n\r\n p&aring;talebeg&aelig;ring i henhold til § 61 c i lov om kommunernes styrelse  \r\n\r\n p&aring; baggrund af afg&oslash;relsen af 27. februar 2001 fra Det Sociale  \r\n\r\n N&aelig;vn for K&oslash;benhavns og Frederiksberg Kommuner.  \r\n\r\n Indenrigsministeriet meddelte endvidere, at Deres henvendelse imidlertid  \r\n\r\n havde givet Indenrigsministeriet anledning til at anmode Frederiksberg  \r\n\r\n Kommunalbestyrelse om en udtalelse om kommunens generelle retningslinier  \r\n\r\n vedr&oslash;rende kommunens iagttagelse af forpligtelsen i henhold til  \r\n\r\n servicelovens § 66. </P>  \r\n\r\n<P>Ved brev af 1. juni 2001 til Indenrigsministeriet afgav Frederiksberg  \r\n\r\n Kommune en udtalelse i sagen. Af udtalelsen, der var vedtaget af en flertal i  \r\n\r\n kommunalbestyrelsen, fremgik bl.a. f&oslash;lgende:</P>  \r\n\r\n<P>\"Grundlaget for administration af kommunens husvildeforsorg i henhold til  \r\n\r\n lov om social service er kommunalbestyrelsens beslutning i m&oslash;det den  \r\n\r\n 15. juni 1998:</P>  \r\n\r\n<P>...</P>  \r\n\r\n<P>P&aring; grundlag af kommunalbestyrelsens retningslinjer foreg&aring;r  \r\n\r\n sagsbehandling omkring tildeling af boliger til familier med hjemmeboende,  \r\n\r\n mindre&aring;rige b&oslash;rn p&aring; f&oslash;lgende m&aring;de:</P>  \r\n\r\n<P>Som grundlag for ans&oslash;gning af en bolig, skal den  \r\n\r\n boligs&oslash;gende freml&aelig;gge dokumentation for, at der foreligger en  \r\n\r\n husvildesituation, for for&aelig;ldremyndighed og ved f&aelig;lles  \r\n\r\n for&aelig;ldremyndighed erkl&aelig;ring fra den anden part om, at  \r\n\r\n barnet/b&oslash;rnene skal have fast ophold og folkeregisteradresse hos  \r\n\r\n ans&oslash;geren. For udl&aelig;ndinge skal foreligge dokumentation for  \r\n\r\n opholdstilladelse.</P>  \r\n\r\n<P>N&aring;r de n&aelig;vnte betingelser er opfyldt, bliver der optaget en  \r\n\r\n sag for den boligs&oslash;gende, og sagen indg&aring;r i sagsbehandlingen  \r\n\r\n omkring fordelingen af ledige lejligheder. </P>  \r\n\r\n<P>Enlige boligl&oslash;se eller par uden b&oslash;rn bliver ved henvendelse  \r\n\r\n orienteret om vilk&aring;rene for kommunens husvildeforsorg, og der gives  \r\n\r\n vejledning om ans&oslash;gning om lejlighed i boligselskaber, hos private  \r\n\r\n udlejere, gennem annoncer mv. Der udleveres endvidere en oversigt, der viser  \r\n\r\n boligselskabernes adresse, telefonnummer, oplysning om boligbutikken p&aring;  \r\n\r\n Hovedbaneg&aring;rden mv.</P>  \r\n\r\n<P>Det vurderes ud fra de foreliggende oplysninger, om der i det konkrete  \r\n\r\n tilf&aelig;lde foreligger s&aelig;rlige omst&aelig;ndigheder, som bevirker,  \r\n\r\n at ans&oslash;geren ikke selv vil v&aelig;re i stand til at finde en bolig.  \r\n\r\n</P>  \r\n\r\n<P>I tilf&aelig;lde hvor der for enlige eller par uden b&oslash;rn antages at  \r\n\r\n foreligge s&aelig;rlige sociale omst&aelig;ndigheder, herunder misbrug, eller  \r\n\r\n der forevises dokumentation for sygdom, sker henvisning til  \r\n\r\n Socialdirektoratet med henblik p&aring;, at sagen kan behandles i  \r\n\r\n visitationsudvalget.</P>  \r\n\r\n<P>I visitationsudvalget foreg&aring;r behandling af sager vedr&oslash;rende  \r\n\r\n s&aelig;rligt udsatte personer, herunder personer som har gennemg&aring;et et  \r\n\r\n behandlingsforl&oslash;b eller har haft midlertidigt ophold p&aring;  \r\n\r\n Lindevangshjemmet. Ved behandlingen vurderes, om de p&aring;g&aelig;ldende  \r\n\r\n vil v&aelig;re i stand til at bo i en selvst&aelig;ndig bolig, eventuelt med  \r\n\r\n efterv&aelig;rn, om de p&aring;g&aelig;ldende er aktivt boligs&oslash;gende  \r\n\r\n mv. N&aring;r det er muligt, f&aring;r de visiterede tilbudt en &eacute;t  \r\n\r\n v&aelig;r.´s lejlighed. </P>  \r\n\r\n<P>Sammenfattende kan det oplyses, at administration af husvildeforsorg sker  \r\n\r\n p&aring; den m&aring;de, at der stilles en bolig til r&aring;dighed for  \r\n\r\n familier med hjemmeboende b&oslash;rn, n&aring;r der foreligger dokumentation  \r\n\r\n for, at der er tale om en husvildesituation. </P>  \r\n\r\n<P>For enlige og par uden b&oslash;rn anvises som hovedregel ikke bolig eller  \r\n\r\n husly. Hvis der imidlertid ud over den manglende bolig foreligger  \r\n\r\n s&aelig;rlige sociale forhold, herunder dokumenteret sygdom, anvises der  \r\n\r\n efter den beskrevne s&aelig;rlige procedure en bolig eller ophold p&aring;  \r\n\r\n herberg. </P>  \r\n\r\n<P>Det er s&aring;ledes opfattelsen, at kommunen med de af  \r\n\r\n kommunalbestyrelsen vedtagne retningslinjer opfylder forpligtelsen i lov om  \r\n\r\n social service til at stille bolig til r&aring;dighed for s&aring;vel  \r\n\r\n husvilde familier med b&oslash;rn som enlige og par uden b&oslash;rn.</P>  \r\n\r\n<P>Det Sociale N&aelig;vn har ved afg&oslash;relse af 27. februar 2001  \r\n\r\n p&aring;lagt kommunen i en konkret sag at anvise husly. N&aelig;vnet har  \r\n\r\n tilsidesat kommunens vurdering af, om der i det konkrete tilf&aelig;lde  \r\n\r\n foreligger en husvildesituation. </P>  \r\n\r\n<P>Man har fundet, at n&aelig;vnets afg&oslash;relse er konkret og udtryk for  \r\n\r\n en anden vurdering, end den kommunen har lagt til grund. Afg&oslash;relsen  \r\n\r\n har derfor ikke givet anledning til &aelig;ndring af retningslinjerne for  \r\n\r\n administration af husvildeforsorg, hvilket er tiltr&aring;dt af Bolig- og  \r\n\r\n ejendomsudvalget og Det Sociale Udvalg i m&oslash;der den 19. marts 2001.  \r\n\r\n</P>  \r\n\r\n<P>Det understreges, at behandlingen af ans&oslash;gninger om bolig sker  \r\n\r\n p&aring; grundlag af dokumentation for boligsituation, ans&oslash;gernes  \r\n\r\n redeg&oslash;relse herfor, samt dokumentation for eventuelle s&aelig;rlige  \r\n\r\n personlige forhold, s&aring;som sygdom el.lign. Ud fra de samlede oplysninger  \r\n\r\n i hver enkelt sag vurderes, om der konkret foreligger en situation, omfattet  \r\n\r\n af lov om social service § 66. </P>  \r\n\r\n<P>Husvilde enlige og par uden b&oslash;rn er ikke p&aring; nogen m&aring;de  \r\n\r\n afsk&aring;ret fra at f&aring; anvist bolig. Til belysning heraf kan det  \r\n\r\n oplyses, at Frederiksberg Kommune i 1999 - alene til enlige - har anvist 38 1  \r\n\r\n v&aelig;relses lejligheder, i 2000 34 1 v&aelig;relses lejligheder og i 2001  \r\n\r\n forel&oslash;big 16 1 v&aelig;relses lejligheder, hvoraf ca. 90 % har  \r\n\r\n v&aelig;ret behandlet i det s&aelig;rlige visitationsudvalg.\"</P>  \r\n\r\n<P>Et mindretal i Frederiksberg Kommunalbestyrelse (A, F og &Oslash;) udtalte  \r\n\r\n f&oslash;lgende:</P>  \r\n\r\n<P>\"Et mindretal i Frederiksberg Kommunalbestyrelse mener at kommunens  \r\n\r\n administration af husvildeforsorgen er for restriktiv, der &eacute;r borgere  \r\n\r\n overfor hvem kommuner, efter vores opfattelse, er forpligtiget til efter  \r\n\r\n lovgivningen at skaffe en bolig, som ikke f&aring;r hj&aelig;lp fra  \r\n\r\n Frederiksberg Kommune og derfor ikke f&aring;r den service de er berettiget  \r\n\r\n til.\"</P>  \r\n\r\n<P>I brev af 13. juni 2001 anmodede Indenrigsministeriet i den anledning  \r\n\r\n Socialministeriet om en udtalelse om, hvorvidt Frederiksberg Kommunes  \r\n\r\n generelle retningslinier vedr&oslash;rende forpligtelsen i servicelovens § 66  \r\n\r\n er i overensstemmelse med lovgivningen. Indenrigsministeriet anmodede  \r\n\r\n herunder Socialministeriet om at oplyse, hvorvidt det er i overensstemmelse  \r\n\r\n med § 66 i serviceloven at foruds&aelig;tte, at der foreligger s&aelig;rlige  \r\n\r\n sociale forhold eller dokumenteret sygdom, f&oslash;r husly kan anvises til  \r\n\r\n enlige og par uden b&oslash;rn.</P>  \r\n\r\n<P>I brev af 20. juni 2001 til Indenrigsministeriet udtalte Socialministeriet  \r\n\r\n sig i sagen. I udtalelsen anf&oslash;rte Socialministeriet bl.a.  \r\n\r\n f&oslash;lgende:</P>  \r\n\r\n<P>\"Der skal ikke n&oslash;dvendigvis via bestemmelsen i § 66 skabes nogen  \r\n\r\n varig l&oslash;sning af den p&aring;g&aelig;ldendes boligproblem. </P>  \r\n\r\n<P>Den kommunale forpligtelse omfatter den efter omst&aelig;ndighederne bedst  \r\n\r\n egnede midlertidige indkvartering. Det anviste husly beh&oslash;ver ikke at  \r\n\r\n v&aelig;re et hus eller en lejlighed, men kan v&aelig;re midlertidig  \r\n\r\n indkvartering i hotel, pensionat eller - for enlige - et midlertidigt  \r\n\r\n botilbud efter lovens § 94 (forsorgshjem, herberg, krisecenter m.v.)  \r\n\r\n Henvisning til et botilbud efter lovens § 94 b&oslash;r kun anvendes som en  \r\n\r\n absolut n&oslash;dl&oslash;sning for en kortere periode, og der b&oslash;r  \r\n\r\n hurtigst muligt tilbydes anden form for indkvartering.</P>  \r\n\r\n<P>Ved ans&oslash;gning om hj&aelig;lp efter bestemmelsen i servicelovens §  \r\n\r\n 66 foretager kommunerne en konkret, individuel vurdering og tr&aelig;ffer  \r\n\r\n p&aring; den baggrund afg&oslash;relse om anvisning af midlertidig husly.  \r\n\r\n</P>  \r\n\r\n<P>...</P>  \r\n\r\n<P>Som det fremg&aring;r, skal kommunerne i hvert enkelt tilf&aelig;lde  \r\n\r\n foretage en konkret vurdering. Socialministeriet har ikke noget imod, at  \r\n\r\n kommunerne ved retningslinier vejleder deres sagsbehandlere i at foretage  \r\n\r\n vurderingen. Hvis retningslinierne imidlertid bliver bindende for  \r\n\r\n sagsbehandlerne og afg&oslash;relser tr&aelig;ffes uden, at der foretages en  \r\n\r\n konkret individuel vurdering, vil det v&aelig;re i strid med loven.</P>  \r\n\r\n<P>Det fremg&aring;r af Frederiksberg Kommunes redeg&oslash;relse fra den 1.  \r\n\r\n juni 2001 (side 2), at kommunen i alle tilf&aelig;lde - ogs&aring; n&aring;r  \r\n\r\n der er tale om enlige og par uden b&oslash;rn - foretager en konkret  \r\n\r\n vurdering i de enkelte tilf&aelig;lde. Socialministeriet har s&aring;ledes  \r\n\r\n p&aring; baggrund af de foreliggende oplysninger ikke indvendinger mod  \r\n\r\n kommunens administration af servicelovens § 66.\"</P>  \r\n\r\n<P>Ved telefonisk henvendelse den 26. juni 2001 har Socialministeriet  \r\n\r\n supplerende oplyst, at det er i overensstemmelse med servicelovens § 66 at  \r\n\r\n inddrage kriterierne s&aelig;rlige sociale forhold eller dokumenteret sygdom  \r\n\r\n i forbindelse med anvisning af husly til enlige og par uden b&oslash;rn.  \r\n\r\n Socialministeriet mener s&aring;ledes, at det er i overensstemmelse med § 66  \r\n\r\n i serviceloven at opstille generelle kriterier af den karakter, som det er  \r\n\r\n tilf&aelig;ldet i Frederiksberg Kommune. Socialministeriet er endvidere af  \r\n\r\n den opfattelse, at den konkrete vurdering, som efter det oplyste finder sted  \r\n\r\n i Frederiksberg Kommune, er i overensstemmelse med lovgivningen.</P>  \r\n\r\n<B><U><P>Indenrigsministeriets udtalelse:</P>  \r\n\r\n</B>  \r\n\r\n</U><P>Det tilsyn, som Indenrigsministeriet ud&oslash;ver over for  \r\n\r\n Frederiksberg Kommune, er et retligt tilsyn. Tilsynet omfatter kun  \r\n\r\n sp&oslash;rgsm&aring;l om, hvorvidt der er sket en tilsides&aelig;ttelse af  \r\n\r\n lovgivningen, herunder offentligretlige retsgrunds&aelig;tninger, jf. § 61 i  \r\n\r\n lov om kommunernes styrelse (lovbekendtg&oslash;relse nr. 629 af 29. juni  \r\n\r\n 2001).</P>  \r\n\r\n<P>Indenrigsministeriet kan ikke tage stilling til, om Frederiksberg Kommunes  \r\n\r\n dispositioner er rimelige eller hensigtsm&aelig;ssige, eller til  \r\n\r\n sp&oslash;rgsm&aring;l vedr&oslash;rende sk&oslash;nsud&oslash;velse,  \r\n\r\n s&aring; l&aelig;nge sk&oslash;nnet ud&oslash;ves inden for de rammer, der er  \r\n\r\n fastsat i lovgivningen.</P>  \r\n\r\n<P>§ 66, stk. 1, i lov om social service (lovbekendtg&oslash;relse nr. 944 af  \r\n\r\n 16. oktober 2000 som senest &aelig;ndret ved lov nr. 490 af 7. juni 2001) har  \r\n\r\n f&oslash;lgende ordlyd:</P>  \r\n\r\n<P>\"Kommunen anviser husly mod betaling, hvis en enlig eller en familie er  \r\n\r\n husvild. Betalingen m&aring; ikke overstige lejev&aelig;rdien af den  \r\n\r\n beboelse, der anvises, eller den s&aelig;dvanlige boligudgift p&aring; stedet  \r\n\r\n for en enlig eller for en familie af denne st&oslash;rrelse.\"</P>  \r\n\r\n<P>I lovbem&aelig;rkningerne til bestemmelsen er bl.a. anf&oslash;rt  \r\n\r\n f&oslash;lgende (Folketingstidende 1996-1997, Till&aelig;g A, spalte  \r\n\r\n 4975):</P>  \r\n\r\n<P>\"Bestemmelsen svarer med redaktionelle &aelig;ndringer til bistandslovens  \r\n\r\n § 31, stk. 1. ...</P>  \r\n\r\n<P>Kommunen er s&aring;ledes fortsat forpligtet til at skaffe familier og  \r\n\r\n enlige, der har mistet en bolig, den efter omst&aelig;ndighederne bedst  \r\n\r\n egnede midlertidige indkvartering, ikke n&oslash;dvendigvis en lejlighed, men  \r\n\r\n fx midlertidig indkvartering i hotel, pensionat eller - for enlige - et  \r\n\r\n botilbud efter lovforslagets § 92.\"</P>  \r\n\r\n<P>Af Socialministeriets vejledning nr. 45 af 10. marts 1998 om den sociale  \r\n\r\n indsats for de mest udsatte voksne fremg&aring;r endvidere vedr&oslash;rende  \r\n\r\n begrebet \"husvild\", at det er en foruds&aelig;tning, at de boligl&oslash;se i  \r\n\r\n den akutte situation ikke selv har mulighed for at skaffe sig indkvartering,  \r\n\r\n og at der ikke via bestemmelsen i § 66 i lov om social service kan skabes  \r\n\r\n nogen varig l&oslash;sning af boligproblemer.</P>  \r\n\r\n<P>Det f&oslash;lger s&aring;ledes af § 66 i lov om social service, at den  \r\n\r\n kommunale forpligtelse efter servicelovens § 66 til at anvise husly er  \r\n\r\n betinget af, at den boligl&oslash;se i den akutte situation ikke selv har  \r\n\r\n mulighed for, herunder midler til, selv at skaffe sig indkvartering. </P>  \r\n\r\n<P>Det fremg&aring;r af den foreliggende sag, at Frederiksberg Kommune som  \r\n\r\n hovedregel ikke anviser bolig eller husly til enlige og par uden b&oslash;rn  \r\n\r\n medmindre der i det konkrete tilf&aelig;lde foreligger s&aelig;rlige  \r\n\r\n omst&aelig;ndigheder, herunder s&aelig;rlige sociale omst&aelig;ndigheder  \r\n\r\n eller sygdom. Disse tilf&aelig;lde vurderes herefter af et dertil nedsat  \r\n\r\n visitationsudvalg. </P>  \r\n\r\n<P>Indenrigsministeriet finder p&aring; baggrund af de indhentede udtalelser  \r\n\r\n fra Socialministeriet ikke grundlag for at fastsl&aring;, at det er i strid  \r\n\r\n med § 66 i serviceloven at inddrage hensyn til s&aelig;rlige sociale  \r\n\r\n omst&aelig;ndigheder og sygdom i forbindelse med afg&oslash;relser om  \r\n\r\n anvisning af husly efter bestemmelsen. </P>  \r\n\r\n<P>Indenrigsministeriet l&aelig;gger endvidere til grund, at Frederiksberg  \r\n\r\n Kommune foretager en konkret og individuel vurdering af, hvorvidt der  \r\n\r\n foreligger s&aring;danne s&aelig;rlige omst&aelig;ndigheder, at de enlige  \r\n\r\n boligl&oslash;se eller par uden b&oslash;rn, der retter henvendelse til  \r\n\r\n kommunen, ikke selv m&aring; anses for at v&aelig;re i stand til at skaffe  \r\n\r\n indkvartering. I de tilf&aelig;lde, hvor der antages at foreligge  \r\n\r\n s&aring;danne s&aelig;rlige omst&aelig;ndigheder, tr&aelig;ffes beslutningen  \r\n\r\n om anvisning af husly af et visitationsudvalg. Det fremg&aring;r tillige af  \r\n\r\n Frederiksberg Kommunes udtalelse af 1. juni 2001, at kommunen - uanset den  \r\n\r\n vedtagne hovedregel - i et vist omfang har anvist 1 v&aelig;relses  \r\n\r\n lejligheder til enlige i perioden 1999 til 2001.</P>  \r\n\r\n<P>Indenrigsministeriet finder herefter ikke grundlag for at antage, at  \r\n\r\n Frederiksberg Kommunes generelle retningslinier vedr&oslash;rende kommunens  \r\n\r\n iagttagelse af forpligtelsen i henhold til servicelovens § 66 er i strid med  \r\n\r\n lovgivningen, herunder offentligretlige retsgrunds&aelig;tninger.</P>  \r\n\r\n<P>Afg&oslash;relsen af 27. februar 2001 fra Det Sociale N&aelig;vn taler  \r\n\r\n efter Indenrigsministeriets opfattelse ikke herimod. Ministeriet  \r\n\r\n bem&aelig;rker, at klager over Frederiksberg Kommunes vurdering i konkrete  \r\n\r\n afg&oslash;relser om anvisning af husly, kan indbringes for Det Sociale  \r\n\r\n N&aelig;vn for K&oslash;benhavns og Frederiksberg Kommuner.</P>  \r\n\r\n<P ALIGN=\"CENTER\">Med venlig hilsen</P>  \r\n\r\n<P ALIGN=\"CENTER\">Pernille Christensen</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/11/2002"
        },
        {
            "displayName": "Accession",
            "displayValue": "Y20010961458"
        },
        {
            "displayName": "Entydig dokumentidentifikation",
            "displayValue": "AI001015"
        },
        {
            "displayName": "Dato for indlæggelse",
            "displayValue": "31/01/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9614"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "15/08/2001"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., j.nr. 2001/1220/147-43"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}