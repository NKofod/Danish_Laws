{
    "id": 231245,
    "title": "Beretning over Forslag til folketingsbeslutning om at sikre, at offentligt ansatte i sundhedsvæsenet får mulighed for at kunne blive identificeret med en anden entydig identifikation end det fulde navn, for at sikre dem bedre mod repressalier",
    "documentTypeId": "510",
    "isSagsforlobPeriodValid": true,
    "shortName": "2021/1 BRB 35",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Sundhedsudvalget den 17. maj 2022</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til folketingsbeslutning om at sikre, at offentligt ansatte i sundhedsvæsenet får mulighed for at kunne blive identificeret med en anden entydig identifikation end det fulde navn, for at sikre dem bedre mod repressalier</p>\r\n<p class=\"Fremsaetter\">[af Anne Honoré Østergaard (V) m.fl.]:</p>\r\n<p class=\"BetaenkningsTekst1\">1. Politiske bemærkninger</p>\r\n<p class=\"BetaenkningsTekst2\">Socialdemokratiet, Venstre, Radikale Venstre, Dansk Folkeparti, Det Konservative Folkeparti, Frie Grønne, Karina Adsbøl (UFG) og Liselotte Blixt (UFG)</p>\r\n<p class=\"TekstGenerel\">Et flertal i udvalget (S, V, RV, DF, KF, FG, Karina Adsbøl (UFG) og Liselott Blixt (UFG)) konstaterer, at sundhedspersonale er blevet opsøgt på deres hjemmeadresse, og at de selv eller deres familier er blevet truet på sociale medier. I 2019 blev en læge opsøgt i sit hjem af en tidligere patient og slået ihjel. Det er under retssagen kommet frem, at manden, der er kendt skyldig i drabet, havde printet sin patientjournal ud og havde streget den pågældende læges navn under.</p>\r\n<p class=\"TekstGenerel\">Flertallet mener, at offentligt ansatte skal kunne gå trygt på arbejde, og at det skal tages alvorligt, når de fortæller, at de føler sig utrygge. Flertallet er derfor enige om, at det skal være muligt, at sundhedspersonale kan stå med en anden entydig identifikation end det fulde navn i elektroniske journaler, når det er nødvendigt, og også før skaden er sket.</p>\r\n<p class=\"TekstGenerel\">Flertallet er enige om, at det er vigtigt, at vi finder den rette balance mellem på den ene side hensynet til patientens ret til at få adgang til at se, hvem der har kigget ned i patientjournaler og på den anden side hensynet til sundhedspersoners sikkerhed. Det er vigtigt, at den enkelte patient ved, hvem vedkommende er blevet behandlet af, og i langt de fleste tilfælde vil det heller ikke være noget problem. Men det er også vigtigt, når sundhedspersonalet hejser et rødt flag og siger, at de føler sig truet eller utrygge, at vi tager disse sager alvorligt og lytter til sundhedspersonalet.</p>\r\n<p class=\"TekstGenerel\">Flertallet anerkender, at den 1. juli 2021 blev journalføringsbekendtgørelsen opdateret således, at sundhedspersonale kan identificeres med navn eller anden entydig identifikation (§ 12, stk. 3, journalføringsbekendtgørelsen).</p>\r\n<p class=\"TekstGenerel\">Flertallet anerkender endvidere, at sundhedsministeren i februar 2022 har udstedt logningsbekendtgørelsen (bekendtgørelse nr. 200 af 7. februar 2022 om pligt til at registrere logoplysninger og indsigt i logoplysninger), hvoraf det fremgår, at regionsrådet i særlige tilfælde kan beslutte, at patienten i stedet for oplysningerne om fornavn og efternavn får adgang til oplysninger om anden entydig identifikation på den person, der har foretaget et opslag.</p>\r\n<p class=\"TekstGenerel\">Flertallet vurderer, at der vil være sager, hvor sundhedspersonale ikke er blevet overfaldet, truet eller stalket, men hvor den ansatte alligevel føler sig utryg og går til ledelsen med en forespørgsel om anden entydig identifikation end navn.</p>\r\n<p class=\"TekstGenerel\">Flertallet er derfor enige om, at regionsrådet skal kunne beslutte at anvende anden entydig identifikation i forbindelse med logvisning, også i tilfælde, hvor den ansatte ikke konkret har været udsat for trusler, men hvor der af andre grunde vurderes at være behov for at beskytte de sundhedsansatte.</p>\r\n<p class=\"TekstGenerel\">Flertallet noterer sig, at sundhedsministeren i svar på B 35, spørgsmål 2, har tilkendegivet, at dette er muligt, idet det med den nuværende formulering af logningsbekendtgørelsen ikke er en betingelse for at anvende entydig identifikation, at sundhedspersoner konkret har været udsat for trusler.</p>\r\n<p class=\"TekstGenerel\">Flertallet anerkender, at det – uanset forskelle i ordlyd mellem journalføringsbekendtgørelsen og logningsbekendtgørelsen – vil være muligt at beslutte de samme retningslinjer for anvendelse af anden entydig identifikation både i forhold til journalføring og i forhold til logning.</p>\r\n<p class=\"TekstGenerel\">Flertallet finder det på trods heraf hensigtsmæssigt – for at undgå forvirring – at formuleringen »i særlige tilfælde« i logningsbekendtgørelsens § 3, stk. 1, udgår, således at der vil stå det samme i logningsbekendtgørelsen som i journalføringsbekendtgørelsen. Flertallet har herved lagt vægt på, at der også i regionerne er fokus på at afdække balancen mellem hensynet til patienten og medarbejdernes tryghed, og at muligheden derfor kun vil blive anvendt i de særlige tilfælde, hvor det vurderes nødvendigt.</p>\r\n<p class=\"TekstGenerel\">Flertallet har noteret sig, at sundhedsministeren har tilkendegivet, at sundhedsministeren snarest muligt vil tilpasse logningsbekendtgørelsen i overensstemmelse hermed. Flertallet har endvidere noteret sig, at sundhedsministeren vil følge regionernes administration af de nye regler tæt, i forhold til om regionerne i administrationen af logningsreglerne tager højde for balancen mellem patientens ret til at få adgang til logvisning og sundhedspersoners sikkerhed, og at ministeren er indstillet på at justere reglerne i nødvendigt omfang med henblik på at sikre denne balance.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Beslutningsforslaget blev fremsat den 9. november 2021 og var til 1. behandling den 24. februar 2022. Beslutningsforslaget blev efter 1. behandling henvist til behandling i Sundhedsudvalget.</p>\r\n<p class=\"BetaenkningsTekst2\">Oversigt over beslutningsforslagets sagsforløb og dokumenter</p>\r\n<p class=\"TekstGenerel\">Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet beslutningsforslaget i 3 møder.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 3 bilag på beslutningsforslaget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har under udvalgsarbejdet stillet 3 spørgsmål til sundhedsministeren til skriftlig besvarelse, som ministeren har besvaret.</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Jane Heitmann</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 35",
            "stateLabel": "Beretning afgivet",
            "references": [
                {
                    "shortName": "2021/1 BSF 35",
                    "title": "Forslag til folketingsbeslutning om at sikre, at offentligt ansatte i sundhedsvæsenet får mulighed for at kunne blive identificeret med en anden entydig identifikation end det fulde navn, for at sikre dem bedre mod repressalier",
                    "presentationName": "Beslutningsforslag som fremsat",
                    "documentTypeId": 480,
                    "documentId": 225873,
                    "eliUri": "/eli/ft/20211BB00035",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b35/index.htm"
                },
                {
                    "shortName": "2021/1 BRB 35",
                    "title": "Beretning over Forslag til folketingsbeslutning om at sikre, at offentligt ansatte i sundhedsvæsenet får mulighed for at kunne blive identificeret med en anden entydig identifikation end det fulde navn, for at sikre dem bedre mod repressalier",
                    "presentationName": "Beretning over beslutningsforslag",
                    "documentTypeId": 510,
                    "documentId": 231245,
                    "eliUri": "/eli/ft/20211EB00929",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/05/2022"
        },
        {
            "displayName": "Accession",
            "displayValue": "20211EB00929"
        },
        {
            "displayName": "Entydig dokumentidentifikation",
            "displayValue": "AX027833"
        },
        {
            "displayName": "Dato for førstegangsindlæggelse",
            "displayValue": "24/05/2022"
        },
        {
            "displayName": "Dato for indlæggelse",
            "displayValue": "24/05/2022"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "35"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}