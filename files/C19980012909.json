{
    "id": 87708,
    "title": "Cirkulære om lov nr. 435 af 26. juni 1998 om ændring af forskellige afgiftslove (Ændring af kredittider m.v.)",
    "documentTypeId": "150",
    "isSagsforlobPeriodValid": false,
    "shortName": "CIR nr 129 af 16/07/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om lov nr. 435 af 26. juni 1998 om  \r\n\r\n ændring af forskellige afgiftslove (Ændring af kredittider m.v.) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Dette cirkulære omhandler de ændringer, der er gennemført ved lov nr. 435  \r\n\r\n af 26. juni 1998 om ændring af forskellige afgiftslove (Ændring af  \r\n\r\n kredittider m.v.). </P>  \r\n\r\n<P>Med loven inddeles virksomheder, der er registreret efter momsloven, i 3  \r\n\r\n omsætningsgrupper - store, mellemstore og små virksomheder - med forskellige  \r\n\r\n afregningsfrister. Ændringen af momsloven indebærer en konsekvensændring af  \r\n\r\n lov om fremskyndet tilbagebetaling af visse afgifter. </P>  \r\n\r\n<P>I en overgangsperiode gælder særlige momskredittider for virksomheder i  \r\n\r\n det særlige register for landbrug og fiskeri m.v. Registret nedlægges efter  \r\n\r\n udløbet af overgangsordningen, og det indebærer konsekvensændringer i  \r\n\r\n forskellige energiafgiftslove. </P>  \r\n\r\n<P CLASS=PUNKT> <B>2.</B> Momsloven </P>  \r\n\r\n<P>De ændringer, der er omhandlet under dette punkt, gælder først fra den 1.  \r\n\r\n januar 1999, jf. dog pkt. 2.6. om landbrug og fiskeri m.v. </P>  \r\n\r\n<P> <B>2.1. Omsætningsgrupper</B>  </P>  \r\n\r\n<P>Fra den 1. januar 1999 inddeles momsregistrerede virksomheder i 3  \r\n\r\n omsætningsgrupper - store, mellemstore og små virksomheder. </P>  \r\n\r\n<P>Store virksomheder med samlede afgiftspligtige leverancer (omsætning) på  \r\n\r\n over 10 mill. kr. om året skal anvende kalendermåneden som afgiftsperiode og  \r\n\r\n foretage angivelse senest den 1. i den tredje måned efter afgiftsperiodens  \r\n\r\n udløb, jf. § 57, stk. 2. </P>  \r\n\r\n<P>Mellemstore virksomheder med samlede afgiftspligtige leverancer  \r\n\r\n (omsætning) på mellem 1 mill. kr. og 10 mill. kr. om året skal anvende  \r\n\r\n kvartalet som afgiftsperiode og foretage angivelse senest 1 måned og 10 dage  \r\n\r\n efter afgiftsperiodens udløb, jf. § 57, stk. 3. </P>  \r\n\r\n<P>Små virksomheder med samlede afgiftspligtige leverancer (omsætning) på  \r\n\r\n højst 1 mill. kr. om året skal anvende første og anden halvdel af  \r\n\r\n kalenderåret som afgiftsperioder og foretage angivelse senest den 1. i den  \r\n\r\n tredje måned efter afgiftsperiodens udløb, jf. § 57, stk. 4. </P>  \r\n\r\n<P> <B>2.2. Delregistrering</B>  </P>  \r\n\r\n<P>Efter § 57, stk. 5, forudsætter anvendelsen af kvartalet eller  \r\n\r\n kalenderhalvåret som afgiftsperiode efter bestemmelsens stk. 3 og 4, at  \r\n\r\n virksomheden ikke har benyttet momslovens mulighed for delregistrering,  \r\n\r\n hvorefter en afgiftspligtig person med flere virksomheder kan registreres  \r\n\r\n under flere momsnumre, jf. § 47, stk. 3, 2. pkt. Virksomheder, der er  \r\n\r\n delregistreret, skal derfor altid anvende kalendermåneden som afgiftsperiode  \r\n\r\n efter § 57, stk. 2, jf. dog nedenfor under pkt. 5.3. om virksomheder inden  \r\n\r\n for landbrug og fiskeri m.v. </P>  \r\n\r\n<P> <B>2.3. Skift mellem omsætningsgrupper</B>  </P>  \r\n\r\n<P>Efter § 57, stk. 6, sker der ændringer i en virksomheds afgiftsperiode og  \r\n\r\n angivelsesfrist efter bestemmelsens stk. 2-4, når virksomhedens omsætning  \r\n\r\n ændrer sig hen over de fastsatte omsætningsgrænser på 1 mill. kr og 10 mill.  \r\n\r\n kr. Ændring af afgiftsperiode og angivelsesfrist efter denne bestemmelse sker  \r\n\r\n een gang om året. Ændring, f.eks. fra kvartalet til halvåret eller fra  \r\n\r\n måneden til kvartalet, sker på grundlag af virksomhedens omsætning i en  \r\n\r\n 12-måneders periode, der omfatter 2. halvdel af kalenderåret i år 1 og 1.  \r\n\r\n halvdel af kalenderåret i år 2. Hvis virksomheden ikke har foretaget rettidig  \r\n\r\n angivelse af afgiften, og told- og skatteregionen i stedet har foretaget en  \r\n\r\n foreløbig fastsættelse af virksomhedens afgiftstilsvar efter § 58, stk. 3,  \r\n\r\n opgøres virksomhedens omsætning i den pågældende periode på grundlag heraf.  \r\n\r\n Denne omsætning medregnes til virksomhedens omsætning i ovennævnte  \r\n\r\n 12-måneders periode. </P>  \r\n\r\n<P>Ændringen sker med virkning fra den 1. januar i året efter udløbet af den  \r\n\r\n 12-måneders periode. En virksomheds afgiftsperiode kan dog kun forlænges,  \r\n\r\n f.eks. fra måneden til kvartalet, hvis virksomheden for afgiftsperioderne i  \r\n\r\n hele den omhandlede 12-måneders periode har angivet og indbetalt afgiften  \r\n\r\n rettidigt. </P>  \r\n\r\n<P>Det bestemmes i § 57, stk. 7, at virksomheder altid kan anmode om at  \r\n\r\n anvende en kortere afgiftsperiode, herunder også kalendermåneden. Hvis en  \r\n\r\n virksomhed på grund af omsætningens størrelse f.eks. skal anvende kvartalet  \r\n\r\n som afgiftsperiode, kan den, hvis den ønsker det, vælge i stedet at anvende  \r\n\r\n måneden som afgiftsperiode. Skift af afgiftsperiode efter denne bestemmelse  \r\n\r\n kan ske med virkning fra en 1. januar eller en 1. juli, og anmodning om skift  \r\n\r\n skal fremsættes overfor told- og skatteregionen snest 1 måned før ændringen  \r\n\r\n ønskes iværksat. Virksomheder, der efter stk. 7 vælger en kortere  \r\n\r\n afgiftsperiode, kan ikke inden for de følgende 2 år anmode om at anvende en  \r\n\r\n anden afgiftsperiode, jf. § 57, stk. 8. </P>  \r\n\r\n<P> <B>2.4. Indbetalingsfristen</B>  </P>  \r\n\r\n<P>Afgiften skal indbetales senest samtidig med angivelsesfristens udløb.  \r\n\r\n Afgiften forfalder den 1. i den måned, hvor indbetaling af afgiften skal  \r\n\r\n foretages, jf. § 59, stk. 1. </P>  \r\n\r\n<P> <B>2.5. Nyregistrerede virksomheder</B>  </P>  \r\n\r\n<P>Nye virksomheder, der anmeldes til registrering, skal som hovedregel  \r\n\r\n registreres med kvartalet som afgiftsperiode i den første tid efter  \r\n\r\n registreringen. Selv om virksomheden i etableringsperioden forventer en årlig  \r\n\r\n omsætning på over 10 mill. kr. og derfor efter § 57, stk. 2, skal anvende  \r\n\r\n kalendermåneden som afgiftsperiode, skal virksomheden som udgangspunkt fra  \r\n\r\n starten registreres med kvartalet som afgiftsperiode. Tilsvarende skal  \r\n\r\n virksomheder med en forventet årlig omsætning på ikke over 1 mill. kr. i  \r\n\r\n starten anvende kvartalet som afgiftsperiode, uanset disse små virksomheder  \r\n\r\n efter § 57, stk. 4, har kalenderhalvåret som afgiftsperiode. Der gælder dog  \r\n\r\n den undtagelse, at hvis det allerede ved registreringen er åbenbart, at  \r\n\r\n virksomhedens omsætning i den første 12-måneders periode efter registreringen  \r\n\r\n klart vil overstige omsætningsgrænsen på 10 mill. kr. for store virksomheder  \r\n\r\n på månedsafregning, skal virksomheden i stedet registreres med  \r\n\r\n kalendermåneden som afgiftsperiode. Det gælder virksomheder med en forventet  \r\n\r\n årlig omsætning på det dobbelte af omsætningsgrænsen på 10 mill. kr., dvs. en  \r\n\r\n forventet årlig omsætning på over 20 mill. kr. Virksomheden skal ved  \r\n\r\n anmeldelsen til registrering oplyse, hvis den forventede omsætning overstiger  \r\n\r\n 20 mill. kr. Tilsidesætter virksomheden denne oplysningspligt, og konstateres  \r\n\r\n det efterfølgende, at virksomhedens omsætning i det første år efter  \r\n\r\n registreringen har oversteget 20 mill. kr., kan virksomheden blive pålagt en  \r\n\r\n bøde. Det gælder, hvis det f.eks. på grund af virksomhedens forhold burde  \r\n\r\n have stået denne klart ved anmeldelsen til registrering, at den årlige  \r\n\r\n omsætning allerede fra starten ville overstige de 20 mill. kr. </P>  \r\n\r\n<P> <B>2.6. Særligt om landbrug og fiskeri m.v.</B>  </P>  \r\n\r\n<P>Lovændringen indebærer for virksomheder i det særlige register for  \r\n\r\n landbrug og fiskeri m.v. dels særlige afregningsregler for 1998, dels en  \r\n\r\n overgangsordning for årene 1999-2000, jf. nedenfor under pkt. 5.2. </P>  \r\n\r\n<P>Momslovens særlige bestemmelser vedrørende landbrug og fiskeri m.v. er  \r\n\r\n ophævet. Det særlige register for landbrug og fiskeri m.v. nedlægges dog  \r\n\r\n først efter udløbet af overgangsordningen for disse virksomheder. Indtil  \r\n\r\n registret nedlægges, gælder derfor de samme regler om registrering heri som  \r\n\r\n hidtil. Det betyder, at virksomheder registreres i det særlige register, når  \r\n\r\n de alene har registreringspligtig virksomhed med jordbrug, husdyrbrug,  \r\n\r\n gartneri, frugtavl, skovbrug, fiskeri, dambrug eller pelsdyravl. Har  \r\n\r\n virksomheden også anden virksomhed med afsætning af varer og ydelser, sker  \r\n\r\n registrering af virksomheden under eet i det særlige register, hvis  \r\n\r\n omsætningen hidrørende fra den anden virksomhed ikke overstiger 20.000 kr. om  \r\n\r\n året. Det samme gælder, hvis denne omsætning i øvrigt er af mindre omfang og  \r\n\r\n kun vedrører levering af tjenesteydelser med benyttelse af det til landbruget  \r\n\r\n og fiskeriet m.v. hørende materiel eller levering af naturprodukter fra  \r\n\r\n ejendommens område. Hvis ikke disse betingelser er opfyldt, kan virksomheden  \r\n\r\n med landbrug og fiskeri m.v. registreres for sig i det særlige register, hvis  \r\n\r\n der føres særskilt regnskab for denne virksomhed. </P>  \r\n\r\n<P> <B>2.7. Andre ændringer</B>  </P>  \r\n\r\n<P>Efter § 47, stk. 4, kan flere virksomheder efter anmodning blive  \r\n\r\n registreret under et. Fællesregistrering indebærer, at de pågældende  \r\n\r\n virksomheder i momsmæssig henseende anses som een virksomhed. Denne  \r\n\r\n fællesregistrering kan tidligst ske 1 måned efter, at der er fremsat en  \r\n\r\n anmodning herom. </P>  \r\n\r\n<P CLASS=PUNKT> <B>3.</B> Konsekvensændring af lov om fremskyndet  \r\n\r\n tilbagebetaling af visse afgifter </P>  \r\n\r\n<P>Ændringen af afgiftsperioden fra kvartalet til kalendermåneden for de  \r\n\r\n store virksomheder og adgangen til at anvende en kortere afgiftsperiode, hvis  \r\n\r\n virksomheden ønsker det, indebærer en konsekvensændring af lov om fremskyndet  \r\n\r\n tilbagebetaling af visse afgifter. Efter lovens § 1 kan virksomheder, der  \r\n\r\n efter momsloven har fået tilladelse til at anvende kalendermåneden som  \r\n\r\n afgiftsperiode, forskudsvis få udbetalt et beløb svarende til det  \r\n\r\n gennemsnitlige tilgodehavende af overskydende moms. Denne bestemmelse er  \r\n\r\n ændret pr. 1. januar 1999, så reglerne om forskudsvis udbetaling omfatter  \r\n\r\n virksomheder, som anvender kalendermåneden som afgiftsperiode, når  \r\n\r\n virksomheden regelmæssigt skal have udbetalt negativ moms efter momslovens §  \r\n\r\n 63. </P>  \r\n\r\n<P CLASS=PUNKT> <B>4.</B> Konsekvensændringer af visse energiafgiftslove </P>  \r\n\r\n<P>Ophævelsen af det særlige register for landbrug og fiskeri m.v. indebærer  \r\n\r\n nogle konsekvensændringer i lov om energiafgift af mineralolieprodukter, lov  \r\n\r\n om afgift af naturgas og bygas og lov om kuldioxidafgift af visse  \r\n\r\n energiprodukter, der alle indeholder henvisninger til virksomheder omfattet  \r\n\r\n af det særlige register. Henvisningen benyttes ved afgrænsningen af de  \r\n\r\n aktiviteter, der berettiger til godtgørelse af afgift af motorbrændstof.  \r\n\r\n Denne henvisning er erstattet af en opregning af de godtgørelsesberettigede  \r\n\r\n aktiviteter i den omhandlede lovgivning. Der sker ikke herved nogen ændring  \r\n\r\n af de godtgørelsesberettigede aktiviteter. </P>  \r\n\r\n<P CLASS=PUNKT> <B>5.</B> Ikrafttrædelsesregler </P>  \r\n\r\n<P>Loven træder i kraft den 1. januar 1999, dog med særlige overgangsregler.  \r\n\r\n</P>  \r\n\r\n<P> <B>5.1. Overgang til de nye omsætningsgrupper</B>  </P>  \r\n\r\n<P>De ændrede afgiftsperioder m.v. har virkning for perioder, der påbegyndes  \r\n\r\n fra og med den 1. januar 1999. Dette gælder dog ikke for store og mellemstore  \r\n\r\n virksomheder, der er registreret i det særlige register for landbrug og  \r\n\r\n fiskeri m.v., jf. nedenfor under pkt. 5.3. </P>  \r\n\r\n<P>Igangværende virksomheder på kvartalsafregning skal fra denne dato overgå  \r\n\r\n til månedsafregning, hvis virksomhedens afgiftspligtige omsætning inden  \r\n\r\n lovens ikrafttræden og dækkende en periode på 12 måneder har oversteget 10  \r\n\r\n mill. kr. Den omsætning, der i den forbindelse lægges til grund, er  \r\n\r\n omsætningen efter de seneste 4 modtagne momsangivelser med angivelsesfrist  \r\n\r\n fra den 10. februar 1998 til den 10. november 1998. Tilsvarende skal  \r\n\r\n igangværende virksomheder på kvartalsafregning fra samme dato overgå til  \r\n\r\n halvårsafregning, hvis virksomhedens afgiftspligtige omsætning inden lovens  \r\n\r\n ikrafttræden og dækkende en periode på 12 måneder højst har udgjort 1 mill.  \r\n\r\n kr. Den omsætning, der i den forbindelse lægges til grund, er ligeledes  \r\n\r\n omsætningen efter de seneste 4 modtagne momsangivelser med angivelsesfrist  \r\n\r\n fra den 10. februar 1998 til den 10. november 1998. Andre virksomheder skal  \r\n\r\n ikke pr. 1. januar 1999 ændre afgiftsperiode som følge af de foreslåede nye  \r\n\r\n afgiftsperioder i § 57, stk. 2-4. Det gælder f.eks. virksomheder, der ved  \r\n\r\n begyndelsen af kalenderåret 1999 ikke har været registreret længe nok til at  \r\n\r\n have indsendt de pågældende 4 momsangivelser. </P>  \r\n\r\n<P>De små landbrug m.v., der allerede anvender halvåret som afgiftsperiode,  \r\n\r\n fortsætter hermed fra den 1. januar 1999 efter bestemmelsen i § 57, stk. 4.  \r\n\r\n</P>  \r\n\r\n<P> <B>5.2. Særlige overgangsregler for landbrug og fiskeri m.v. for 1998</B>  \r\n\r\n</P>  \r\n\r\n<P>Afregningsfristerne for kalenderåret 1998 er ændret for virksomheder, der  \r\n\r\n er registreret i det særlige register for landbrug og fiskeri m.v. For de små  \r\n\r\n landbrug m.v., der efter § 68, stk. 1, 1. pkt., anvender kalenderhalvåret som  \r\n\r\n afgiftsperiode, forlænges angivelsesfristen fra 1 måned og 10 dage til den 1.  \r\n\r\n i den tredje måned efter afgiftsperiodens udløb med virkning fra og med  \r\n\r\n første halvår 1998. Betalingsfristen er tilsvarende forlænget. Det betyder,  \r\n\r\n at disse virksomheder skal angive og indbetale afgiften for 1. halvår 1998  \r\n\r\n senest den 1. september 1998 og for 2. halvår 1998 senest den 1. marts 1999.  \r\n\r\n</P>  \r\n\r\n<P>Andre virksomheder i det særlige register, der anvender kvartalet som  \r\n\r\n afgiftsperiode, skal i stedet for at anvende kvartalet som afgiftsperiode i  \r\n\r\n 2. halvår 1998 anvende dette halvår som afgiftsperiode. Samtidig forlænges  \r\n\r\n angivelses- og indbetalingsfristen for denne afgiftsperiode til den 1. i den  \r\n\r\n tredje måned efter afgiftsperiodens udløb, dvs. den 1. marts 1999. </P>  \r\n\r\n<P> <B>5.3. Overgangsordning for landbrug og fiskeri m.v. for årene 1999 og  \r\n\r\n 2000</B>  </P>  \r\n\r\n<P>Lovændringen indeholder en særlig overgangsordning for store og  \r\n\r\n mellemstore virksomheder, der er registreret i det særlige register for  \r\n\r\n landbrug og fiskeri m.v. </P>  \r\n\r\n<P>De store virksomheder skal i kalenderåret 1999 anvende første og anden  \r\n\r\n halvdel af kalenderåret som afgiftsperioder med angivelsesfrist den 1. i den  \r\n\r\n tredje måned efter afgiftsperiodens udløb. I kalenderåret 2000 anvendes  \r\n\r\n kvartalet som afgiftsperiode med angivelsesfrist 1 måned og 10 dage efter  \r\n\r\n afgiftsperiodens udløb. </P>  \r\n\r\n<P>De mellemstore virksomheder skal i kalenderårene 1999 og 2000 anvende  \r\n\r\n første og anden halvdel af kalenderåret som afgiftsperioder med  \r\n\r\n angivelsesfrist den 1. i den tredje måned efter afgiftsperiodens udløb. </P>  \r\n\r\n<P>Disse afregningsregler gælder for alle virksomheder, der er registreret i  \r\n\r\n det særlige register for landbrug og fiskeri m.v., herunder også  \r\n\r\n delregistrerede landbrugsvirksomheder m.v. </P>  \r\n\r\n<P> <B>5.4. Særlig midlertidig henstandsordning for landbrug og fiskeri  \r\n\r\n m.v.</B>  </P>  \r\n\r\n<P>Virksomheder, der er registreret i det særlige register for landbrug og  \r\n\r\n fiskeri m.v., kan få henstand med betaling af afgift, der angives for  \r\n\r\n kalenderårene 1998 og 1999. Baggrunden for bestemmelsen er den afkortning af  \r\n\r\n disse virksomheders kredittid, der efter lov nr. 890 af 3. december 1997  \r\n\r\n fandt sted pr. 1. januar 1998. Selvom disse virksomheder efter den nye  \r\n\r\n lovændring får forlænget kredittiden i en overgangsperiode og delvis med  \r\n\r\n tilbagevirkende kraft for 1998, kan den gennemførte kreditafkortning i visse  \r\n\r\n tilfælde gøre det vanskeligt for virksomheden at overholde  \r\n\r\n betalingsfristerne. Ansøgning om henstand skal indgives til de statslige  \r\n\r\n told- og skattemyndigheder senest samtidig med afgiftsangivelsen. Det er en  \r\n\r\n betingelse for meddelelse af henstand, at virksomheden kan sandsynliggøre, at  \r\n\r\n virksomheden på grund af den gennemførte afkortede kredittid ikke er i stand  \r\n\r\n til at betale den skyldige afgift rettidigt. Virksomheden kan få henstand med  \r\n\r\n betalingen i indtil 6 måneder. Henstandsbeløbet skal forrentes efter  \r\n\r\n momslovens § 59, stk. 2, og der kan i henstandsbevillingen tages forbehold om  \r\n\r\n modregning i henstandsbeløbet for overskydende skat, udbetalinger efter  \r\n\r\n kildeskattelovens § 55, udbytteskat og tilbagebetaling af moms. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 16. juli 1998  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Peter Loft </P>  \r\n\r\n<P CLASS=MINISTER ALIGN=RIGHT>/ Claus Kirketerp </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/07/1998"
        },
        {
            "displayName": "Accession",
            "displayValue": "C19980012909"
        },
        {
            "displayName": "Entydig dokumentidentifikation",
            "displayValue": "CM047548"
        },
        {
            "displayName": "Dato for førstegangsindlæggelse",
            "displayValue": "03/08/1998"
        },
        {
            "displayName": "Dato for indlæggelse",
            "displayValue": "07/12/2000"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "16/07/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 5.98-212-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}