{
    "id": 56629,
    "title": "Cirkulære om forskellige forhold i forbindelse med arbejdstidsnedsættelsen pr. 1. januar 1987 (* 1) (* 2)",
    "documentTypeId": "140",
    "isSagsforlobPeriodValid": false,
    "shortName": "CIR nr 6580 af 05/08/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om forskellige forhold i forbindelse  \r\n\r\n med arbejdstidsnedsættelsen pr. 1. januar 1987 (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Arbejdstidsnedsættelsen pr. 1. januar 1987. </P>  \r\n\r\n<P>Med hensyn til statens tjenestemænd henvises til aftale af 28. april 1986  \r\n\r\n mellem finansministeriet og tjenestemændenes centralorganisationer, jfr.  \r\n\r\n finansministeriets cirkulære LP.nr. 90/86 af 15. maj 1986 om de for statens  \r\n\r\n tjenestemænd gældende arbejdstidsregler m.m., overarbejdsbetaling og  \r\n\r\n godtgørelse for mistede fridage. </P>  \r\n\r\n<P>Vedrørende overenskomstansatte i staten henvises til de respektive  \r\n\r\n overenskomster. </P>  \r\n\r\n<P CLASS=PUNKT> <B>2.</B> Arbejdstidsforhold for deltidsbeskæftigede. </P>  \r\n\r\n<P>Med cirkulære LP.nr. 107/86 af 27. maj 1986 udsendte finansministeriet  \r\n\r\n retningslinier vedrørende arbejdstidsforhold for deltidsbeskæftigede.  \r\n\r\n Cirkulæret er optaget som bilag 1 til dette cirkulære. De i afslutningen af  \r\n\r\n cirkulæret af 27. maj 1986 omtalte drøftelser med tjenestemændenes  \r\n\r\n centralorganisationer om deltidsbeskæftigede tjenestemænds arbejdstid er  \r\n\r\n endnu ikke afsluttet. </P>  \r\n\r\n<P CLASS=PUNKT> <B>3.</B> Forhøjelse af visse tillæg m.v. som følge af  \r\n\r\n arbejdstidsnedsættelsen. </P>  \r\n\r\n<P>3.1. I henhold til lov nr. 123 af 31. marts 1985 om fornyelse og  \r\n\r\n forlængelse af kollektive overenskomster og aftaler m.v. nedsættes den  \r\n\r\n normale ugentlige arbejdstid med 1 time pr. uge til 39 timer 3 måneder før  \r\n\r\n udløbet af overenskomst/aftaleperioden. </P>  \r\n\r\n<P>Ifølge loven og dens bemærkninger gives der fuld lønkompensation for  \r\n\r\n arbejdstidsnedsættelsen, således at timelønninger som udgangspunkt forhøjes  \r\n\r\n med 2,56 pct., mens periodelønninger, hvorved forstås dag-, uge- eller  \r\n\r\n månedslønninger, bevares uændrede. </P>  \r\n\r\n<P>Løntillæg der optjenes pr. time skal ligeledes som udgangspunkt forhøjes  \r\n\r\n med 2,56 pct., hvorimod løntillæg, der ydes med et fast beløb f.eks. for en  \r\n\r\n periode (dag, uge eller måned) ikke skal forhøjes. </P>  \r\n\r\n<P>3.2. Tillæg, der forhøjes. </P>  \r\n\r\n<P>Arbejdsbestemte og arbejdstidsbestemte tillæg, der optjenes pr. time eller  \r\n\r\n dele heraf, skal forhøjes med 2,56 pct.. Sådanne tillæg er eksempelvis  \r\n\r\n følgende: </P>  \r\n\r\n<P>Natpenge for arbejde i tiden kl. 17.00 - 06.00 </P>  \r\n\r\n<P>Tillæg for arbejde på lørdage efter kl. 14.oo, </P>  \r\n\r\n<P>mandage kl. 00.00 - 4.00. </P>  \r\n\r\n<P>Tillæg for arbejde på søn- og helligdage </P>  \r\n\r\n<P>fra kl. 00.00 - 24.00. </P>  \r\n\r\n<P>Tillæg for at køre med et bestemt køretøjeller for betjening af en bestemt  \r\n\r\n maskine. </P>  \r\n\r\n<P>Det bemærkes, at arbejdsbestemte/arbejdstidsbestemte tillæg, der allerede  \r\n\r\n ved indgåelse af overenskomster og aftaler måtte være forhøjet med 2.56 pct.  \r\n\r\n som følge af arbejdstidsforkortelsen, ikke herudover skal forhøjes. </P>  \r\n\r\n<P>Forhøjelsen med 2,56 pct. foretages af den umiddelbart før den 1. januar  \r\n\r\n 1987 gældende sats. Efter forhøjelsen sker afrunding til nærmeste hele øre.  \r\n\r\n Finansministeriet agter i efteråret 1986 at udsende et supplement til  \r\n\r\n finansministeriets lønoversigt indeholdende reviderede satser for de  \r\n\r\n timelønninger, tillæg m.v. som forhøjes med 2,56 pct.. De ændrede  \r\n\r\n tillægsbeløb vil iøvrigt blive søgt indføjet i overenskomster og aftaler ved  \r\n\r\n fornyelsen i 1987. </P>  \r\n\r\n<P>Med hensyn til ansatte på Færøerne skal de omhandlede tillæg alene  \r\n\r\n forhøjes for de personalegrupper, for hvem arbejdstiden nedsættes til 39  \r\n\r\n timer pr. uge. </P>  \r\n\r\n<P>I tilfælde, hvor der med hensyn til statsligt personales ansættelsesvilkår  \r\n\r\n henvises til overenskomster eller aftaler på det private arbejdsmarked,  \r\n\r\n følges alene de eventuelle reguleringer, som foretages i de  \r\n\r\n overenskomster/aftaler, hvortil der henvises. </P>  \r\n\r\n<P>3.3. Tillæg, der ikke forhøjes. </P>  \r\n\r\n<P>Tillæg, der ikke forhøjes, er eksempelvis følgende: </P>  \r\n\r\n<P>Rådighedstillæg der ydes med et fast beløb pr. måned. </P>  \r\n\r\n<P>Tillæg, der ydes med et fast beløb pr. dag (f.eks. godtgørelse for tredelt  \r\n\r\n tjeneste). </P>  \r\n\r\n<P>Tillæg, der ydes pr. uge, pr. vagt eller pr. gang. </P>  \r\n\r\n<P>Tillæg, der skal give dækning for omkostninger ved arbejdets udførelse (f.  \r\n\r\n eks. time- og dagpenge, køre- og sejlpenge). </P>  \r\n\r\n<P>3.4. Timebaserede vederlag, der ikke forhøjes. </P>  \r\n\r\n<P>Timebaserede vederlag til ansatte, hvis arbejdstid ikke bliver ændret som  \r\n\r\n følge af ovennævnte lov, skal ikke forhøjes og er eksempelvis følgende: </P>  \r\n\r\n<P>Betaling for timelønnet undervisning i henhold til cirkulære om  \r\n\r\n vederlæggelse af timelønnet undervisning. </P>  \r\n\r\n<P>Censorbetaling i henhold til cirkulære om vederlæggelse af  \r\n\r\n censorvirksomhed. </P>  \r\n\r\n<P>Betaling for ekstern lektorvirksomhed ved universiteter m.v. i henhold til  \r\n\r\n aftale mellem finansministeriet og Akademikernes Centralorganisation. </P>  \r\n\r\n<P>Særskilt vederlæggelse. </P>  \r\n\r\n<P CLASS=PUNKT> <B>4.</B> Arbejdstilrettelæggelse for fuldtidsbeskæftigede i  \r\n\r\n forbindelse med arbejdstidsnedsættelsen. </P>  \r\n\r\n<P>Den ugentlige arbejdstidsnedsættelse med 1 time pr. uge kan foretages på  \r\n\r\n en af følgende måder: </P>  \r\n\r\n<UL CLASS=PLAIN-LIST>  \r\n\r\n<LI>a) Fordelt på ugens enkelte arbejdsdage eller på nogle af disse. </LI>  \r\n\r\n<LI>b) Med 1 time på en af ugens dage. </LI>  \r\n\r\n<LI>c) Hvor arbejdstiden er udtrykt som en gennemsnitlig ugentlig  \r\n\r\n arbejdstidsnorm, og hvor den daglige arbejdstid eksempelvis kan fastlægges  \r\n\r\n mellem 7 og 9 timer, kan nedsættelsen - ud fra de gældende principper i den  \r\n\r\n enkelte overenskomst/aftale - indarbejdes i eksisterende tjenestelister under  \r\n\r\n hensyntagen til, at den gennemsnitlige ugentlige arbejdstidsnorm er 39 timer.  \r\n\r\n</LI>  \r\n\r\n<LI>d) Afhængig af den enkelte overenskomsts/aftales formulering, vil der med  \r\n\r\n en fortsat 40-timers arbejdsuge kunne ske opsparing med 1 time pr. uge til  \r\n\r\n senere afvikling, f.eks. som hele dage. </LI>  \r\n\r\n</UL>  \r\n\r\n<P>Med henblik på at øge mulighederne for en fleksibel  \r\n\r\n arbejdstilrettelæggelse vil finansministeriet søge at indgå aftale på de  \r\n\r\n overenskomstområder, hvor en sådan opsparingsordning ikke er mulig efter  \r\n\r\n gældende overenskomstbestemmelser, således at der kan indføres en  \r\n\r\n opsparingsordning til senere afvikling. Der vil senere blive givet meddelelse  \r\n\r\n herom. </P>  \r\n\r\n<UL CLASS=PLAIN-LIST>  \r\n\r\n<LI>e) For lærergrupper med pligtigt undervisningstimetal er der i medfør af  \r\n\r\n § 8, stk. 6, i ovennævnte lov indgået særlige aftaler om gennemførelse af  \r\n\r\n arbejdstidsnedsættelsen. </LI>  \r\n\r\n</UL>  \r\n\r\n<P>Eventuelle tvivlsspørgsmål vedrørende dette cirkulære kan forelægges  \r\n\r\n finansministeriet. </P>  \r\n\r\n<P>P. M. V. </P>  \r\n\r\n<P>E.B. </P>  \r\n\r\n<P>Niels Paludan </P>  \r\n\r\n<P>Cirkulære </P>  \r\n\r\n<P>om </P>  \r\n\r\n<P>arbejdstidsforhold for deltidsbeskæftigede </P>  \r\n\r\n<P CLASS=PUNKT> <B>1.</B> lndledning </P>  \r\n\r\n<P>I henhold til § 8 i lov nr. 123 af 31. marts 1985 om fornyelse og  \r\n\r\n forlængelse af kollektive overenskomster og aftaler m.v. nedsættes den  \r\n\r\n normale ugentlige arbejdstid med 1 time pr. uge til 39 timer. </P>  \r\n\r\n<P>I det følgende redegøres for de særlige forhold for deltidsbeskæftigede i  \r\n\r\n forbindelse med arbejdstidsnedsættelsen. </P>  \r\n\r\n<P>Ved deltidsbeskæftigede forstås ansatte, hvis arbejdstid er nedsat i  \r\n\r\n forhold til arbejdstiden for tilsvarende fuldtidsbeskæftigede med en  \r\n\r\n arbejdstid på 40 (39) timer pr. uge. </P>  \r\n\r\n<P CLASS=PUNKT> <B>2.</B> Arbejdstidsnedsættelsens virkninger for  \r\n\r\n deltidsbeskæftigede </P>  \r\n\r\n<P>Det spørgsmål har været rejst, om deltidsbeskæftigedes arbejdstid som  \r\n\r\n følge af arbejdstidsnedsættelsen skal nedsættes forholdsmæssigt, eller om  \r\n\r\n deltidsbeskæftigedes arbejdstid forbliver upåvirket af  \r\n\r\n arbejdstidsnedsættelsen med en lønstigning til følge. </P>  \r\n\r\n<P>Deltidsbeskæftigede kan have to forskellige typer af deltidsbeskæftigelse:  \r\n\r\n</P>  \r\n\r\n<P CLASS=PUNKT> <B>1.</B> Den deltidsbeskæftigede kan være ansat med et fast  \r\n\r\n timetal inden for en bestemt periode (f.eks. 30 timer om ugen) </P>  \r\n\r\n<P CLASS=PUNKT> <B>2.</B> Den deltidsbeskæftigede kan være ansat med en  \r\n\r\n bestemt brøkdel af fuldtidsbeskæftigelse (f.eks. på &#187;3/4-tid&#171;) </P>  \r\n\r\n<P>På baggrund af lovteksten og bemærkningerne til lovforslaget er det  \r\n\r\n finansministeriets opfattelse, at deltidsbeskæftigedes arbejdstid - uanset  \r\n\r\n det enkelte ansættelsesbrevs formulering - ikke ændres som følge af  \r\n\r\n arbejdstidsnedsættelsen. </P>  \r\n\r\n<P CLASS=PUNKT> <B>3.</B> Ændring af beskæftigelsesgraden </P>  \r\n\r\n<P>Ændring af det ugentlige timetal kan fortsat umiddelbart ske efter aftale  \r\n\r\n mellem den enkelte ansatte og arbejdsgiveren, jfr. hvad der i øvrigt måtte  \r\n\r\n være anført herom i den enkelte overenskomst. </P>  \r\n\r\n<P>Mod den ansattes ønske kan arbejdstiden kun nedsættes, hvis ændringen er  \r\n\r\n sagligt begrundet. </P>  \r\n\r\n<P>Den forestående arbejdstidsnedsættelse udgør ikke i sig selv en saglig  \r\n\r\n begrundelse for at nedsætte arbejdstiden for een, flere eller samtlige  \r\n\r\n deltidsbeskæftigede. Derimod vil en saglig begrundelse for en ændring f.eks.  \r\n\r\n kunne være bevillingsmæssige årsager. Er der aftalt deltidsbeskæftigelse på  \r\n\r\n 40 timer hver anden uge, er det også en saglig grund til at forlange en  \r\n\r\n nedsættelse af arbejdstiden, hvis arbejdstiden for fuldtidsbeskæftigelse  \r\n\r\n tilrettelægges som en arbejdstid på 39 timer pr. uge. </P>  \r\n\r\n<P>En yderligere forudsætning for, at ansættelsesmyndigheden kan nedsætte  \r\n\r\n arbejdstiden mod den ansattes ønske er, at ændringen iværksættes over for den  \r\n\r\n enkelte ansatte efter et varsel, der svarer til det for opsigelse fra  \r\n\r\n ansættelsesmyndighedens side gældende. </P>  \r\n\r\n<P>Det bemærkes, at spørgsmålet om nedsættelse efter varsel af  \r\n\r\n deltidsbeskæftigede tjenestemænds arbejdstid for tiden drøftes med  \r\n\r\n tjenestemændenes centralorganisationer. Orientering om resultatet herafvil  \r\n\r\n efterfølgende fremkomme. </P>  \r\n\r\n<P>P. M. V. </P>  \r\n\r\n<P>E.B. </P>  \r\n\r\n<P>Kurt Petersen </P>  \r\n\r\n</DIV>",
    "isHistorical": true,
    "editorialNotes": [
        "(* 2) Henvisning til PAV Kapitel 21",
        "(* 1) Udsendt som LP. nr. 139/86"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860658009"
        },
        {
            "displayName": "Entydig dokumentidentifikation",
            "displayValue": "CM015535"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6580"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "05/08/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 4 kontor"
        },
        {
            "displayName": "Ressortministeriets journalnummer",
            "displayValue": "4.kt. 1986-43112/729-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}