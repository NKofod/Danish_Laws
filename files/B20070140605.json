{
    "id": 113862,
    "title": "Bekendtgørelse om dumpning af optaget havbundsmateriale (klapning)",
    "documentTypeId": "60",
    "isSagsforlobPeriodValid": true,
    "shortName": "BEK nr 1406 af 07/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om dumpning af optaget havbundsmateriale (klapning)</p><p class=\"Indledning2\">I medfør af §§ 28, 48, stk. 1 og 2, og § 61, stk. 1, i lov om beskyttelse af havmiljøet, jf. lovbekendtgørelse nr. 925 af 28. september 2005, som ændret ved § 1 i lov nr. 564 af 24. juni 2005, § 1 i lov nr. 474 af 31. maj 2006 og lov nr. 1571 af 20. december 2006, fastsættes:</p><p class=\"Paragraf\"><span class=\"ParagrafNr\">§ 1.</span> I denne bekendtgørelse forstås ved:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Klapning: Dumpning af optaget havbundsmateriale, eksempelvis fra uddybning, oprensning og havnebygningsarbejder, samt kabel- og rørledningsarbejder på havbunden.</p><p class=\"Liste1\"><span class=\"Liste1Nr\">2)</span> Uddybning: Forøgelse af en offentliggjort vanddybde.</p><p class=\"Liste1\"><span class=\"Liste1Nr\">3)</span> Oprensning: Vedligeholdelse af en offentliggjort vanddybde.</p><p class=\"Liste1\"><span class=\"Liste1Nr\">4)</span> Arbejdsområde: Det område, hvorfra havbundsmaterialet ønskes fjernet.</p></div></p><p class=\"Stk2\"><span class=\"StkNr\">Stk. 2.</span> Havbunden begrænses i forhold til fast land af middelvandstandslinien.</p><p class=\"Paragraf\"><span class=\"ParagrafNr\">§ 2.</span> Klapning må ikke finde sted uden forud indhentet tilladelse.</p><p class=\"Stk2\"><span class=\"StkNr\">Stk. 2.</span> Ansøgning om tilladelse til klapning indsendes til det af Miljøministeriets miljøcentre, i hvis administrationsområde, klappladsen er beliggende, jf. bilag 4 i bekendtgørelse om henlæggelse af opgaver og beføjelser til By- og Landskabsstyrelsen og Miljøministeriets miljøcentre.</p><p class=\"Stk2\"><span class=\"StkNr\">Stk. 3.</span> Det af Miljøministeriets miljøcentre, i hvis administrationsområde klappladsen foreslås placeret, skal anmode det miljøcenter, i hvis administrationsområde arbejdsområdet foreslås placeret, om at vurdere, om der skal stilles vilkår om optagningsmetode m.v., jf. lovens § 27, 2. pkt.</p><p class=\"Paragraf\"><span class=\"ParagrafNr\">§ 3.</span> Ansøgningen skal indeholde oplysninger om:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Arten og mængden angivet i m<span class=\"Superscript\">3</span> og tons af det materiale, som ønskes klappet (ler, mudder, sand m.v.), samt oplysning om, hvorvidt dette stammer fra oprensning eller uddybning. Oplysningerne fordeles på den enkelte opgave.</p><p class=\"Liste1\"><span class=\"Liste1Nr\">2)</span> Oplysning om materialets indhold af forurenende stoffer, jf. lovens bilag 2, herunder materialets fysiske, kemiske, biokemiske og biologiske egenskaber.</p><p class=\"Liste1\"><span class=\"Liste1Nr\">3)</span> Angivelse af arbejdsområdet indtegnet på et søkort eller tilsvarende målfast kortmateriale med angivelse af position.</p><p class=\"Liste1\"><span class=\"Liste1Nr\">4)</span> Forslag til klapplads indtegnet på et søkort eller tilsvarende målfast kortmateriale med angivelse af position.</p><p class=\"Liste1\"><span class=\"Liste1Nr\">5)</span> Angivelse af tykkelsen af det sedimentlag, som ønskes fjernet. Herunder angives dybden inden og efter arbejdets udførelse.</p><p class=\"Liste1\"><span class=\"Liste1Nr\">6)</span> Tidsplan for arbejdets udførelse.</p><p class=\"Liste1\"><span class=\"Liste1Nr\">7)</span> Klapmetode og optagningsmetode.</p><p class=\"Liste1\"><span class=\"Liste1Nr\">8)</span> Vurdering af mulighederne for nyttiggørelse eller anden håndtering af materialet.</p></div></p><p class=\"Stk2\"><span class=\"StkNr\">Stk. 2.</span> For de under nr. 5 angivne oplysninger kan miljøcentret forlange dokumentation i form af pejleplaner.</p><p class=\"Stk2\"><span class=\"StkNr\">Stk. 3.</span> Ansøgning om tilladelse til klapning i forbindelse med uddybnings- eller anlægsarbejder skal være ledsaget af oplysning om, hvorvidt der af Kystdirektoratet er givet tilladelse til arbejdets udførelse, eller om ansøgning herom er indsendt.</p><p class=\"Stk2\"><span class=\"StkNr\">Stk. 4.</span> Miljøcentret kan forlange, at ansøgeren lader foretage analyser for indhold af forurenende stoffer m.v. på et laboratorium, som er akkrediteret af Den Danske Akkrediterings- og Metrologifond (DANAK) eller af et tilsvarende akkrediteringsorgan, som er medunderskriver af EA’s (European co-operation for Accreditation) multilaterale aftale om gensidig anerkendelse. Miljøcentret kan anvise særlige prøveudtagnings- og analysemetoder. Prøveudtagningspositionerne skal angives på søkort eller tilsvarende målfast kortmateriale.</p><p class=\"Stk2\"><span class=\"StkNr\">Stk. 5.</span> Analysering skal udføres, hvis ansøgningen omfatter mere end 10.000 tons materiale, medmindre det anses for åbenbart, at det ikke er forurenet. Denne vurdering foretages af miljøcentret.</p><p class=\"Paragraf\"><span class=\"ParagrafNr\">§ 4.</span> Forinden afgørelse træffes i overensstemmelse med lovens § 26, stk. 2, 3 og 5, skal ansøgningen forelægges Fiskeridirektoratet, Farvandsvæsenet samt Kulturarvsstyrelsen til udtalelse.</p><p class=\"Stk2\"><span class=\"StkNr\">Stk. 2.</span> Miljøcentret kan med de i stk. 1 nævnte myndigheder aftale, at udtalelse for nærmere angivne mængder eller positioner ikke skal indhentes i hvert enkelt tilfælde.</p><p class=\"Paragraf\"><span class=\"ParagrafNr\">§ 5.</span> En tilladelse kan gives for en periode af højst fem år.</p><p class=\"Stk2\"><span class=\"StkNr\">Stk. 2.</span> Tilladelsen skal indeholde vilkår om klappladsens benyttelse, klappladsens placering indtegnet på søkort eller tilsvarende målfast kortmateriale med oplysninger om position, oplysning om klapmængde i m<span class=\"Superscript\">3</span> og tons og tidsrummet for tilladelsens gyldighed. Hvis en tilladelse gives for mere end tolv måneder, skal der tillige træffes beslutning om, hvorvidt der skal fastsættes vilkår om regelmæssige sedimentundersøgelser.</p><p class=\"Stk2\"><span class=\"StkNr\">Stk. 3.</span> Tilladelsen skal indeholde vilkår om underretning til miljøcentret om klapningens begyndelse og afslutning samt om mængden i m<span class=\"Superscript\">3</span> og tons af klappet materiale, jfr. § 8.</p><p class=\"Stk2\"><span class=\"StkNr\">Stk. 4.</span> I tilladelsen kan optages bestemmelser om, at klappladsen ikke må benyttes i dele af tilladelsesperioden.</p><p class=\"Stk2\"><span class=\"StkNr\">Stk. 5.</span> Miljøcentret kan fastsætte supplerende vilkår, vilkår om kontrol- og sikkerhedsforanstaltninger samt om efterfølgende undersøgelser på klappladsen.</p><p class=\"Paragraf\"><span class=\"ParagrafNr\">§ 6.</span> En tilladelse kan til enhver tid ændres eller tilbagekaldes, når hensynet til beskyttelsen af havmiljøet, sejladsens sikkerhed eller gener over for tredjemand gør dette påkrævet.</p><p class=\"Paragraf\"><span class=\"ParagrafNr\">§ 7.</span> Det miljøcenter, som har meddelt tilladelse til klapningen, fører tilsyn med, at stillede vilkår overholdes og med, at klapningen i øvrigt udføres hensigtsmæssigt. Endvidere føres under og efter klapningen tilsyn med forholdene på klappladsen.</p><p class=\"Paragraf\"><span class=\"ParagrafNr\">§ 8.</span> Underretning om klapningens påbegyndelse skal, medmindre et tidligere tidspunkt fastsættes, være miljøcentret i hænde senest otte dage før det tidspunkt, hvor klapningen agtes påbegyndt. Underretning om klapningens afslutning samt om mængden af klappet materiale angivet i m<span class=\"Superscript\">3</span> og tons skal indsendes til miljøcentret umiddelbart efter afslutningen af klapningen.</p><p class=\"Stk2\"><span class=\"StkNr\">Stk. 2.</span> Afbrydes klapningen i mere end tre måneder, skal der indgives ny underretning efter stk. 1, 1. pkt. Underretning om mængden af klappet materiale angivet i m<span class=\"Superscript\">3</span> og tons skal indgives mindst en gang om året, senest 1. februar. Underretningen skal omfatte det forudgående kalenderår. Underretningen efter 2. og 3. pkt. gives, selv om tilladelsen ikke har været udnyttet det foregående kalenderår.</p><p class=\"Paragraf\"><span class=\"ParagrafNr\">§ 9.</span> En gang om året indsender miljøcentret til By- og Landskabsstyrelsen oplysninger om klapninger i det foregående kalenderår.</p><p class=\"Stk2\"><span class=\"StkNr\">Stk. 2.</span> Indberetningerne skal være By- og Landskabsstyrelsen i hænde senest 1. marts. Indberetning skal finde sted på de dertil af By- og Landskabsstyrelsen udarbejdede formularer, og indberetningerne skal ske, selv om der ikke har været givet tilladelse til klapning i det foregående kalenderår.</p><p class=\"Paragraf\"><span class=\"ParagrafNr\">§ 10.</span> Medmindre højere straf er forskyldt efter anden lovgivning, straffes med bøde den, der:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Foretager eller lader foretage klapning uden tilladelse, jfr. § 2,</p><p class=\"Liste1\"><span class=\"Liste1Nr\">2)</span> tilsidesætter vilkår for en tilladelse, eller</p><p class=\"Liste1\"><span class=\"Liste1Nr\">3)</span> overtræder § 8.</p></div></p><p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p><p class=\"Tekst2\"><div><p class=\"Liste1\"><span class=\"Liste1Nr\">1)</span> voldt skade på miljøet eller fremkaldt fare herfor eller</p><p class=\"Liste1\"><span class=\"Liste1Nr\">2)</span> opnået eller tilsigtet en økonomisk fordel for den pågældende selv eller andre, herunder ved besparelser.</p></div></p><p class=\"Stk2\"><span class=\"StkNr\">Stk. 3.</span> Stk. 2 finder ikke anvendelse på overtrædelser begået fra udenlandske skibe, medmindre overtrædelsen er begået i indre territorialt farvand. For overtrædelser begået fra udenlandske skibe i ydre territorialt farvand kan straffen stige til fængsel i indtil 2 år, hvis der er tale om forsætlig og alvorlig forurening af havmiljøet.</p><p class=\"Stk2\"><span class=\"StkNr\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 22. december 2007.</p><p class=\"Stk2\"><span class=\"StkNr\">Stk. 2.</span> Ansøgninger, der er indsendt inden den 22. december 2007, men ikke er færdigbehandlede på denne dato, færdigbehandles af miljøcentret efter reglerne i denne bekendtgørelse.</p><p class=\"Stk2\"><span class=\"StkNr\">Stk. 3.</span> Bekendtgørelse nr. 1649 af 13. december 2006 om dumpning af optaget havbundsmateriale (klapning) ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Miljøministeriet, den 7. december 2007</I></P><P CLASS=SIGN1 ALIGN=\"CENTER\">Troels Lund Poulsen</P><P CLASS=SIGN2 ALIGN=\"RIGHT\">/ Anne-Marie V. Rasmussen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "popularTitle": "klapbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070140605"
        },
        {
            "displayName": "Entydig dokumentidentifikation",
            "displayValue": "AL001764"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1406"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "07/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Miljøcentre"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landskabsstyrelsen, j.nr. 009-00042"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}