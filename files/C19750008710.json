{
    "id": 45892,
    "title": "Cirkulæreskrivelse om forelæggelse af visse forskningspolitiske spørgsmål for planlægningsrådet for forskningen. ",
    "documentTypeId": "210",
    "isSagsforlobPeriodValid": false,
    "shortName": "CIS nr 87 af 26/05/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om forelæggelse af visse  \r\n\r\n forskningspolitiske spørgsmål for planlægningsrådet for forskningen. </H1>  \r\n\r\n<P></P>  \r\n\r\n<BR>  \r\n\r\n<P>Undervisningsministeriet har overfor statsministeriet påpeget, at det var  \r\n\r\n ønskeligt, om Planlægningsrådet for forskningen fik lejlighed til at afgive  \r\n\r\n en udtalelse, forinden der træffes beslutning om oprettelse eller nedlæggelse  \r\n\r\n af forskningsinstitutioner uden for undervisningsministeriets område. </P>  \r\n\r\n<P>Det fremgår af lov nr. 199 af 24. maj 1972 om forskningsråd og  \r\n\r\n Planlægningsrådet for forskningen, at disse har til opgave at rådgive  \r\n\r\n offentlige myndigheder og institutioner, navnlig med hensyn til den  \r\n\r\n offentlige støtte til forskningen, udnyttelse af forskningsresultater og  \r\n\r\n uddannelse af forskere. Et enigt folketingsudvalg udtalte i sin betænkning  \r\n\r\n til loven, at Planlægningsrådet for forskningen skal virke for en samlet,  \r\n\r\n langsigtet planlægning af den danske forskningsindsats, og at det bør have  \r\n\r\n mulighed for at indgive indstilling om alle offentlige bevillinger til  \r\n\r\n forskningsformål og deres prioritering. </P>  \r\n\r\n<P>På denne baggrund skal statsministeriet henstille til ministerierne, at  \r\n\r\n spørgsmål om oprettelse eller nedlæggelse af forskningsinstitutter tages op  \r\n\r\n til forhandling med Planlægningsrådet for forskningen på det tidligst mulige  \r\n\r\n tidspunkt. </P>  \r\n\r\n<P>Planlægningsrådets skrivelse af 5. april 1974 til undervisningsministeriet  \r\n\r\n er påtrykt som bilag. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsministeriet, den 26. maj 1975. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Anker Jørgensen. </P>  \r\n\r\n<P CLASS=MINISTER ALIGN=RIGHT>/A. Lund-Sørensen. </P>  \r\n\r\n</DIV>  \r\n\r\n<P> <B>Bilag.</B>  </P>  \r\n\r\n<P>PLANLÆGNINGSRÅDET FOR FORSKNINGEN </P>  \r\n\r\n<P>Til undervisningsministeren. </P>  \r\n\r\n<P>Planlægningsrådet og forskningsrådene har i den senere tid været stillet  \r\n\r\n over for problemer i forbindelse med oprettelse, drift og nedlæggelse af  \r\n\r\n offentlige forskningsinstitutter uden for de højere uddannelsesinstitutioner  \r\n\r\n og disse institutters placering inden for dansk forskningsorganisation. Det  \r\n\r\n er rådets hensigt at søge at udforme visse retningslinier for  \r\n\r\n forskningspolitikken på dette område, men man har ønsket allerede på  \r\n\r\n nuværende tidspunkt at udtale følgende. </P>  \r\n\r\n<P>Rådet har hæftet sig ved, at beslutninger om oprettelse af permanente  \r\n\r\n forskningsinstitutter med et fast ansat personale kan have vidtrækkende  \r\n\r\n konsekvenser, idet sådanne beslutninger kan binde udviklingen af dansk  \r\n\r\n forskning inden for det pågældende område udover den tid, hvor  \r\n\r\n forudsætningerne for instituttets oprettelse har bevaret deres gyldighed.  \r\n\r\n</P>  \r\n\r\n<P>Man skal derfor henstille til ministeren at medvirke til, at  \r\n\r\n planlægningsrådet bliver anvendt som høringsorgan i tilfælde, hvor  \r\n\r\n oprettelsen af sådanne institutter overvejes (jfr. undervisningsministeriets  \r\n\r\n høringsskrivelse af 8. marts 1972, 3. afd., j.nr. 1412/72 vedrørende  \r\n\r\n oprettelse af et institut for grænseregionsforskning i Aabenraa). I medfør af  \r\n\r\n planlægningsrådets lovfæstede forpligtelse til at anskue hele  \r\n\r\n forskningsområdet skal man anmode om, at rådet også får til opgave at udtale  \r\n\r\n sig om oprettelse af offentlige forskningsinstitutter under andre ministerier  \r\n\r\n og styrelser end undervisningsministeriet, og at dette - så vidt muligt -  \r\n\r\n tillige sker, når oprettelse af sådanne institutter i kommunalt regie  \r\n\r\n påtænkes. Særlige forhold kan endvidere tale for at høre rådet i tilfælde,  \r\n\r\n hvor nedlæggelse af offentlige institutter uden for de højere  \r\n\r\n uddannelsesinstitutioner er under overvejelse. </P>  \r\n\r\n<P>Det er planlægningsrådets hensigt at forelægge alle sådanne sager for det  \r\n\r\n eller de relevante forskningsråd. </P>  \r\n\r\n<P>Rådet finder, at man mere generelt bør påpege, at det som hovedregel vil  \r\n\r\n være mest hensigtsmæssigt at søge opståede forskningsbehov løst ved et  \r\n\r\n samarbejde mellem eksisterende institutter om gennemførelse af tidsbegrænsede  \r\n\r\n forskningsprojekter, men at der naturligvis er undtagelser herfra. </P>  \r\n\r\n<P>Endelig finder rådet anledning til at pege på, at forskningsrådene har  \r\n\r\n været stillet over for problemer i tilfælde, hvor det for at videreføre på  \r\n\r\n privat initiativ oprettede forskningsinstitutter har vist sig nødvendigt mere  \r\n\r\n vedvarende eller i større omfang at stille offentlige midler til rådighed.  \r\n\r\n Planlægningsrådet har ikke ment, at disse problemer bør føre til, at rådet  \r\n\r\n bør inddrages, hvor private institutter påtænkes oprettet, men rådet vil søge  \r\n\r\n at finde en rimelig praksis og kriterier for nedlæggelse henholdsvis  \r\n\r\n videreførelse i de nævnte tilfælde. </P>  \r\n\r\n<P>P.R.V. </P>  \r\n\r\n<P>Mogens Pihl </P>  \r\n\r\n<P>/Martin Korst. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Statsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1975"
        },
        {
            "displayName": "Accession",
            "displayValue": "C19750008710"
        },
        {
            "displayName": "Entydig dokumentidentifikation",
            "displayValue": "CM004508"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "26/05/1975"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Undervisningsministeriet, Planlægningsrådet for forskningen"
        },
        {
            "displayName": "Ressortministeriets journalnummer",
            "displayValue": "23-90-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}