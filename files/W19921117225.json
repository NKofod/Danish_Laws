{
    "id": 35982,
    "title": "Sletning, afmelding, berigtigelse, betaling, RKI, inkasso (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11172 af 19/11/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet med hensyn til kreditoplysningsbureauers forpligtelse til  \r\n\r\n snarest muligt at slette eller berigtige registrerede oplysninger, der viser  \r\n\r\n sig urigtige eller vildledende (§ 13), at et kreditoplysningsbureau straks og  \r\n\r\n uden ugrundet ophold, dvs. </I> </P>  \r\n\r\n<P> <I>normalt samme eller næste arbejdsdag, skal slette eller berigtige en  \r\n\r\n registrering, hvis den af den registrerede fremsendte dokumentation klart  \r\n\r\n godtgør, at oplysningen (nu) er urigtig eller vildledende. </I> </P>  \r\n\r\n<P> <I>Udtalt, at det ikke strider mod lovens § 13, at et  \r\n\r\n kreditoplysningsbureau ved modtagelsen af udokumenterede henvendelser fra en  \r\n\r\n registreret om, at betaling har fundet sted, anmoder den indberettende  \r\n\r\n abonnent om en udtalelse under forudsætning af, at bureauet uden ugrundet  \r\n\r\n ophold følger sagen op med henblik på sletning af registreringen, såfremt  \r\n\r\n abonnenten ikke efter en kort frist, eksempelvis 7 dage, besvarer  \r\n\r\n henvendelsen. </I> </P>  \r\n\r\n<P> <I>Endelig udtalt, at afmeldinger af registreringer skal finde sted  \r\n\r\n straks efter, at en betaling er konstateret som indgået i abonnentens  \r\n\r\n bogholderi. Det strider efter tilsynets opfattelse ikke mod lovens § 13 ved  \r\n\r\n modtagelse af betalingsoverførsler fra giro- eller checkkonti at afvente  \r\n\r\n bekræftelse af, at der er dækning under forudsætning af, at fordringen i  \r\n\r\n givet fald herefter uden ugrundet ophold afmeldes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sletning, afmelding, berigtigelse, betaling,  \r\n\r\n RKI, inkasso (* 1) </H1>  \r\n\r\n<P></P>  \r\n\r\n<BR>  \r\n\r\n<P>I beretningsåret har Registertilsynet på baggrund af en henvendelse fra et  \r\n\r\n kreditoplysningsbureau udtalt sig om retningslinierne for og omfanget af  \r\n\r\n kreditoplysningsbureauers forpligtelser efter lovens § 13 til snarest muligt  \r\n\r\n at slette eller berigtige registrerede oplysninger, der viser sig urigtige  \r\n\r\n eller vildledende. </P>  \r\n\r\n<P>§ 13 i lov om private registre omhandler efter lovens forarbejder alle  \r\n\r\n tilfælde, hvor bureauet af egen drift eller på foranledning af den  \r\n\r\n registrerede eller en tredjemand bliver bekendt med, at en oplysning eller en  \r\n\r\n bedømmelse er urigtig eller vildledende. I sådanne tilfælde skal bureauet  \r\n\r\n snarest muligt berigtige registeret. Bliver bureauet bekendt med  \r\n\r\n omstændigheder, der tyder på, at en oplysning eller en bedømmelse kan være  \r\n\r\n urigtig eller vildledende, eventuelt på grund af en henvendelse herom fra en  \r\n\r\n registreret, må bureauet foretage rimelige undersøgelser af forholdet med  \r\n\r\n henblik på en vurdering af, om oplysningen m.v. er urigtig eller vildledende.  \r\n\r\n Ved objektive oplysninger som f.eks. navn, adresse, civilstand, beskæftigelse  \r\n\r\n og indtægtsforhold vil det ikke volde vanskeligheder at godtgøre, at en  \r\n\r\n oplysning er urigtig. Endelig anføres i forarbejderne, at også ved  \r\n\r\n oplysninger eller bedømmelser, der f.eks. går ud på, at kredit frarådes, vil  \r\n\r\n den registrerede ofte ligge inde med sådanne oplysninger om sin situation, at  \r\n\r\n en etableret kontakt mellem ham og bureauet normalt vil kunne føre til en  \r\n\r\n afklaring af spørgsmålet. </P>  \r\n\r\n<P>På den baggrund var det Registertilsynets opfattelse, at  \r\n\r\n kreditoplysningsbureauet straks og uden ugrundet ophold, dvs. normalt samme  \r\n\r\n eller næste arbejdsdag, skal slette eller berigtige en registrering, hvis den  \r\n\r\n af den registrerede fremsendte dokumentation klart godtgør, at den  \r\n\r\n registrerede oplysning (nu) er urigtig eller vildledende. Registertilsynet  \r\n\r\n fandt, at det ikke kan antages at stride mod lovens § 13, at bureauet i den  \r\n\r\n forbindelse forinden telefonisk retter henvendelse til abonnenten med henblik  \r\n\r\n på bekræftelse af, at indbetaling er sket til fuld og endelig afgørelse. </P>  \r\n\r\n<P>I relation til udokumenterede meddelelser fra en registreret om, at  \r\n\r\n betaling har fundet sted, var det Registertilsynets opfattelse, at  \r\n\r\n kreditoplysningsbureauet dog kan foretage rimelige undersøgelser til  \r\n\r\n afklaring af spørgsmålet, eksempelvis ved i umiddelbar forlængelse af den  \r\n\r\n registreredes henvendelse at anmode den indberettende abonnent om at bekræfte  \r\n\r\n den registreredes oplysning og afmelde registreringen. Det forudsættes  \r\n\r\n herved, at bureauet uden ugrundet ophold følger sagen op med henblik på en  \r\n\r\n sletning af registreringen, såfremt abonnenten ikke efter en kort angiven  \r\n\r\n frist, eksempelvis 7 dage, besvarer henvendelsen. </P>  \r\n\r\n<P>Registertilsynet henledte i øvrigt opmærksomheden på, at abonnenter hos  \r\n\r\n kreditoplysningsbureauet, som overlader indberetningen af debitorer til  \r\n\r\n samarbejdspartnere, eksempelvis advokater eller inkassobureauer, skal sikre  \r\n\r\n sig, at disse overholder abonnementsvilkårene, herunder foretager afmelding  \r\n\r\n af betalte fordringer i overensstemmelse med de ovenfor givne retningslinier.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 114. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921117225"
        },
        {
            "displayName": "Entydig dokumentidentifikation",
            "displayValue": "CA003917"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11172"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "19/11/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-150-039"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}