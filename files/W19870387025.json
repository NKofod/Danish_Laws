{
    "id": 38886,
    "title": "Tilbagebetaling - subjektive betingelser - sanktion. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 3870 af 30/11/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>De subjektive betingelser for tilbagebetaling, jf. </I> </P>  \r\n\r\n<P> <I>arbejdsløshedsforsikringslovens § 86 ikke opfyldt på grund af  \r\n\r\n medlemmets svage begavelse. Ej heller grundlag for tildeling af sanktion.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilbagebetaling - subjektive betingelser -  \r\n\r\n sanktion. (* 1) </H1>  \r\n\r\n<P></P>  \r\n\r\n<P>En advokat klagede over direktoratets afgørelse, hvorefter direktoratet  \r\n\r\n var enig med arbejdsløshedskassen i, at medlemmet skulle tilbagebetale med  \r\n\r\n urette modtagne dagpenge og feriedagpenge, ialt 195.425 kr. brutto, jf.  \r\n\r\n arbejdsløshedsforsikringslovens § 86, stk. 1. </P>  \r\n\r\n<P>Direktoratet fandt endvidere, at medlemmets forseelse måtte vurderes som  \r\n\r\n uagtsom, således at medlemmet blev pålagt en effektiv karantæne på 40 timer,  \r\n\r\n jf. lovens § 87, stk. 3. </P>  \r\n\r\n<P>Direktoratet fandt ikke tilstrækkeligt grundlag for at pålægge kassen et  \r\n\r\n medansvar efter lovens § 86, stk. 2, i den forud for 1986 gældende  \r\n\r\n formulering. </P>  \r\n\r\n<P>I 1984 blev kassen af Social- og Sundhedsforvaltningen i X kommune gjort  \r\n\r\n opmærksom på, at medlemmet gennem mange år havde modtaget mellemste  \r\n\r\n invalidepension. Det oplystes samtidig, at pågældende havde været under  \r\n\r\n åndssvageforsorg, og at pensionen var tilkendt på grund af svag begavelse.  \r\n\r\n</P>  \r\n\r\n<P>Det samlede tilbagebetalingsbeløb blev opgjort til 195.425 kr. under  \r\n\r\n hensyntagen til de særlige regler, der gælder for medlemmer, der modtager  \r\n\r\n pension. </P>  \r\n\r\n<P>Social- og Sundhedsforvaltningen har under hensyntagen til det rejste  \r\n\r\n tilbagebetalingskrav omregnet pågældendes pension, hvorved der fremkommer et  \r\n\r\n tilgodehavende i pension på 88.362 kr., som er anvendt til at reducere  \r\n\r\n tilbagebetalingskravet over for kassen med. </P>  \r\n\r\n<P>På foranledning af Direktoratet for Arbejdsløshedsforsikringen har  \r\n\r\n arbejdsformidlingen haft en samtale med medlemmet. Af konsulentens erklæring  \r\n\r\n fremgår, at medlemmet ikke har noget større kendskab til, hvorfra hans  \r\n\r\n indtægter kommer. Ifølge konsulenten kan medlemmet udføre få og simple  \r\n\r\n arbejdsfunktioner efter instruktion, men derudover kan han ikke magte mere.  \r\n\r\n Efter konsulentens opfattelse har medlemmet handlet i god tro. </P>  \r\n\r\n<P>Ved fremsendelse af sagen til ankenævnet bemærkede direktoratet, at  \r\n\r\n direktoratet for så vidt angår tilbagebetalingsspørgsmålet bl.a. har lagt  \r\n\r\n vægt på, at medlemmet er optaget i en arbejdsløshedskasse på baggrund af  \r\n\r\n lønarbejde, at han gennem en årrække har bestridt arbejde på almindelige  \r\n\r\n vilkår, at han har udfyldt dagpengekortene med en detaljeret angivelse af  \r\n\r\n timer vedrørende sit bierhverv ved lønarbejde, og at han over årene har  \r\n\r\n begæret og udfyldt formularer vedrørende feriedagpenge. </P>  \r\n\r\n<P>Direktoratet har endvidere henvist til ankenævnets praksis vedrørende  \r\n\r\n medlemmer, som modtog pension, men havde undladt at oplyse herom. I disse  \r\n\r\n tilfælde statueredes medlemsansvar. </P>  \r\n\r\n<P>Medlemmets advokat bestred i anken, at medlemmet har handlet uagtsomt, og  \r\n\r\n advokaten gjorde gældende, at der ikke foreligger tilbagebetalingspligt, idet  \r\n\r\n dagpengeudbetalingen ikke kan tilregnes medlemmet. Subsidiært gjorde  \r\n\r\n advokaten gældende, at tilbagebetalingskravet er omfattet af forældelsesloven  \r\n\r\n af 1908. </P>  \r\n\r\n<P>Ankenævnet var enig i, at medlemmet i forbindelse med arbejdsophøret den  \r\n\r\n 8. oktober 1979 på grund af de særlige regler for medlemmer, der modtager  \r\n\r\n social pension, med urette har modtaget dagpenge med ialt 195.425 kr. brutto  \r\n\r\n ifølge kassens opgørelse. </P>  \r\n\r\n<P>Ankenævnet lagde til grund, at medlemmet siden 1958 havde været inddraget  \r\n\r\n under åndssvageforsorg, og at han siden 1970 har modtaget mellemste  \r\n\r\n invalidepension på grund af svag begavelse. </P>  \r\n\r\n<P>Ankenævnet lagde endvidere til grund, at han ikke i tilstrækkelig grad har  \r\n\r\n forstået indholdet af de erklæringer, han har skrevet under på, ligesom han  \r\n\r\n ikke har haft forståelse for, hvorfra hans øvrige indtægter kom. </P>  \r\n\r\n<P>Ankenævnet fandt derfor, at betingelserne i lovens § 86, stk. 1, for at  \r\n\r\n kræve de omhandlede beløb tilbagebetalt ikke er opfyldt, idet de subjektive  \r\n\r\n betingelser for at kræve de med urette modtagne dagpenge tilbagebetalt ikke  \r\n\r\n er opfyldt. </P>  \r\n\r\n<P>Ankenævnet fandt heller ikke grundlag for at pålægge medlemmet en  \r\n\r\n uagtsomhedssanktion efter lovens § 87, stk. 3. </P>  \r\n\r\n<P>Ankenævnet ændrede således direktoratets afgørelse og ophævede den pålagte  \r\n\r\n tilbagebetalingspligt. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Beretning fra Ankenævnet for Arbejdsløshedsforsikringen for 1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19870387025"
        },
        {
            "displayName": "Entydig dokumentidentifikation",
            "displayValue": "CA006821"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3870"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/11/1987"
        },
        {
            "displayName": "Administrerende myndighed",
            "displayValue": "Ankenævnet for Arbejdsløshedsforsikringen, nu Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "B 110-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}