{
    "id": 165583,
    "title": "Tilskud - svært handicap - procentvis dækning",
    "documentTypeId": "240",
    "isSagsforlobPeriodValid": true,
    "shortName": "KEN nr 9848 af 19/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">Tilskud - svært handicap - procentvis dækning</p>\r\n<div class=\"Resume\">\r\n   <p class=\"TekstGenerel\">Friskolelovens bestemmelser om tilskud til dækning af ekstraudgifter i forbindelse med undervisningen af svært handicappede elever forudsatte ikke, at tilskuddet gav den fulde dækning for friskolens ekstraudgifter. Styrelsen kunne derfor lovligt afslå at dække mere end en procentvis andel af ekstraudgifterne.</p>\r\n</div>\r\n<p>\r\n   <span class=\"Bold\">Klage fra [skolenavn] vedrørende delvist afslag på tilskud</span>\r\n</p>\r\n<p>I brev af 20. juni 2013 har [skolenavn] klaget over Kvalitets- og Tilsynsstyrelsens (herefter: styrelsen) afgørelse af 17. maj 2013 om delvist afslag på tilskud efter friskolelovens § 11, stk. 1, nr. 1, litra c, til skolens støtteforanstaltninger for [navn].</p>\r\n<p>Ankenævnet bemærker, at klagefristen var den 14. juni 2013. Klagefristen er derfor overskredet. Under hensyn til, at nævnet ikke kan konstatere, at afgørelsen har været ledsaget af klagevejledning, har nævnet tilsidesat klagefristen.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 17. maj 2013 om delvist afslag på tilskud til skolens støtteforanstaltninger for [navn].</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>\r\n   <span class=\"Italic\">Friskoleloven</span>\r\n</p>\r\n<p>Friskoleloven (lovbekendtgørelse nr. 166 af 25. februar 2013, gældende for skoleåret 2013-14, nu lovbekendtgørelse nr. 917 af 13. august 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Underline\">Friskolelovens § 3, stk. 1</span>\r\n</p>\r\n<p>\r\n   <span class=\"Bold\">§ 3.</span> En fri grundskole skal (. . .),</p>\r\n<p>1) give specialundervisning og anden specialpædagogisk bistand til elever i medfør af § 3, stk. 2, 2. pkt., i lov om folkeskolen, jf. dog stk. 2,(. . .)</p>\r\n<p>2) tilbyde supplerende undervisning eller anden faglig støtte til en elev, der har brug for støtte, og som ikke kan understøttes alene ved brug af undervisningsdifferentiering og holddannelse, med henblik på elevens inklusion i den almindelige undervisning, jf. § 3 a, 1. pkt., i lov om folkeskolen,</p>\r\n<p>3) yde personlig assistance, der kan hjælpe en elev til at overvinde praktiske vanskeligheder i forbindelse med skolegangen, hvis der er behov herfor, (. . .)</p>\r\n<p>\r\n   <span class=\"Underline\">Friskolelovens § 11</span>\r\n</p>\r\n<p>\r\n   <span class=\"Italic\">§ 11, stk. 1, nr. 1, litra a:</span>\r\n</p>\r\n<p>\r\n   <span class=\"Bold\">§ 11.</span> Af driftstilskudsbevillingen (. . .) fastsættes på finansloven:</p>\r\n<p>1) Et særligt tilskud</p>\r\n<p>a) til specialundervisning,</p>\r\n<p>(. . .)</p>\r\n<p>Af det lovforslag, der indførte § 11 (1990/2 LSF 192), fremgår bl.a. følgende:</p>\r\n<p>”Bestemmelsen omhandler fordelingen af den samlede bevilling til generelle driftstilskud mellem skoler (. . .). Det fremgår af stk. 1, at af den samlede bevilling til generelle driftstilskud afsættes på finansloven særlige tilskud til 1) specialundervisning, der ikke er omfattet af tilskud i henhold til § 16 til elever med svære handicap, (…).</p>\r\n<p>Også efter gældende regler godkendes der ekstra lærerskematimer til specialundervisning og til støtteundervisning i dansk og dermed tilskud til disse formål. Med bestemmelsen om særtilskud til formålene vil fordelingen ske inden for en fast bevillingsramme på finansloven til formålene.</p>\r\n<p>(…)</p>\r\n<p>[F]ordelingen af tilskud til formålet [vil] blive baseret på, at skolerne inden for skolens eget rammetilskud, (. . .), skal yde faglig støtte til elever, som i perioder har brug for ekstra undervisning, (. . .). Skolen er heller ikke udelukket fra at anvende eget rammetilskud til specialundervisning efter skolepsykologisk medvirken. (. . .)</p>\r\n<p>(…)”</p>\r\n<p>\r\n   <span class=\"Italic\">§ 11, stk. 1, nr. 1, litra c, og den tidligere § 16:</span>\r\n</p>\r\n<p>\r\n   <span class=\"Bold\">§ 11.</span> Af driftstilskudsbevillingen, jf. § 10, fastsættes på finansloven:</p>\r\n<p>1) Et særligt tilskud</p>\r\n<p>(. . .)</p>\r\n<p>c) til dækning af ekstraudgifter til lærertimer, pædagogisk medhjælp, praktisk medhjælp, hjælpemidler og befordring af elever med svære handicap.</p>\r\n<p>Den tidligere § 16 i friskoleloven havde følgende ordlyd:</p>\r\n<p>\r\n   <span class=\"Bold\">§ 16.</span> Staten yder tilskud til dækning af ekstraudgifter til lærertimer, hjælpemidler og befordring af elever med svære handicap, som er godkendt af Undervisningsministeriet. Tilskuddet fastsættes på finansloven og reguleres ud fra antallet af elever, der ydes tilskud til, og det faktiske tilskud pr. elev.</p>\r\n<p>Af det lovforslag, der indførte bestemmelsen i den tidligere § 16 (1990/2 LSF 192), fremgår bl.a. følgende:</p>\r\n<p>”der (…) skal ydes fuldt tilskud til godkendte ekstraudgifter ved undervisning af svært handicappede elever. Der videreføres en særlig finanslovsbevilling til formålet, som kan reguleres ud fra, hvor mange elever der ydes tilskud til, og den gennemsnitlige faktiske udgift. (…) Det forudsættes, at skolerne dels opnår det generelle skoletilskud pr. elev for disse børn, dels fuldt ekstratilskud til de godkendte ekstraudgifter. ”</p>\r\n<p>Ved lov nr. 248 af 6. april 2001 blev indhold tilsvarende til det første pkt. af § 16 samtidig placeret i § 11, stk. 1, nr. 1, litra c, for så vidt angår udgifter, som ikke oversteg det kommunale takstbeløb. Det andet pkt. af § 16 udgik. Af bemærkningerne til lovforslaget (L 157 / 2000) fremgår bl.a. følgende:</p>\r\n<p>Principperne for den hidtidige administration af tilskuddene vil ikke blive ændret med lovforslaget. Ministeriet vil fortsat yde tilskud til ekstraudgifter til lærertimer, praktisk medhjælp, hjælpemidler og befordring til undervisning af svært handicappede elever på baggrund af skolernes ansøgning.</p>\r\n<p>(. . .)</p>\r\n<p>Det foreslås, at tilskud til ekstraudgifter til lærertimer, praktisk medhjælp, hjælpemidler og befordring af elever med svære handicap, (. . .), skal tages af det generelle driftstilskud, der ydes ud fra antal årselever ved skolerne i henhold til lovens § 10. Det svarer til den gældende ordning for tilskud til specialundervisning, støtteundervisning i dansk af tosprogede elever og vikarudgifter m.v.</p>\r\n<p>Ved lov nr. 592 af 24. juni 2005 udgik bestemmelsen i § 16 helt.</p>\r\n<p>\r\n   <span class=\"Underline\">Friskolelovens § 11 a</span>\r\n</p>\r\n<p>\r\n   <span class=\"Bold\">§ 11 a.</span> Staten yder (. . .) tilskud til inklusion efter § 11, stk. 1, nr. 2, jf. § 3, stk. 1, nr. 2. I skoleåret 2013-14 (. . .) ydes herudover et tilskud på (. . .) 75 pct. (. . .) af gennemsnittet af de tilskud, som skolen (tidligere) har modtaget til specialundervisning af elever med behov for støtte i mindre end 9 ugentlige undervisningstimer og til dækning af ekstraudgifter til lærertimer og pædagogisk medhjælp til elever med svære handicap og behov for støtte i mindre end 9 ugentlige undervisningstimer. (. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n   <span class=\"Italic\">[skolenavn]s ansøgning</span>\r\n</p>\r\n<p>Styrelsen har i sin udtalelse til nævnet beskrevet skolens ansøgning som en ansøgning om specialundervisning, ligesom det fremgår af udskrift af 29. januar 2013, at der er søgt \"specialundervisning SH FG\". Det fremgår af samleansøgningsliste udskrevet 29. januar 2013, at ansøgningerne er beskrevet under støtteformen svært handicap, ligesom styrelsen har bekræftet telefonisk den 14. august 2014, at der er søgt under støtteformen svært handicap.</p>\r\n<p>Ankenævnet lægger herefter til grund, at der er søgt tilskud til pædagogisk medhjælp til [navn] under støtteformen \"elev med svært handicap\".</p>\r\n<p>\r\n   <span class=\"Italic\">Styrelsens afgørelse</span>\r\n</p>\r\n<p>Ifølge styrelsens udtalelse af 22. august 2013 har styrelsen anerkendt behovet for støtte i form af pædagogisk medhjælp til [navn] som svært handicappet elev, og har fordelt tilskuddet til [skolenavn] svarende til en procentvis andel af det anerkendte støttebehov.</p>\r\n<p>\r\n   <span class=\"Italic\">Friskolelovens tilskudsbestemmelser om specialundervisning</span>\r\n</p>\r\n<p>Ifølge forarbejderne til bestemmelsen i friskolelovens § 11, stk. 1, nr. 1, litra a, om tilskud til specialundervisning, sker fordelingen af tilskuddet til specialundervisning inden for en fast bevillingsramme på finansloven.</p>\r\n<p>Ved fortolkningen af tilskudsbestemmelsen i friskolelovens § 11, stk. 1, nr. 1, litra a, om specialundervisning, har nævnet i tidligere sager tiltrådt styrelsens fortolkning, hvorefter en skole alene er berettiget til et tilskud svarende til en procentdel af det dokumenterede støttebehov under støtteformen specialundervisning. Bestemmelsen om tilskud til specialundervisning forudsætter ifølge nævnets fortolkning ikke den fulde udgiftsdækning.</p>\r\n<p>\r\n   <span class=\"Italic\">Friskolelovens tilskudsbestemmelser om svært handicappede</span>\r\n</p>\r\n<p>§ 11, stk. 1, nr. 1, litra c, beskriver \"tilskud til dækning\" af ekstraudgifter til støtten til en elev med svært handicap.</p>\r\n<p>Bemærkningerne til den tidligere § 16 indeholdt en forudsætning om, at der blev givet fuld dækning for udgifterne. Ankenævnet bemærker imidlertid, at bestemmelsen i den tidligere § 16, 2. pkt., hvorefter bevillingen på finansloven følger behovet for tilskud, ikke er videreført i den nu gældende § 11, stk. 1, nr. 1, litra c, ligesom bemærkningerne til lovforslag L 157 / 2000 beskriver, at tilskudsformen fremover vil svare til den gældende tilskudsform for specialundervisning.</p>\r\n<p>Forudsætningen i § 16 om det fulde tilskud til udgifterne til den svært handicappede elev er således fraveget ved senere lovændring. Ankenævnet finder herefter, at ordlyden af den nuværende § 11, stk. 1, nr. 1, litra c, om \"tilskud til dækning\" ikke længere forudsætter fuldt tilskud.</p>\r\n<p>Ankenævnet er bekendt med, at styrelsen til dækning af de dele af støtteformen \"svært handicap\", som omfatter hjælpemidler og befordring, fortsat yder den fulde dækning. Da styrelsen således giver fuld dækning for i hvert fald visse typer af udgifter til svært handicappede elever, må nævnet konkludere, at der fortsat gælder en forudsætning om fuld dækning for de typer af udgifter, men at forudsætningen om det fulde tilskud til en elev med et svært handicap ikke er gældende for så vidt angår lærertimer og pædagogisk medhjælp.</p>\r\n<p>Ankenævnet har lagt vægt på, at den støtte, der er søgt til [navn], \"pædagogisk medhjælp\", er sammenligneligt med begrebet \"specialundervisning\", og at de to støtteformer ikke praktisk kan adskilles, selv om der ifølge friskoleloven eksisterer to mulige støtteformer. Lovbemærkningerne til L 192 / 1990 beskriver således, at der til formålet \"specialundervisning\" bl.a. godkendes \"ekstra lærerskematimer\", sammenligneligt med de lærertimer, der kan gives til eleven med svært handicap. Ankenævnet har ved fortolkningen endvidere tillagt det vægt, at det af bestemmelsen i friskolelovens § 11 a (lovforslag L 73 / 2012) fremgår, at støtteformerne \"specialundervisning\" og \"lærertimer og pædagogisk medhjælp til svært handicappet elev\" vil blive erstattet af samme nye støtteform, \"inklusion\", og at det således forudsættes, at støtteformerne i alt væsentligt har samme indhold.</p>\r\n<p>Ankenævnet har derfor ikke grundlag for at tilsidesætte styrelsens fortolkning af friskolelovens § 11, stk. 1, nr. 1, litra c, hvorefter tilskud til lærertimer og pædagogisk medhjælp til svært handicappede administreres ved tildeling af en procentsats fra en pulje på lignende måde som tilskud til specialundervisning efter friskolelovens § 11, stk. 1, nr. 1, litra a.</p>\r\n<p>Ankenævnet tiltræder styrelsens afgørelse af 17. maj 2013, hvorefter [skolenavn] alene har ret til tilskud til dækning for en del af de nødvendige ekstraudgifter til pædagogisk medhjælp til [navn], jf. friskolelovens § 11, stk. 1, nr. 1, litra c.</p>\r\n<p>Ankenævnet bemærker, at afgørelsen burde have været ledsaget af klagevejledning.</p>\r\n<p>Ankenævnet beklager sagsbehandlingstiden.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>[sagsbeskrivelse udeladt]</p>\r\n<p>Det fremgår af brev af 17. januar 2013 til styrelsen fra Tønder Kommune, at [navn] starter skolegang i august 2013. Det anbefales, at han tildeles 10 ugentlige støttetimer, endvidere 4x4 ugentlige timer i emneuger og 50 timer ved deltagelse i lejrskole.</p>\r\n<p>Det fremgår af udskrift af 29. januar 2013 at der er søgt \"specialundervisning SH FG\", 10 enheder (overstreget og med håndskrift markeret \"12\").</p>\r\n<p>Det fremgår af samleansøgningsliste udskrevet 29. januar 2013, at der i år 13 er oprettet 3 ansøgninger under støtteformen \"svært handicap FG\".</p>\r\n<p>Det fremgår af styrelsens afgørelse af 17. maj 2013, indeholdt i en udskrift dateret 22. juli 2013, at der er ansøgt tilskud til 10 enheder pædagogisk medhjælp, og at der er tildelt tilskud til 3 enheder pædagogisk medhjælp. Under hensyn til den samlede finanslovsbevilling er ansøgningen ikke imødekommet fuldt ud.</p>\r\n<p>[skolenavn] har i brev af 20. juni 2013 klaget til Ankenævnet for Statens Uddannelsesstøtteordninger over antallet af støttetimer og henvist til, at klagen er indgivet på baggrund af en henvendelse fra forældrene.</p>\r\n<p>Styrelsen har i brev af 22. august 2013 videresendt sagen sammen med en udtalelse til ankenævnet. Styrelsen har bl.a. beskrevet [navn]'s behov for struktur og forudsigelighed.</p>\r\n<p>Styrelsen har i udtalelsen henvist til, at en fri grundskole skal give specialundervisning og anden specialpædagogisk bistand til elever. Af de frie skolers driftstilskudsbevilling fastsættes der på finansloven et særligt tilskud til bl.a. specialundervisning og til dækning af ekstraudgifter til lærertimer, pædagogisk medhjælp, praktisk medhjælp, hjælpemidler og befordring af elever med svære handicap, jf. friskolelovens § 11, stk. 1. Puljens størrelse fastlægges efter forhandling med skoleforeningerne. Når puljen er fastlagt, må den ikke overskrides. Desuden er der afsat midler med henblik på inklusion i almindelig undervisning. Hvis støttebehovet er tilfredsstillende dokumenteret og fyldestgørende dokumenteret, anerkender styrelsen som udgangspunkt det pågældende støttebehov. Da der søges tilskud for langt mere, end styrelsen med den afsatte pulje kan imødekomme, og puljen ikke kan overskrides, bliver styrelsen nødt til at foretage reduktioner i de ansøgte timetal. For kommende skoleår (2013/2014) har det kun været muligt at yde tilskud til 25 % af de søgte lektioner til ansøgninger om lærertimer og/eller pædagogisk medhjælp. Styrelsen anerkender [navn]'s støttebehov på 10 timer og tildeler et tilskud på 3 timer, svarende til den almindelige tildelingspraksis for skoleåret 2013/2014, hvorefter ansøgninger om tilskud til lærertimer og/eller pædagogisk medhjælp er imødekommet med 25 % af de ansøgte lektioner.</p>\r\n<p>Styrelsen har endvidere henvist til, at en fri grundskole skal give specialundervisning og anden specialpædagogisk bistand til elever, der har behov. Frie grundskoler skal desuden give undervisning, der står mål med, hvad der almindeligvis kræves i folkeskolen. Inden for disse rammer har [skolenavn] således ansvaret for at møde [navn]'s behov, uanset størrelsen på det tilskud, skolen modtager fra den centrale pulje.</p>\r\n<p>Ankenævnet har ved brev af 30. august 2013 fremsendt styrelsens udtalelse og sagens akter til [skolenavn] og til [navn], således at I havde lejlighed til at fremkomme med bemærkninger hertil.</p>\r\n<p>Ankenævnet har ikke modtaget bemærkninger fra jer i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140984825"
        },
        {
            "displayName": "Entydig dokumentidentifikation",
            "displayValue": "CE000158"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9848"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "19/09/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "13/025828"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}