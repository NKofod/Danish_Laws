{
    "id": 58819,
    "title": "Cirkulærskrivelse om udnævnelse af formænd og stedfortrædere for formændene for landvæsensnævnene og udnævnelse af nævnsmænd. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11328 af 28/06/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om udnævnelse af formænd og  \r\n\r\n stedfortrædere for formændene for landvæsensnævnene og udnævnelse af  \r\n\r\n nævnsmænd. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> I henhold til lov om landvæsensretter  \r\n\r\n (lovbekendtgørelse nr. 133 af 6. marts 1970), der fra den 1. november 1983 er  \r\n\r\n overført fra miljøministeriet til justitsministeriet, jfr. bekendtgørelse nr.  \r\n\r\n 510 af 28. oktober 1983, gælder udnævnelsen af formænd og stedfortrædere for  \r\n\r\n formændene for landvæsensnævnene samt af nævnsmænd for perioder, der falder  \r\n\r\n sammen med valgperioderne for kommunalrådene. Der skal derfor, når de  \r\n\r\n nyvalgte kommunalråd er trådt sammen, foretages udnævnelser til  \r\n\r\n landvæsensnævnene for den kommende 4-årsperiode efter reglerne i lovens §§ 3  \r\n\r\n og 4, jfr. nedenfor pkt. 2-6. </P>  \r\n\r\n<P>De hidtidige formænd, stedfortrædere og nævnsmænd fortsætter med at  \r\n\r\n fungere, indtil nyudnævnelse har fundet sted. </P>  \r\n\r\n<P CLASS=PUNKT> <B>2.</B> For hvert af de i miljøministeriets bekendtgørelse  \r\n\r\n nr. 526 af 7. oktober 1975 fastsatte nævnsområder skal amtsrådet efter lovens  \r\n\r\n § 3 udnævne en fast formand. Denne kan være fælles for flere områder. Ingen  \r\n\r\n kan fungere som formand efter det fyldte 70. år. På samme måde skal udnævnes  \r\n\r\n en stedfortræder for formanden. Stedfortræderen kan samtidig være nævnsmand.  \r\n\r\n</P>  \r\n\r\n<P CLASS=PUNKT> <B>3.</B> For hver kommune skal kommunalbestyrelsen udnævne 2  \r\n\r\n nævnsmænd. Tidligere i medfør af § 4, stk. 1, 2. pkt., meddelte godkendelser  \r\n\r\n af en forhøjelse af antallet af nævnsmænd anses for bortfaldet. Ingen kan  \r\n\r\n fungere som nævnsmand efter det fyldte 70. år. Den, der er fyldt 60 år, er  \r\n\r\n ikke forpligtet til at modtage udnævnelse. På samme måde er den, der har  \r\n\r\n fungeret i 4 år, ikke forpligtet til at modtage udnævnelse før efter udløbet  \r\n\r\n af en valgperiode. </P>  \r\n\r\n<P CLASS=PUNKT> <B>4.</B> Den, som første gang udnævnes til formand,  \r\n\r\n stedfortræder eller nævnsmand, skal straks efter udnævnelsen afgive en  \r\n\r\n skriftlig erklæring på ære og samvittighed om at ville varetage hvervet med  \r\n\r\n upartiskhed og omhu. Erklæringen afgives til den myndighed, der har udnævnt  \r\n\r\n den pågældende. </P>  \r\n\r\n<P CLASS=PUNKT> <B>5.</B> Der er taget initiativ til en ændring af lov om  \r\n\r\n landvæsensretter, men et resultat af disse overvejelser kan ikke forventes at  \r\n\r\n foreligge i indeværende år, hvorfor amtsrådene og kommunalbestyrelserne  \r\n\r\n anmodes om at foretage de foreskrevne valg inden udgangen af januar måned  \r\n\r\n 1986. </P>  \r\n\r\n<P CLASS=PUNKT> <B>6.</B> Kommunalbestyrelserne anmodes om at give  \r\n\r\n vedkommende amtsråd underretning om, hvem der er valgt til nævnsmænd i den  \r\n\r\n pågældende kommune. Oplysningerne herom bedes videregivet til de udnævnte  \r\n\r\n formænd. Amtsrådene anmodes på samme måde om at give justitsministeriet  \r\n\r\n underretning om, hvem der er valgt til formænd og stedfortrædere i  \r\n\r\n landvæsensnævnene indenfor amtskommunen. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>K. A. Knudsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851132810"
        },
        {
            "displayName": "Entydig dokumentidentifikation",
            "displayValue": "CM017768"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "26/09/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11328"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "28/06/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin.1.ktr.j.nr.1985-1070-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}