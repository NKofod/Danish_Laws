{
    "id": 145255,
    "title": "Forslag til folketingsbeslutning om etablering af en bæredygtighedskommission",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 56",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 31. januar 2013 af Per Clausen (EL), Johanne Schmidt Nielsen (EL) og Frank Aaen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om etablering af en bæredygtighedskommission</p>\r\n<p class=\"NormalInd\">Folketinget opfordrer regeringen til at etablere en bæredygtighedskommission. Kommissionen skal belyse scenarier for, hvordan Danmark kan omstille sig til en grøn og langtidsholdbar økonomi, der opererer inden for de grænser, der sættes af miljø og ressourcer. Konkret skal kommissionen belyse, hvordan det danske samfund kan reducere sit økologiske fodaftryk til en fjerdedel i 2030 og en tiendedel i 2050 i forhold til referenceåret 2010.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark er et af de mest ressourceforbrugende lande i verden målt pr. indbygger. Hvis alle forbrugte lige så meget som danskerne, ville vi have brug for mere end fire jordkloder. Dette viser med al tydelighed, at det danske forbrug af jordens ressourcer og danskernes miljøpåvirkning ikke er bæredygtigt.</p>\r\n<p class=\"NormalInd\">I det 20. århundrede har priserne på ressourcer været støt faldende, men begyndelsen på det 21. århundrede repræsenterede et skarpt vendepunkt i denne udvikling. Priserne på en række ressourcer, der er essentielle for vores økonomi, er steget markant. Ifølge McKinseys Commodity Price Index koster råvarer i dag i gennemsnit 150 pct. mere end i 1995 (McKinsey Global Institut, »Ressource Revolution: Meeting the world’s energy, materials, food, and water needs«).</p>\r\n<p class=\"NormalInd\">De stigende ressourcepriser skyldes, at de lettilgængelige lagre er ved at være udtømt, samtidig med at den globale efterspørgsel er stigende. I de kommende år forventes ressourcepriserne at stige yderligere, bl.a. fordi efterspørgslen efter råmaterialer fortsat forventes at stige (fra 65 mia. t i 2010 til 82 mia. t i 2020), kilde: »Towards the circular economy – Economic and business rationale for an accelerated transition. Ellen MacArthur Foundation«.</p>\r\n<p class=\"NormalInd\">Med de markante prisstigninger på ressourcer vil evnen til at håndtere ressourcerne intelligent blive den absolut væsentligste konkurrenceparameter i det 21. århundrede. Dette understreges bl.a. af regeringens seneste konkurrenceredegørelse, der viser, at priserne på væsentlige ressourcer er steget tre gange mere end de danske lønninger (Erhvervs- og Vækstministeriet »Redegørelse om vækst og konkurrenceevne«, kapitel 5). Derudover fremhæves det, at de store udsving i ressourcepriserne øger uforudsigeligheden og dermed usikkerheden for danske virksomheder. Priserne og adgangen til ressourcer som f.eks. de såkaldte sjældne jordarter har ofte langt større betydning for produktionsvirksomheder end lønningernes størrelse.</p>\r\n<p class=\"NormalInd\">Både for bæredygtigheden og for Danmarks konkurrenceevne er det afgørende, at Danmark snarest påbegynder den grønne omstilling og begynder at anvende ressourcerne langt mere intelligent.</p>\r\n<p class=\"NormalInd\">Miljøministeren har tidligere udtalt til Mandag Morgen, at Danmark skal blive en »cirkulær økonomi« (MM13, 10. april 2012).</p>\r\n<p class=\"NormalInd\">Beregninger fra Ellen MacArthur Foundation foretaget af McKinsey Global Institute har vist, at ved at cirkulere de ressourcer, der er i kredsløbet i EU, kan der spares ca. 600 mia. USD. Det er altså en rigtig god forretning at genbruge f.eks. bygningsmaterialer, møbler, elektronik, biler osv.</p>\r\n<p class=\"Overskriftstekst2\" style=\"text-align: left;\">\r\n   <span class=\"NotItalic\">Konkret skal bæredygtighedskommissionen</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> belyse mulige scenarier for, hvordan omstillingen til en cirkulær økonomi kan gennemføres inden for centrale forsynings- og forbrugsområder som energiforsyning og -forbrug, transportområdet, boligområdet, fødevareforsyning og -forbrug samt forsyning med og forbrug af produkter som elektronik og tekstiler,</p>\r\n   <p class=\"Liste1\">\r\n      <span class=\"Liste1Nr\">–</span> analysere, hvilke tekniske, sociale, organisatoriske og institutionelle forandringer der kan fremme omstillingen til en cirkulær økonomi, dels knyttet til centrale forsynings- og forbrugsområder, dels på tværs af områderne (f.eks. arbejdsmarkedsforhold, uddannelse, regionalpolitik og skattepolitik),</p>\r\n   <p class=\"Liste1\">\r\n      <span class=\"Liste1Nr\">–</span> fastsætte udvalgte makroindikatorer i form af ressourceindikatorer og miljøeffektindikatorer, der gør det muligt at følge udviklingen både på kort og lang sigt,</p>\r\n   <p class=\"Liste1\">\r\n      <span class=\"Liste1Nr\">–</span> undersøge økonomiske og beskæftigelses- og velfærdsmæssige potentialer ved en grøn omstilling og</p>\r\n   <p class=\"Liste1\">\r\n      <span class=\"Liste1Nr\">–</span> fremkomme med forslag til virkemidler – herunder økonomiske – der effektivt kan fremme omstillingen til en cirkulær økonomi.</p>\r\n</p>\r\n<p class=\"NormalInd\">Som grundlag for kommissionens arbejde skal der udarbejdes en kortlægning af Danmarks placering i de globale materialestrømme og en kortlægning af Danmarks ressource- og miljømæssige råderum i et globalt perspektiv gennem en analyse af de bæredygtige grænser for de enkelte/udvalgte ressourcers tilgængelighed og økosystemernes bæreevne.</p>\r\n<p class=\"Overskriftstekst2\" style=\"text-align: left;\">Sammensætning</p>\r\n<p class=\"NormalInd\">Kommissionen skal bestå af 10-14 uafhængige medlemmer, der skal udpeges ud fra deres personlige kapacitet som sagkyndige inden for</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> økonomi med særlig fokus på ressource og vækstspørgsmålet,</p>\r\n   <p class=\"Liste1\">\r\n      <span class=\"Liste1Nr\">–</span> cirkulær økonomi og</p>\r\n   <p class=\"Liste1\">\r\n      <span class=\"Liste1Nr\">–</span> social velfærd.</p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Per Clausen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om etablering af en bæredygtighedskommission.</p>\r\n<p class=\"ForslagsNummer\">(Beslutningsforslag nr. B 56)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 56",
            "stateLabel": "Bortfaldet",
            "references": [
                {
                    "shortName": "2012/1 BSF 56",
                    "title": "Forslag til folketingsbeslutning om etablering af en bæredygtighedskommission",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145255,
                    "eliUri": "/eli/ft/20121BB00056",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b56/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/2013"
        },
        {
            "displayName": "Accession",
            "displayValue": "20121BB00056"
        },
        {
            "displayName": "Entydig dokumentidentifikation",
            "displayValue": "AX014713"
        },
        {
            "displayName": "Dato for førstegangsindlæggelse",
            "displayValue": "01/02/2013"
        },
        {
            "displayName": "Dato for indlæggelse",
            "displayValue": "01/02/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}