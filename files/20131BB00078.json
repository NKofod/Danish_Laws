{
    "id": 162467,
    "title": "Forslag til folketingsbeslutning om skærpelse af straffen i sager om menneskehandel",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 78",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 28. marts 2014 af Peter Skaarup (DF), Pia Adelsteen (DF), Tom Behnke (KF) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om skærpelse af straffen i sager om menneskehandel</p>\r\n<p class=\"NormalInd\">Folketinget pålægger regeringen i indeværende folketingssamling at fremsætte lovforslag, der forhøjer strafferammen i sager om menneskehandel til fængsel indtil 12 år. Samtidig pålægges regeringen at sikre en skærpelse af strafudmålingen, således at det af bemærkningerne til lovforslaget fremgår: »Det tilsigtes samtidig, at straffen i de pågældende sager forhøjes proportionalt med forhøjelsen af strafferammen i forhold til den straf, der hidtil har været fastsat af domstolene«.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker med dette forslag, at strafferammen i straffelovens § 262 a hæves til 12 års fængsel.</p>\r\n<p class=\"NormalInd\">Forslagsstillerne ønsker samtidig, at udmålingen af straffe i sager om menneskehandel skærpes i forhold til de straffe, der hidtil har været fastsat. Det foreslås derfor, at regeringen ved fremsættelsen af lovforslaget, hvor strafferammen hæves til 12 år, skriver i bemærkningerne: »Det tilsigtes samtidig, at straffen i de pågældende sager forhøjes proportionalt med forhøjelsen af strafferammen i forhold til den straf, der hidtil har været fastsat af domstolene«.</p>\r\n<p class=\"NormalInd\">Fastsættelsen af straffen skal dog fortsat bero på domstolenes konkrete vurdering i det enkelte tilfælde af sagens samtlige omstændigheder og afhænge af, om der i den konkrete sag foreligger skærpende eller formildende omstændigheder.</p>\r\n<p class=\"NormalInd\">I foråret 2012 vedtog Folketinget de ændringer af straffeloven, der medførte, at strafferammen i sager om menneskehandel blev hævet fra 8 til 10 års fængsel (jf. Lov nr. 275 af 27. marts 2012). Af regeringens lovforslag fremgik, at formålet var at bringe dansk straffelovgivning i overensstemmelse med Europaparlamentets og Rådets direktiv 2011/36/EU om forebyggelse og bekæmpelse af menneskehandel m.v. Forhøjelsen skulle sikre, at der fortsat er et væsentligt råderum i forhold til sjældent forekommende eller endnu ikke sete gerningsformer af helt ekstraordinær grovhed eller omfang. Samtidig fremgik det af bemærkningerne til lovforslaget: »Det er derimod ikke hensigten, at den forhøjede strafferamme skal føre til ændringer i domstolenes strafudmåling i de typer af sager om menneskehandel, som vi kender i dag.«</p>\r\n<p class=\"NormalInd\">Som Dansk Folkeparti fremførte under behandlingen af lovforslaget, giver det ikke mening at hæve strafmaksimum fra 8 til 10 år, når det samtidig fremgår, at domstolene ikke skal dømme efter det, således at man bare følger EU-lovgivningen blindt uden at lade den være andet end symbolpolitik i den danske lovgivning. Forslagsstillerne går ind for, at der sker en strafskærpelse på området, og derfor stillede Dansk Folkeparti bl.a. med støtte fra Det Konservative Folkeparti også ændringsforslag om at udvide strafferammen til fængsel indtil 12 år.</p>\r\n<p class=\"NormalInd\">Under Retsudvalgets behandling af lovforslaget blev der stillet spørgsmål om udnyttelse af straframmen for overtrædelse af straffelovens § 262 a, og af justitsministerens besvarelse af L 57 – spørgsmål 11 (2011-12) fremgår, at der siden 2005 i praksis er udmålt straffe i størrelsesordenen fra fængsel i 6 måneder til fængsel i 3 år og 9 måneder som maksimum.</p>\r\n<p class=\"NormalInd\">Man kan altså konstatere, at strafferammen langt fra bliver udnyttet i de afsagte domme. Forslagsstillerne ønsker en opstramning på området, da det er alt for milde straffe til bagmændene bag menneskehandel, og foreslår derfor, at strafferammen forhøjes, og at dette samtidig får konsekvens for den faktiske starfudmåling i disse sager.</p>\r\n<p>\r\n   <span class=\"Italic\">Omfang, sigtelser og afgørelser vedrørende menneskehandel i Danmark</span>\r\n</p>\r\n<p class=\"NormalInd\">Ofre for menneskehandel udsættes ofte for vold, voldtægt og andre former for udnyttelse med mange fysiske og psykiske lidelser i kølvandet. De fleste ofre for menneskehandel i Danmark er kvinder, der bliver handlet til prostitution, men der er også eksempler på kvinder, der bliver handlet til kriminalitet, husarbejde m.v., ligesom der er eksempler på mænd, der handles til f.eks. tvangsarbejde og kriminalitet. Der henvises til tal og statistik på Center Mod Menneskehandels hjemmeside.</p>\r\n<p class=\"NormalInd\">Det er vanskeligt at vurdere, hvor mange tilfælde af menneskehandel der finder sted i Danmark, da menneskehandel i sagens natur typisk foregår i det skjulte. Center Mod Menneskehandel opgør hvert år nye tal for antallet af sager vedrørende menneskehandel i Danmark.</p>\r\n<p class=\"NormalInd\">I perioden fra august 2007 til juni 2013 blev 297 personer officielt vurderet som ofre for menneskehandel af de danske myndigheder. Tallet siger ikke noget om det faktiske omfang af menneskehandel i Danmark, som vurderes at være væsentlig større. Kvinder udgør størstedelen af de vurderede ofre for menneskehandel med næsten 93 pct., og prostitution er den udnyttelsesform, der er mest forekommende med knap 90 pct. af de vurderede ofre for menneskehandel. Der henvises til Center Mod Menneskehandel: »Menneskehandel. Statistik august 2007 – juni 2013«.</p>\r\n<p class=\"NormalInd\">På KFUK’s hjemmeside under »Viden om menneskehandel« om KFUK’s sociale arbejde indgår en opgørelse over antallet af sigtelser og fældende afgørelser, der er faldet for overtrædelse af straffelovens 262 a fra 2007 til 2011. Der var 101 sigtelser i perioden og 38 domsfældelser. Den laveste straf lød på betinget fængsel i 9 måneder, mens den højeste lød på 3½ års fængsel. Udviklingen fra 2007-2011 så således ud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> 2007: Sigtelser: 21 /Fældende afgørelser: 2</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> 2008: Sigtelser: 25 /Fældende afgørelser: 7</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> 2009: Sigtelser: 29 /Fældende afgørelser: 10</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> 2010: Sigtelser: 13 /Fældende afgørelser: 10</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> 2011: Sigtelser: 21 /Fældende afgørelser: 9.</p>\r\n</p>\r\n<p>\r\n   <span class=\"Italic\">Finansiering</span>\r\n</p>\r\n<p class=\"NormalInd\">Forslaget vil kunne finansieres med de midler, der bliver frigjort ved at overføre flere udlændinge til afsoning i hjemlandet som foreslået i beslutningsforslag nr. B 11, folketingsåret 2013-2014, om indgåelse af aftaler, der skal bidrage til effektiv udmøntning af afsoning i hjemlandet og til tættere samarbejde om efterforskning og kriminalitetsforebyggelse.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om skærpelse af straffen i sager om menneskehandel.</p>\r\n<p class=\"ForslagsNummer\">(Beslutningsforslag nr. B 78)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 78",
            "stateLabel": "Bortfaldet",
            "references": [
                {
                    "shortName": "2013/1 BSF 78",
                    "title": "Forslag til folketingsbeslutning om skærpelse af straffen i sager om menneskehandel",
                    "presentationName": "Beslutningsforslag som fremsat",
                    "documentTypeId": 480,
                    "documentId": 162467,
                    "eliUri": "/eli/ft/20131BB00078",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b78/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2014"
        },
        {
            "displayName": "Accession",
            "displayValue": "20131BB00078"
        },
        {
            "displayName": "Entydig dokumentidentifikation",
            "displayValue": "AX015927"
        },
        {
            "displayName": "Dato for førstegangsindlæggelse",
            "displayValue": "29/03/2014"
        },
        {
            "displayName": "Dato for indlæggelse",
            "displayValue": "29/03/2014"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}