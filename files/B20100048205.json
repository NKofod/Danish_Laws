{
    "id": 131855,
    "title": "Bekendtgørelse om udbetaling af støtte efter lov om byfornyelse og udvikling af byer",
    "documentTypeId": "60",
    "isSagsforlobPeriodValid": true,
    "shortName": "BEK nr 482 af 07/05/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om udbetaling af støtte efter lov om byfornyelse og udvikling af byer</p>\n      <p class=\"Indledning2\">I medfør af § 100 i lov om byfornyelse og udvikling af byer, jf. lovbekendtgørelse nr. 132 af 5. februar 2010 fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Udbetaling af tilskud til ejeren</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Kommunalbestyrelsen udbetaler tilskud til den ejer, der har fået tilsagn om støtte, jf. §§ 14, 26, 27, 28, 37, 38 og 38 a i lov om byfornyelse og byudvikling, straks, når byggeregnskabet er godkendt, jf. dog § 2.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Udbetaling af tilskud sker med frigørende virkning til en af ejeren anvist konto i et pengeinstitut, jf. dog stk. 3.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Har kommunalbestyrelsen stillet garanti for byggelån, jf. lov om byfornyelse og udvikling af byer § 16, stk. 1, skal udbetaling af tilskud ske direkte til den garanterede konto til nedbringelse af det garanterede lån.</p>\n      <p class=\"ParagrafGruppeOverskrift\"><span id=\"Kap0_X2\">A conto-udbetaling af tilskud til ejeren</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Kommunalbestyrelsen kan beslutte, at tilskud til den ejer, der har fået tilsagn om støtte, jf. §§ 14, 26, 27, 28, 37, 38 og 38 a i lov om byfornyelse og udvikling af byer, udbetales a conto, jf. § 3.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Kommunalbestyrelsen påser i forbindelse med sin beslutning om a conto udbetaling af tilskud, at betingelserne som nævnt i § 3 er opfyldt.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> A conto udbetaling af tilskud efter § 2 kan ske,</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> når de støtteberettigede arbejder er færdiggjort, og</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> når en etape er færdiggjort, jf. stk. 3.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> De i stk. 1 omtalte arbejder og etaper anses for færdiggjort, når arbejdet i det væsentlige er afsluttet, således at bygningen eller den pågældende enhed på ny kan gå i drift.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ved en etape, jf. stk. 1, nr. 2, forstås en selvstændig funktionsdygtig enhed af byggeriet.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> A conto tilskud kan udbetales inden for 80 pct. af støttetilsagnet.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> A conto udbetaling af tilskud til kommunalt ejede ejendomme kan ske inden for 80 pct. af støttetilsagnet fratrukket den refunderede moms på de afholdte udgifter.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> A conto tilskud udbetales med virkning fra arbejdernes færdiggørelse, jf. § 3, stk. 1.</p>\n      <p class=\"ParagrafGruppeOverskrift\"><span id=\"Kap0_X3\">Indfasningsstøtte</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Indfasningsstøtte til nedsættelse af lejeforhøjelsen, jf. § 15 i lov om byfornyelse og udvikling af byer, ydes med virkning fra datoen for lejeforhøjelsens ikrafttræden. Har udlejeren opkrævet en foreløbig lejeforhøjelse efter lejelovgivningens regler herom, skal indfasningsstøtten reguleres samtidig med udlejerens regulering af lejeforhøjelsen ved aflæggelse af det endelige regnskab.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Kommunalbestyrelsen udbetaler indfasningsstøtte, jf. stk. 1, til ejeren af ejendommen.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Udbetaling af indfasningsstøtte sker månedsvis bagud.</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Udbetaling af indfasningsstøtte, jf. stk. 1, sker med frigørende virkning til en af ejeren anvist konto i et pengeinstitut.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Indfasningsstøtte til nedsættelse af lejen i en erstatningsbolig, jf. § 67 i lov om byfornyelse og udvikling af byer, ydes med virkning fra datoen for lejeaftalens ikrafttræden.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Kommunalbestyrelsen udbetaler indfasningsstøtte, jf. stk. 1, til lejeren.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Udbetaling af indfasningsstøtte sker månedsvis bagud.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Udbetaling af indfasningsstøtte, jf. stk. 1, sker med frigørende virkning til en af lejeren anvist konto i et pengeinstitut.</p>\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Lejere, der modtager indfasningsstøtte, jf. stk. 1, skal straks give oplysning til kommunalbestyrelsen ved fraflytning af boligen.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> I en bolig, som får udvidet beboelsesarealet i forbindelse med gennemførelse af beslutningen om bygningsfornyelse, beregnes stigningen i lejen pr. m² bruttoetageareal efter § 15, stk. 1, i lov om byfornyelse og udvikling af byer som forskellen mellem prisen pr. m² bruttoetageareal før ombygningen og prisen pr. m² bruttoetageareal efter ombygningen, men for det samlede nye bruttoetageareal.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Ejere, som modtager indfasningsstøtte efter § 15 i lov om byfornyelse og udvikling af byer, og lejere, som modtager indfasningsstøtte efter § 67 i samme lov, skal straks give oplysning til kommunalbestyrelsen, hvis den bolig, hvortil der ydes indfasningsstøtte, skifter status fra bolig til erhverv eller fra udlejningsbolig til ejerbolig.</p>\n      <p class=\"ParagrafGruppeOverskrift\"><span id=\"Kap0_X4\">Ikrafttrædelse</span></p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Bekendtgørelsen træder i kraft den 12. maj 2010.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Bekendtgørelse nr. 724 af 1. juli 2004 om udbetaling af støtte efter lov om byfornyelse og udvikling af byer ophæves samtidig.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Socialministeriet, den 7. maj 2010</P><P CLASS=SIGN1 ALIGN=\"CENTER\">P.M.V.<BR>Frank Bundgaard</P><P CLASS=SIGN2 ALIGN=\"RIGHT\">/ Annette Klint Kofod</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/05/2010"
        },
        {
            "displayName": "Accession",
            "displayValue": "B20100048205"
        },
        {
            "displayName": "Entydig dokumentidentifikation",
            "displayValue": "AO003534"
        },
        {
            "displayName": "Dato for førstegangsindlæggelse",
            "displayValue": "11/05/2010"
        },
        {
            "displayName": "Dato for indlæggelse",
            "displayValue": "11/05/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "482"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "07/05/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2010-134"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}