{
    "id": 107536,
    "title": "1987 BTB 71   BETÆNKNING OVER FORSLAG TIL FOLKETINGSBESLUTNING OM ÆNDRING AF LOV OM   VARMEFORSYNING (BEGRÆNSNING AF ELVARME)    NR B 71 1987-88, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1987/1 BTB 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 71 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om ændring af lov om  \r\n\r\n varmeforsyning (Begrænsning af elvarme) <BR>  \r\n\r\n Nr B 71 1987-88, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19880226 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har i </P>  \r\n\r\n<P>den forbindelse stillet spørgsmål til energiministeren, som denne </P>  \r\n\r\n<P>har besvaret skriftligt. </P>  \r\n\r\n<P>Der er af et flertal stillet ændringsforslag. </P>  \r\n\r\n<P>Herefter indstiller et <B>flertal</B> (Socialdemokratiets, Socialistisk  \r\n\r\n</P>  \r\n\r\n<P>Folkepartis og Det Radikale Venstres medlemmer af udvalget) </P>  \r\n\r\n<P>beslutningsforslaget til <B>vedtagelse</B> med det af flertallet </P>  \r\n\r\n<P>stillede ændringsforslag. </P>  \r\n\r\n<P>Et <B>mindretal</B> (Det Konservative Folkepartis, Venstres og </P>  \r\n\r\n<P>Centrum-Demokraternes medlemmer af udvalget) indstiller </P>  \r\n\r\n<P>beslutningsforslaget til <B>forkastelse</B> og henviser til </P>  \r\n\r\n<P>mindretallets bemærkninger i beretningen af 22. maj 1987 over </P>  \r\n\r\n<P>forslag til folketingsbeslutning om ændring af lov om </P>  \r\n\r\n<P>varmeforsyning (Folketingstidende 1986-87, 1. samling, Tillæg B </P>  \r\n\r\n<P>sp. 2419). </P>  \r\n\r\n<P>Det er fortsat mindretallets opfattelse, at et statsligt </P>  \r\n\r\n<P>elvarmeforbud vil være et centralt overformynderi rettet mod det </P>  \r\n\r\n<P>lokale selvstyre, som hidtil har været det bærende grundlag for </P>  \r\n\r\n<P>varmeplanlægningen i Danmark. </P>  \r\n\r\n<P>Et sådant forbud vil være vanskeligt at administrere. Det vil især </P>  \r\n\r\n<P>have konsekvenser for de mindre byområder og landsbyer, hvis </P>  \r\n\r\n<P>beboere, som i forvejen er hårdest ramt af opvarmningsudgifterne, </P>  \r\n\r\n<P>fratages en valgmulighed. </P>  \r\n\r\n<P>Mindretallet finder, at det desuden vil have skadelige konsekvenser </P>  \r\n\r\n<P>bl.a. for byfornyelse og skabe betydelig usikkerhed med risiko </P>  \r\n\r\n<P>for afsmittende virkning for mange husejeres dispositioner. </P>  \r\n\r\n<P>Mindretallet har desuden svært ved at forstå visdommen i et så </P>  \r\n\r\n<P>omfattende, bureaukratisk og restriktivt indgreb i betragtning </P>  \r\n\r\n<P>af, at det højst vil få betydning for ca. 1 procent af den </P>  \r\n\r\n<P>samlede elproduktion frem til år 2000. </P>  \r\n\r\n<P>På denne baggrund opfordrer mindretallet til, at forslaget afvises. </P>  \r\n\r\n<P>Et <B>andet mindretal</B> (Fremskridtspartiets medlem af udvalget) </P>  \r\n\r\n<P>indstiller forslaget til <B>forkastelse</B> og bemærker i øvrigt: </P>  \r\n\r\n<P>Det er en forfejlet politik at begrænse adgangen til brug af el til </P>  \r\n\r\n<P>opvarmning. Fremtiden vil uden tvivl byde på energiformer, som </P>  \r\n\r\n<P>vil gøre el til den mest rationelle, billige og rene energiform. </P>  \r\n\r\n<P>Der tænkes her ikke mindst på mulighederne i f.eks. en </P>  \r\n\r\n<P>kombination af fusionskraft og superledere, men også andre </P>  \r\n\r\n<P>fremtidige energiformer vil med størst sandsynlighed blive </P>  \r\n\r\n<P>baseret på fremstilling af elektricitet. </P>  \r\n\r\n<P>Derfor er det en fordel for Danmark, at vi allerede nu forbereder os </P>  \r\n\r\n<P>mest muligt på fremtiden ved at sikre et godt og forgrenet </P>  \r\n\r\n<P>forsyningsnet. Fremskridtspartiet tager afstand fra de </P>  \r\n\r\n<P>socialdemokratiske drømme om fordeling af naturgas og/eller </P>  \r\n\r\n<P>fjernvarme. Begge dele forudsætter af rentabilitetsgrunde en </P>  \r\n\r\n<P>tilslutningspligt, som Fremskridtspartiet mener er </P>  \r\n\r\n<P>frihedskrænkende og et yderligere skridt i retning af </P>  \r\n\r\n<P>socialiseringen af Danmark. </P>  \r\n\r\n<P>Det er Fremskridtspartiets opfattelse, at enhver borger skal have </P>  \r\n\r\n<P>mulighed for gennem ægte og frit valg at afgøre, hvilken </P>  \r\n\r\n<P>energiforsyning vedkommende ønsker, og altså også have fri adgang </P>  \r\n\r\n<P>til elvarme. </P>  \r\n\r\n<P>Ændringsforslag </P>  \r\n\r\n<P>Til teksten </P>  \r\n\r\n<P>Af et <B>flertal</B> (S, SF og RV): </P>  \r\n\r\n<P>1) <B>Sidste punktum</B> affattes således: </P>  \r\n\r\n<P>&#187;Lovforslaget skal fremsættes senest 1. april 1988 med henblik på at  \r\n\r\n</P>  \r\n\r\n<P>kunne vedtages i indeværende folketingsår.&#171; </P>  \r\n\r\n<P>Graversen (S) Hans Hækkerup (S) Helge Mortensen (S) Poul Nielson (S) </P>  \r\n\r\n<P>Taanquist (S) Birte Weiss (S) Riishøj (SF) nfmd. <B>Jørn Jespersen  \r\n\r\n</B></P>  \r\n\r\n<P>(SF) Annelise Gotfredsen (KF) Helge Adam Møller (KF) Fischer (KF) </P>  \r\n\r\n<P>Pia Christmas-Møller (KF) Niels Anker Kofoed (V) Mejdahl (V) </P>  \r\n\r\n<P>Yvonne Herløv Andersen (CD) fmd. <B>Behnke (FP) Dagmar Mørk Jensen  \r\n\r\n</B></P>  \r\n\r\n<P>(RV) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871DA00071"
        },
        {
            "displayName": "Entydig dokumentidentifikation",
            "displayValue": "CL004542"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}