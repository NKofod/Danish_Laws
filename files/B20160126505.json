{
    "id": 184291,
    "title": "Bekendtgørelse om dækningsområdet for lov om klage- og erstatningsadgang inden for sundhedsvæsenet",
    "documentTypeId": "60",
    "isSagsforlobPeriodValid": true,
    "shortName": "BEK nr 1265 af 28/10/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om dækningsområdet for lov om klage- og erstatningsadgang inden for sundhedsvæsenet</p>\r\n<p class=\"Indledning2\">I medfør af § 19, stk. 4, og § 38, stk. 4, i lov om klage- og erstatningsadgang inden for sundhedsvæsenet, jf. lovbekendtgørelse nr. 1113 af 7. november 2011, fastsættes:</p>\r\n<p class=\"ParagrafGruppeOverskrift\">\r\n   <span>Sygehuse</span>\r\n</p>\r\n<p class=\"Paragraf\" id=\"id5573bb93-31d6-4dfc-ab9c-13a8bf456bd8\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Sygehuse omfattet af § 19, stk. 1, nr. 1, i lov om klage- og erstatningsadgang inden for sundhedsvæsenet (klage- og erstatningsloven) er sygehuse, institutioner m.v., som regionsrådet driver i henhold til sundhedslovens § 74, stk. 2, samt private sygehuse.</p>\r\n<p class=\"Stk2\">\r\n   <span class=\"StkNr\" id=\"id48ee0c59-3bf1-4ca7-bcf2-00f3d7e4387f\">Stk. 2.</span> Der ydes erstatning efter klage- og erstatningsloven for skader forårsaget inden for det geografiske område for de i stk. 1 nævnte sygehuse, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"idc1d99df1-b6e0-4f7f-a952-a4e1da3b44be\">Stk. 3.</span> Skader forårsaget uden for sygehusets geografiske område er omfattet af klage- og erstatningslovens dækningsområde, forudsat at behandlingen m.v. sker efter sygehusets anvisning og på sygehusets behandlingsansvar.</p>\r\n<p class=\"Stk2\">\r\n   <span class=\"StkNr\" id=\"id6fd8c747-6995-4e7a-a572-62af6102ad86\">Stk. 4.</span> Skader forårsaget uden for sygehusets geografiske område i forbindelse med afgivelse af blod i mobile blodbanker er omfattet af klage- og erstatningslovens dækningsområde i tilfælde, hvor tapningen sker efter aftale med det sygehus, der skal modtage blodportionerne.</p>\r\n<p class=\"Stk2\">\r\n   <span class=\"StkNr\" id=\"id653e4c80-3003-476d-b030-ba4305abe51c\">Stk. 5.</span> Skader forårsaget på sygehusets geografiske område i tilfælde, hvor patienten ikke er under sygehusets behandlingsansvar, er ikke omfattet af klage- og erstatningslovens dækningsområde, medmindre skaden er forårsaget af persongrupper m.v. omfattet af klage- og erstatningslovens § 19, stk. 1, nr. 2-10.</p>\r\n<p class=\"Paragraf\" id=\"id3d910df3-a600-4b99-ad34-848506fb3db2\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Der ydes kun erstatning for ulykkestilfælde, bortset fra de af klage- og erstatningslovens § 20, stk. 1, nr. 2, og § 22, stk. 3, omfattede tilfælde, såfremt skadelidte er under behandling m.v. på et sygehus, og ulykken er indtruffet inden for dettes område under sådanne omstændigheder, at sygehuset måtte antages af have pådraget sig erstatningsansvar herfor efter almindelige erstatningsretlige regler.</p>\r\n<p class=\"ParagrafGruppeOverskrift\">\r\n   <span>Præhospital indsats</span>\r\n</p>\r\n<p class=\"Paragraf\" id=\"id18e0b16b-b62e-44bc-8013-b5304319fa02\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Præhospital indsats omfattet af klage- og erstatningslovens § 19, stk. 1, nr. 2, er den indsats, der i medfør af sundhedsloven ydes af sundhedspersoner og andet personale inden ankomst til sygehus over for akut syge og tilskadekomne samt fødende, der har til formål at redde liv, forbedre helbredsudsigter, formindske smerter og andre symptomer, afkorte det samlede sygdomsforløb, yde omsorg og skabe tryghed.</p>\r\n<p class=\"ParagrafGruppeOverskrift\">\r\n   <span>Behandling i udlandet</span>\r\n</p>\r\n<p class=\"Paragraf\" id=\"idc8b08034-175f-474d-b3a4-05748015e984\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Behandling i udlandet omfattet af klage- og erstatningslovens § 19, stk. 3, er dokumenteret, forskningsmæssig og eksperimentel behandling, som patienter er henvist til af sygehusvæsenet efter reglerne i sundhedsloven.</p>\r\n<p class=\"ParagrafGruppeOverskrift\">\r\n   <span>Regionale tandplejetilbud</span>\r\n</p>\r\n<p class=\"Paragraf\" id=\"id55129604-4ff5-4d92-b583-e562abd2e7bd\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Regionale tandplejetilbud omfattet af klage- og erstatningslovens § 19, stk. 1, nr. 3, er regionstandplejen og den højt specialiserede rådgivning, udredning og behandling, der varetages af de odontologiske landsdels- og videnscentre efter sundhedsloven.</p>\r\n<p class=\"Stk2\">\r\n   <span class=\"StkNr\" id=\"id94927c5c-3ea0-44c2-bbfa-2e7043db5b1b\">Stk. 2.</span> Skader i forbindelse med undersøgelse, behandling el. lign. inden for de regionale tandplejetilbud er kun omfattet af klage- og erstatningslovens dækningsområde, såfremt undersøgelsen m.v. er foretaget af en autoriseret sundhedsperson eller på vegne af denne.</p>\r\n<p class=\"ParagrafGruppeOverskrift\">\r\n   <span>Kommunale sundhedsordninger</span>\r\n</p>\r\n<p class=\"Paragraf\" id=\"ida738c1a1-175e-4d02-b54e-30e0a7b3033d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kommunale sundhedsordninger omfattet af klage- og erstatningslovens § 19, stk. 1, nr. 3, er forebyggende sundhedsydelser til børn og unge, kommunal børne- og ungdomstandpleje, kommunal omsorgstandpleje, kommunal specialtandpleje, hjemmesygepleje, genoptræning, fysioterapi m.v., behandling for alkoholmisbrug og lægelig stofmisbrugsbehandling.</p>\r\n<p class=\"Stk2\">\r\n   <span class=\"StkNr\" id=\"id57de59f1-bde1-4ddd-9ce9-8c5d51c898a4\">Stk. 2.</span> Skader i forbindelse med undersøgelse, behandling el. lign. inden for de kommunale sundhedsordninger er kun omfattet af klage- og erstatningslovens dækningsområde, såfremt undersøgelsen m.v. er foretaget af en autoriseret sundhedsperson eller på vegne af denne.</p>\r\n<p class=\"ParagrafGruppeOverskrift\">\r\n   <span>Universiteternes tandlægeskoler</span>\r\n</p>\r\n<p class=\"Paragraf\" id=\"id777d4488-fc8c-44ac-8d3b-5a87ede1d219\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Universiteternes tandlægeskoler omfattet af klage- og erstatningslovens § 19, stk. 1, nr. 4, er Odontologisk Institut ved Københavns Universitet, Odontologisk Institut ved Aarhus Universitet, Skolen for Klinikassistenter og Tandplejere ved Københavns Universitet og Skolen for Klinikassistenter, Tandplejere og Kliniske Tandteknikere ved Aarhus Universitet.</p>\r\n<p class=\"ParagrafGruppeOverskrift\">\r\n   <span>Privatpraktiserende autoriserede sundhedspersoner</span>\r\n</p>\r\n<p class=\"Paragraf\" id=\"idf111fd4f-0d7d-4e16-87fd-bb5f434a9d0e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En privatpraktiserende autoriseret sundhedsperson omfattet af klage- og erstatningslovens § 19, stk. 1, nr. 5, er en autoriseret sundhedsperson, der på selvstændig privat basis udøver sit erhverv og i forbindelse hermed udbyder tjenesteydelser til patienter.</p>\r\n<p class=\"Stk2\">\r\n   <span class=\"StkNr\" id=\"idf1be6438-93c1-4d81-a434-05a6a4e5b06a\">Stk. 2.</span> En privatpraktiserende autoriseret sundhedsperson og person, der handler på vegne af denne, er omfattet af klage- og erstatningslovens dækningsområde, uanset om denne har tilsluttet sig overenskomst med regionsrådet, eller den skadelidte modtager tilskud, støtte el. lign. efter anden lovgivning til behandlingen m.v. hos den privatpraktiserende autoriserede sundhedsperson.</p>\r\n<p class=\"ParagrafGruppeOverskrift\">\r\n   <span>Værnepligtige</span>\r\n</p>\r\n<p class=\"Paragraf\" id=\"id828769f2-7238-47d2-8d9a-c5eed4c2cd9d\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Værnepligtige omfattet af klage- og erstatningslovens § 19, stk. 1, nr. 9, er personer, der gør lovpligtig tjeneste, jf. værnepligtsloven.</p>\r\n<p class=\"Stk2\">\r\n   <span class=\"StkNr\" id=\"id70b558f1-3008-47f8-81c0-5ce2d205fd78\">Stk. 2.</span> Skader i forbindelse med sundhedsfaglig behandling af de værnepligtige i det militære forsvar eller redningsberedskabet er kun omfattet af klage- og erstatningslovens dækningsområde, såfremt undersøgelse, behandling el. lign. er foretaget af en autoriseret sundhedsperson eller på vegne af denne.</p>\r\n<p class=\"ParagrafGruppeOverskrift\">\r\n   <span>Indsatte</span>\r\n</p>\r\n<p class=\"Paragraf\" id=\"iddf2bc43a-7f6d-48d4-a3b3-8dae28b848ce\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Indsatte omfattet af klage- og erstatningslovens § 19, stk. 1, nr. 10, er personer, der er indsat i Kriminalforsorgens fængsler og arresthuse.</p>\r\n<p class=\"Stk2\">\r\n   <span class=\"StkNr\" id=\"id55a09a28-9720-42d7-b0d6-88bc7c9154a5\">Stk. 2.</span> Skader i forbindelse med sundhedsfaglig behandling af de indsatte i Kriminalforsorgens fængsler og arresthuse er kun omfattet af klage- og erstatningslovens dækningsområde, såfremt undersøgelse, behandling el. lign. er foretaget af en autoriseret sundhedsperson eller på vegne af denne.</p>\r\n<p class=\"ParagrafGruppeOverskrift\">\r\n   <span>Forsøg i private firmaer m.v.</span>\r\n</p>\r\n<p class=\"Paragraf\" id=\"id60af9e11-f4dd-4376-aeab-57a64f2e67bc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Skader efter klage- og erstatningsloven forårsaget på personer, der deltager i sundhedsvidenskabelige forsøg m.v., der udføres af private firmaer, foreninger m.v., er omfattet af lovens dækningsområde, hvis forsøget udføres under direkte ansvar af et sygehus, en statslig højere uddannelsesinstitution, en privatpraktiserende autoriseret sundhedsperson m.fl., jf. klage- og erstatningslovens § 19, stk. 1. Det gælder ikke for skader forårsaget på personer, der deltager i kliniske afprøvninger af lægemidler, jf. klage- og erstatningslovens § 38, stk. 2.</p>\r\n<p class=\"Stk2\">\r\n   <span class=\"StkNr\" id=\"id5e0fea23-2c6d-46c3-85a8-227645de47f4\">Stk. 2.</span> Erstatningspligten i tilfælde omfattet af stk. 1, 1. pkt., påhviler vedkommende statslige højere uddannelsesinstitution, region eller private sygehus, klinik eller speciallægepraksis efter klage- og erstatningslovens § 29, stk. 1, nr. 7.</p>\r\n<p class=\"ParagrafGruppeOverskrift\">\r\n   <span>Ikrafttræden m.v.</span>\r\n</p>\r\n<p class=\"Paragraf\" id=\"id1b7abe8d-3f6d-42fa-84dc-3626f4c2526c\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Sundheds- og Ældreministeriet træffer i tvivlstilfælde afgørelse i sager om, hvorvidt en institution eller lignende er omfattet af klage- og erstatningslovens dækningsområde.</p>\r\n<p class=\"Paragraf\" id=\"id14ef526e-6caa-4099-8244-8d46e424c963\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. november 2016 og anvendes på skader, der behandles efter klage- og erstatningsloven.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 28. oktober 2016</p><p class=\"Sign1\" align=\"center\">Sophie Løhde</p><p class=\"Sign2\" align=\"right\">/ Signe Struberga</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/10/2016"
        },
        {
            "displayName": "Accession",
            "displayValue": "B20160126505"
        },
        {
            "displayName": "Entydig dokumentidentifikation",
            "displayValue": "CN000262"
        },
        {
            "displayName": "Dato for førstegangsindlæggelse",
            "displayValue": "29/10/2016"
        },
        {
            "displayName": "Dato for indlæggelse",
            "displayValue": "29/10/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1265"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "28/10/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1604857"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}