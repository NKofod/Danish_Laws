{
    "id": 206985,
    "title": "Forslag til folketingsbeslutning om at fratage indsatte retten til at tjene penge på bogudgivelser",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 90",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 7. februar 2019 af Peter Kofod (DF), Lise Bech (DF), Kristian Thulesen Dahl (DF), Susanne Eilersen (DF), Søren Espersen (DF), Dennis Flydtkjær (DF), Hans Kristian Skibby (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at fratage indsatte retten til at tjene penge på bogudgivelser</p>\r\n<p class=\"NormalInd\">Folketinget pålægger regeringen inden udgangen af indeværende folketingssamling at fremsætte lovforslag, der får den virkning, at indsatte i landets fængsler ikke må tjene penge på at udgive bøger. Forslaget skal gælde indsatte i både åbne og lukkede fængsler. Eventuelle indtægter fra salg og bibliotekspenge af indsattes bøger skal tilfalde Offerfonden. Det forudsættes, at regeringen udarbejder et lovforslag, som er i overensstemmelse med grundloven og den private ejendomsret.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker med dette forslag at sikre, at indsatte ikke længere skal kunne tjene penge på at skrive bøger om deres ugerninger, når de sidder fængslet. Forslagsstillerne mener, at det sender et forkert signal, når forbrydere, der har begået alvorlig kriminalitet, gøres til helte i offentligheden og i visse tilfælde kan tjene gode penge på at skrive bøger om deres forbrydelser. En eventuel fortjeneste fra indsattes salg af bøger og eventuelle bibliotekspenge skal tilfalde Offerfonden. Det forudsættes, at regeringen udarbejder et lovforslag, som er i overensstemmelse med grundloven og den private ejendomsret.</p>\r\n<p class=\"NormalInd\">I dag kan indsatte frit skrive bøger om deres mange og voldsomme forbrydelser, og en del har gjort det. Et af de kendteste eksempler herhjemme er rockeren og drabsmanden Jørgen Nielsen også kendt som Jønke. Den pågældende morder har fået udgivet flere bøger og tjent penge på dem, mens han har siddet i fængsel. Jønke skrev således bogen »Mit andet liv«, mens han var på flugt efter drabet på Henning Norbert Knudsen i 1984. Siden har han skrevet seks andre bøger (»Jønke scorer kassen på bøger«, B. T. den 15. oktober 2008).</p>\r\n<p class=\"NormalInd\">Siden sin første bogudgivelse har Jønke løbende tjent penge på sine udgivelser både gennem direkte salg og via bibliotekspenge. Pengene har han tjent, både mens han har været på fri fod, og mens han har siddet fængslet. Ifølge www.bibliotekspenge.dk har Jønke årligt fået udbetalt et sted mellem 29.346 kr. og 64.598 kr. i bibliotekspenge i perioden 1992-2018.</p>\r\n<p class=\"NormalInd\">Et andet kendt eksempel på en indsat, der har udgivet en bog, er massemorderen Peter Lundin, som i 2009 udgav en selvbiografi. Efter en måned havde bogen solgt ca. 5.000 eksemplarer. Ifølge forlaget, der havde udgivet bogen, modtog Peter Lundin et symbolsk engangsbeløb (»DF og S vil have stoppet besøg: Nul sex til Peter Madsen«, B. T. den 13. oktober 2018).</p>\r\n<p class=\"NormalInd\">Forbrydere, der udgiver bøger, kan komme til at fremstå som helte i offentligheden og anspore andre til at begå kriminalitet på grund af den megen opmærksomhed, de ofte får. Det er for mange mennesker krænkende for retsbevidstheden, at forbryderne forherliges. Det er ikke rimeligt, at man kan tjene penge på de forbrydelser, man har begået. Forslagsstillerne ønsker således med nærværende forslag at lægge visse begrænsninger på de indsattes rettigheder desangående. Helt konkret foreslås det, at indsatte ikke må oppebære indtægter fra bøger, de har udgivet, mens de sad i fængsel, og at eventuelle indtægter tilfalder Offerfonden. Forslaget skal gælde for indsatte i både åbne og lukkede fængsler. Forslaget begrænser således på ingen måde de indsattes ytringsfrihed. De må stadig skrive og udgive bøger. De mister udelukkende muligheden for som i dag at tjene penge på disse.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Kofod </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at fratage indsatte retten til at tjene penge på bogudgivelser.</p>\r\n<p class=\"ForslagsNummer\">(Beslutningsforslag nr. B 90)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 90",
            "stateLabel": "Bortfaldet",
            "references": [
                {
                    "shortName": "2018/1 BSF 90",
                    "title": "Forslag til folketingsbeslutning om at fratage indsatte retten til at tjene penge på bogudgivelser",
                    "presentationName": "Beslutningsforslag som fremsat",
                    "documentTypeId": 480,
                    "documentId": 206985,
                    "eliUri": "/eli/ft/20181BB00090",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b90/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/2019"
        },
        {
            "displayName": "Accession",
            "displayValue": "20181BB00090"
        },
        {
            "displayName": "Entydig dokumentidentifikation",
            "displayValue": "AX022672"
        },
        {
            "displayName": "Dato for førstegangsindlæggelse",
            "displayValue": "08/02/2019"
        },
        {
            "displayName": "Dato for indlæggelse",
            "displayValue": "08/02/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}