{
    "id": 35835,
    "title": "Lov om offentlige myndigheders registres område, anonymisering ",
    "documentTypeId": "240",
    "isSagsforlobPeriodValid": false,
    "shortName": "KEN nr 11091 af 04/11/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en forløbsundersøgelse blandt enkeltfagskursister, hvor  \r\n\r\n identifikationsoplysninger var erstattet af en kode, bestående af forældrenes  \r\n\r\n forbogstaver, uden omsætningsnøgle fra koden til navn og adresse, måtte  \r\n\r\n antages at være anonymiseret således, at det til undersøgelsen anvendte  \r\n\r\n edb-register ikke var omfattet af lov om offentlige myndigheders registre.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om offentlige myndigheders registres område,  \r\n\r\n anonymisering </H1>  \r\n\r\n<P></P>  \r\n\r\n<P>Registertilsynet blev anmodet om en udtalelse vedrørende en  \r\n\r\n forløbsundersøgelse blandt enkeltfagskursister i Århus Amtskommune. Projektet  \r\n\r\n blev gennemført ved, at der to gange i et skoleår blev udleveret  \r\n\r\n spørgeskemaer til eleverne på kurserne. Med henblik på muligheden for at  \r\n\r\n kunne samkøre besvarelserne blev eleverne bedt om at oplyse forbogstaverne på  \r\n\r\n forældrenes navne. Man ville herved bevare elevernes anonymitet, samtidig  \r\n\r\n med, at man anvendte en identifikation, der ville være let at huske for den  \r\n\r\n enkelte. Det blev oplyst, at der indgik ca. 4.000 kursister i undersøgelsen.  \r\n\r\n</P>  \r\n\r\n<P>Da projektet bl.a. havde til formål at undersøge, hvorfor nogle kursister  \r\n\r\n afbryder studierne, ønskede man at rette henvendelse også til de kursister,  \r\n\r\n der siden besvarelsen af det første spørgeskema havde forladt kurserne. </P>  \r\n\r\n<P>Disse personer fik tilsendt en henvendelse til deres bopæl. Det fremgik  \r\n\r\n heraf, at de tidligere elever ville blive kontaktet telefonisk med henblik på  \r\n\r\n besvarelse af en række spørgsmål. Der blev samtidig gjort opmærksom på, at  \r\n\r\n deltagelse i undersøgelsen var frivillig. Såfremt man ikke ønskede at blive  \r\n\r\n kontaktet, kunne man returnere en blanket med navn og adresse med oplysning  \r\n\r\n herom. </P>  \r\n\r\n<P>De personer, der ønskede at deltage i undersøgelsen, blev herefter  \r\n\r\n kontaktet telefonisk. I den forbindelse var det nødvendigt at bede kursisten  \r\n\r\n om at oplyse den tidligere anvendte kode. Det blev oplyst, at oplysningen om  \r\n\r\n samkørselskode blev holdt adskilt fra oplysningen om navn og adresse, men at  \r\n\r\n koden var anført på 2. gangs besvarelserne. Endvidere blev det oplyst, at  \r\n\r\n besvarelserne blev destrueret umiddelbart efter indkodning på edb. </P>  \r\n\r\n<P>Registertilsynet udtalte bl.a.: </P>  \r\n\r\n<P>&#187;I den foreliggende sag er der tale om, at eleverne anfører en kode  \r\n\r\n med henblik på muligheden for senere at kunne samkøre besvarelserne. Koden  \r\n\r\n kendes alene af den enkelte elev og består af forældrenes forbogstaver, i alt  \r\n\r\n fire bogstaver. Da det er oplyst, at undersøgelsen omfatter ca. 4.000  \r\n\r\n personer, og da der ikke eksisterer en omsætningsnøgle fra samkøringskoden  \r\n\r\n til navn og adresse, finder Registertilsynet, at selve edb-registeret må  \r\n\r\n siges at være anonymt. </P>  \r\n\r\n<P>Registertilsynet er af den opfattelse, at der ikke - således som  \r\n\r\n undersøgelsen er tilrettelagt - er etableret nøgle til eller anden  \r\n\r\n systematisk adgang til registeret, som bevirker, at oplysningerne i  \r\n\r\n edb-registeret må anses for personhenførbare, og registeret er således ikke  \r\n\r\n omfattet af lov om offentlige myndigheders registre.&#171; </P>  \r\n\r\n<P>Registertilsynet fandt dog anledning til at kritisere, at man ved  \r\n\r\n gennemførelsen af 2. del af undersøgelsen havde henvendt sig til de frafaldne  \r\n\r\n elever ved telefonisk kontakt, idet dette indebar en vis risiko for brud på  \r\n\r\n anonymiteten. Dette kunne være undgået, såfremt 2. gangs besvarelsen var  \r\n\r\n indhentet skriftligt, alene forsynet med kodeangivelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1985 s. 20-21. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19851109125"
        },
        {
            "displayName": "Entydig dokumentidentifikation",
            "displayValue": "CA003770"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11091"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "04/11/1985"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1985-270-14"
        },
        {
            "displayName": "Stikord",
            "displayValue": "OPLYSNINGER, PERSONHENFØRBARE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}