{
    "id": 2376,
    "title": "Kendelse fra Pressenævnet i sag 2006-6-292",
    "documentTypeId": "240",
    "isSagsforlobPeriodValid": true,
    "shortName": "KEN nr 9365 af 14/06/2006",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n Klager klagede over artikelserie bragt i Ekstra Bladet.  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Parterne havde afgivet modstridende  \r\n\r\n forklaringer vedrørende benævnelsen &#146;tidligere krigsminister&#146; og  \r\n\r\n afleveringen  \r\n\r\n af et brev til Ekstra Bladet. På grund af de begrænsede muligheder for  \r\n\r\n bevisførelse for Pressenævnet kunne Nævnet ikke afgøre hvilken forklaring,  \r\n\r\n der  \r\n\r\n var den rigtige.  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Pressenævnet lagde imidlertid til grund, at  \r\n\r\n Ekstra Bladet havde forsøgt at kontakte [K] inden artiklernes  \r\n\r\n offentliggørelse.  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Det følger af de Vejledende regler for god  \r\n\r\n presseskik, at meddelelser, som kan krænke privatlivets fred, skal undgås,  \r\n\r\n medmindre klar almen interesse kræver offentlig omtale. Endvidere følger det,  \r\n\r\n at en domfældt person bør forskånes for at få fremdraget en ham tidligere  \r\n\r\n overgået straffedom.  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Pressenævnet fandt, at der var en sådan  \r\n\r\n offentlig interesse i omtalen af sammenhængen mellem klagers tidligere  \r\n\r\n straffedom og beskikkelsen af ham som værge for en voldsdømt, at der var  \r\n\r\n belæg  \r\n\r\n for at nævne forholdet i artiklen om samme, hvorfor Nævnet ikke udtalte  \r\n\r\n kritik  \r\n\r\n heraf.  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2006-6-292  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n[K] har klaget til Pressenævnet over en artikelserie den 19. og  \r\n\r\n 20. januar 2006 i Ekstra Bladet, idet han mener, at god presseskik er  \r\n\r\n tilsidesat.  \r\n\r\n</P>  \r\n\r\n<P class=\"Tekst\"><B><U>  \r\n\r\n 1. Sagsfremstilling</U>  \r\n\r\n</B>  \r\n\r\n</P>  \r\n\r\n<P class=\"Tekst\"><B>1.1. Ekstra Bladet, den  \r\n\r\n 19. januar 2006  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet bragte den 19. januar 2006 under overskriften  \r\n\r\n<I>  \r\n\r\n &#148;En lidt uheldig sag&#148;  \r\n\r\n</I>  \r\n\r\n følgende lederartikel:  \r\n\r\n</P>  \r\n\r\n<P class=\"Tekst\">  \r\n\r\n &#148;NOGLE GANGE kan virkeligheden være en voldsom udfordring til  \r\n\r\n fantasien. Eksempelvis bringer Ekstra Bladet i dag en afsløring, som er  \r\n\r\n afsindig langt ude i hampen. Underholdningsværdien er til gengæld tilsvarende  \r\n\r\n høj. Hør bare:  \r\n\r\n</P>  \r\n\r\n<P class=\"Tekst\">  \r\n\r\n I et år har en af de førende skikkelser i rockergruppen Hells  \r\n\r\n Angels været tilsynsværge for en indsat i den særligt sikrede afdeling i  \r\n\r\n Statsfængslet i Nyborg.  \r\n\r\n</P>  \r\n\r\n<P class=\"Tekst\">  \r\n\r\n DEN INDSATTE, [A], der er dømt for vold og trusler, har som  \r\n\r\n tilsynsværge haft [K]. Han er tidligere krigsminister i Hells Angels, han er  \r\n\r\n selv dømt for vold og er stadig aktivt medlem af rockerbanden.  \r\n\r\n</P>  \r\n\r\n<P class=\"Tekst\">  \r\n\r\n Den viden havde landsretsdommer Ejler Bruun vistnok ikke, da han  \r\n\r\n beskikkede [K] som tilsynsværge for den voldsdømte, skønt man ikke kan  \r\n\r\n anklage  \r\n\r\n rockeren for at spille med fordækte kort. [K] opgav nemlig Hells Angels'  \r\n\r\n hovedkvarter i København som sin c/o-adresse.  \r\n\r\n</P>  \r\n\r\n<P class=\"Tekst\">  \r\n\r\n EN TILSYNSVÆRGE har til opgave at rådgive og vejlede den dømte.  \r\n\r\n I dette tilfælde kan den tanke opstå, at rådgivningen har været lidt mere  \r\n\r\n indforstået, end de fleste af os bryder os om, og gavnet den almene  \r\n\r\n retsbevidsthed har den med sikkerhed ikke.  \r\n\r\n</P>  \r\n\r\n<P class=\"Tekst\">  \r\n\r\n For sin indsats har tilsynsværgen fået et mindre beløb af  \r\n\r\n staten, men med til job-beskrivelsen hører også, at tilsynsværgen har ret til  \r\n\r\n fri og uhindret personlig, skriftlig og telefonisk forbindelse. Den  \r\n\r\n voldsdømte  \r\n\r\n indsatte har altså kunnet møde den voldsdømte top-rocker så ofte, der har  \r\n\r\n været  \r\n\r\n behov.  \r\n\r\n</P>  \r\n\r\n<P class=\"Tekst\">  \r\n\r\n LANDSRETSDOMMER Ejler Bruun, der godkendte det særegne  \r\n\r\n arrangement, siger i dag til Ekstra Bladet:  \r\n\r\n</P>  \r\n\r\n<P class=\"Tekst\">  \r\n\r\n 'Det er nok en lidt uheldig sag.'  \r\n\r\n</P>  \r\n\r\n<P class=\"Tekst\">  \r\n\r\n Og dermed risikerer dommeren ikke anklager for at overdrive. Ser  \r\n\r\n vi bort fra det underholdende i hele affæren, må det være åbenbart, at en  \r\n\r\n sådan  \r\n\r\n øvelse ikke tåler gentagelse. Der burde være mulighed for at lave et system,  \r\n\r\n som afskærer så overkompetente mennesker som en voldsdømt rocker fra at være  \r\n\r\n tilsynsværge for en voldsdømt.&#148;  \r\n\r\n</P>  \r\n\r\n<P class=\"Tekst\">  \r\n\r\n Samme dag bragte Ekstra Bladet under overskriften  \r\n\r\n<I>  \r\n\r\n &#148;HA-rocker værge for farlig fange&#148;  \r\n\r\n</I>  \r\n\r\n og underoverskriften  \r\n\r\n<I>  \r\n\r\n &#148;AFSLØRING: I et år har Hells  \r\n\r\n Angels-rocker kunne hæve vederlag hos politiet, fordi landsretsdommer gjorde  \r\n\r\n ham til værge for særlig sikret voldsfange.&#148;  \r\n\r\n</I>  \r\n\r\n følgende artikel:  \r\n\r\n</P>  \r\n\r\n<P class=\"Tekst\">  \r\n\r\n &#148;En voldsdømt topskikkelse i rockergruppen Hells Angels har i et  \r\n\r\n år fungeret som tilsynsværge for en forbryder, der af myndighederne blev  \r\n\r\n betragtet som både flugt- og personfarlig.  \r\n\r\n</P>  \r\n\r\n<P class=\"Tekst\">  \r\n\r\n Værgen, den 44-årige [K], har i den forbindelse kunnet hæve  \r\n\r\n vederlag og få refunderet rejsebilag af politiet.  \r\n\r\n</P>  \r\n\r\n<P class=\"Tekst\">  \r\n\r\n Den groteske historie blev en realitet den [B] 2004 i Østre  \r\n\r\n Landsret, hvor rockeren blev accepteret som tilsynsværge for den 42-årige [A]  \r\n\r\n fra Fyn.  \r\n\r\n</P>  \r\n\r\n<P class=\"Tekst\">  \r\n\r\n Den 42-årige blev samme dag idømt forvaring for vold og trusler  \r\n\r\n og blev siden placeret på den særligt sikrede afdeling i Statsfængslet i  \r\n\r\n Nyborg. Det var den dømte, der under retssagen selv bad om at få [K], der er  \r\n\r\n tidligere krigsminister i Hells Angels, som tilsynsværge. Simpelt hen fordi  \r\n\r\n de  \r\n\r\n to igennem en årrække har været venner og blandt andet har en fælles fortid i  \r\n\r\n søværnet.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Rocker-adresse i retsbogen  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n En idé, landsretsdommer Ejler Bruun tilsyneladende syntes, var  \r\n\r\n glimrende. Faktisk så glimrende, at dommeren &#150; fordi Hells  \r\n\r\n Angels-rockeren i  \r\n\r\n øjeblikket bor i Malmø &#150; tillod ham at bruge Hells Angels´ hovedkvarter  \r\n\r\n som  \r\n\r\n kontakt-adresse.  \r\n\r\n</P>  \r\n\r\n<P class=\"Tekst\">  \r\n\r\n I retsbogen fra den [B] 2004 står der således: &#148;I medfør af  \r\n\r\n straffelovens § 71 beskikkede retten herefter [K], adresse c/o: H.A.,  \r\n\r\n Svanevej  \r\n\r\n 5, 2200 København NV, som tilsynsværge for domfældte.&#148; Men hvor  \r\n\r\n landsretsdommeren tilsyneladende ikke have nogen skrupler ved det mildest  \r\n\r\n talt  \r\n\r\n usædvanlige valg af tilsynsværge, så stillede andre sig mere undrende.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Problemer i statsfængsel  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Blandt andet i Nyborg Statsfængsel, hvor [A] i månedsvis var  \r\n\r\n anbragt på en særligt sikret afdeling.  \r\n\r\n</P>  \r\n\r\n<P class=\"Tekst\">  \r\n\r\n - Vores fængsel er jo et Bandidos-fængsel. Så da vi pludselig  \r\n\r\n skulle til at modtage et fuldgyldigt Hells Angels-medlem som værge til en  \r\n\r\n indsat, ja så forstod vi ikke meget af verden. Vi var da også en fire-fem  \r\n\r\n mænd,  \r\n\r\n der blev sat til at følge [K] igennem fængslet hver gang. Bare lige for en  \r\n\r\n sikkerheds skyld, siger en ansat i det fynske fængsel til Ekstra Bladet.  \r\n\r\n</P>  \r\n\r\n<P class=\"Tekst\">  \r\n\r\n Fængslets inspektør Arne Tornvig Christensen har til gengæld  \r\n\r\n ikke meget at sige.  \r\n\r\n</P>  \r\n\r\n<P class=\"Tekst\">  \r\n\r\n - Du kan skrive, at jeg kender til sagen. Ikke mere, lyder  \r\n\r\n beskeden fra ham. Ekstra Bladet har forgæves forsøgt at få en kommentar fra  \r\n\r\n tilsynsværgen [K]. Men Hells Angels-rockeren har ikke besvaret vores  \r\n\r\n opkald.&#148;  \r\n\r\n</P>  \r\n\r\n<P class=\"Tekst\"><B>1.2. Ekstra Bladet, den  \r\n\r\n 20. januar 2006  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet bragte den 20. januar 2006 under overskriften &#148;  \r\n\r\n<I>  \r\n\r\n Direktoratet kendte alt til HA-værge&#148;  \r\n\r\n</I>  \r\n\r\n og  \r\n\r\n underoverskriften  \r\n\r\n<I>  \r\n\r\n &#148;Kriminalforsorgen  \r\n\r\n stolede blindt på, at dommer vidste, hvad han gjorde&#148;  \r\n\r\n</I>  \r\n\r\n følgende artikel:  \r\n\r\n</P>  \r\n\r\n<P class=\"Tekst\">  \r\n\r\n &#148;- Det er ikke en heldig sag. Og der vil blive foretaget  \r\n\r\n ændringer. Sådan siger Annette Esdorf, der er vicedirektør i Direktoratet for  \r\n\r\n Kriminalforsorgen. Udtalelsen kommer, efter at Ekstra Bladet i går kunne  \r\n\r\n afsløre, at et fuldgyldigt medlem af rockergruppen Hells Angels i et år har  \r\n\r\n fungeret som tilsynsværge for en farlig fange. Et grotesk forhold, som det nu  \r\n\r\n viser sig, at Direktoratet for Kriminalforsorgen var bekendt med i næsten et  \r\n\r\n år.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Jeg ærgrer mig  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Jamen, jeg kan jo kun bekræfte, at det er sandt. Vi kendte til  \r\n\r\n sagen, men stolede på, at retten havde foretaget et rigtigt valg af  \r\n\r\n tilsynsvægre. I dag kan jeg da kun ærgre mig over, at vi ikke orienterede  \r\n\r\n dommeren om det uheldige i situationen, siger Annette Esdorf, der på baggrund  \r\n\r\n af Ekstra Bladets afsløring nu vil tage kontakt til landets  \r\n\r\n fængselsinspektører:  \r\n\r\n</P>  \r\n\r\n<P class=\"Tekst\">  \r\n\r\n - Vi vil simpelt hen fortælle dem, at de skal orientere os, hvis  \r\n\r\n de opdager tilsvarende forhold.  \r\n\r\n</P>  \r\n\r\n<P class=\"Tekst\">  \r\n\r\n Altså at medlemmer af rockerbander fungerer som tilsynsværger.  \r\n\r\n Så vil vi tage kontakt til de implicerede dommere og orientere dem om  \r\n\r\n situationen.  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n HA er vel et firma  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n - Således at der kan foretages et nyt valg af værge, siger  \r\n\r\n Annette Esdorf. Manden bag det tåbelige valg af tilsynsværge var landsdommer  \r\n\r\n Ejlar Bruun.  \r\n\r\n</P>  \r\n\r\n<P class=\"Tekst\">  \r\n\r\n Selv om Hells Angels-rockeren spillede med fuldstændig åbne kort  \r\n\r\n over for retten og oplyste sin adresse som HA´s hovedkvarter i København,  \r\n\r\n fattede han ikke mistanke.  \r\n\r\n</P>  \r\n\r\n<P class=\"Tekst\">  \r\n\r\n - Jeg troede, HA var et firma, lyder hans forklaring.&#148;  \r\n\r\n</P>  \r\n\r\n<P class=\"Tekst\">  \r\n\r\n Det fremgår af sagen, at [K] ved udateret henvendelse til Ekstra  \r\n\r\n Bladet efter offentliggørelsen af de påklagede artikler har fremsat sine  \r\n\r\n kommentarer til det bragte. Denne henvendelse fremstår imidlertid ikke som en  \r\n\r\n anmodning om genmæle, jf. medieansvarsloven § 36, stk. 3. [K] har telefonisk  \r\n\r\n den 3. februar 2006 over for Pressenævnets sekretariat tilkendegivet, at hans  \r\n\r\n klage alene vedrører tilsidesættelse af god presseskik.  \r\n\r\n</P>  \r\n\r\n<P class=\"Tekst\"><B><U>  \r\n\r\n 2. Parternes  \r\n\r\n synspunkter</U>  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n[K] har anført, at det er i strid med god presseskik at  \r\n\r\n afbillede ham med navns nævnelse på baggrund af en 13 år gammel voldsdom for  \r\n\r\n værtshusslagsmål. [K] bemærker, at han i dag har en ren straffeattest,  \r\n\r\n ligesom  \r\n\r\n han også havde det ved beskikkelsen som værge.  \r\n\r\n</P>  \r\n\r\n<P class=\"Tekst\">  \r\n\r\n[K] har afvist at være &#146;tidligere krigsminister i Hells Angels&#146;.  \r\n\r\n[K] har videre afvist, at Hells Angels har en titel med benævnelsen  \r\n\r\n &#146;krigsminister&#146;.  \r\n\r\n</P>  \r\n\r\n<P class=\"Tekst\">  \r\n\r\n[K] har videre oplyst, at Ekstra Bladets journalist lagde sit  \r\n\r\n telefonnummer ved et Hells Angels-medlem og sendte ham en sms den 18. januar  \r\n\r\n 2006, hvorefter [K] forgæves forsøgte at kontakte journalisten. [K] har  \r\n\r\n endvidere anført, at artiklerne ikke havde en sådan nyhedsværdi, at Ekstra  \r\n\r\n Bladet  \r\n\r\n ikke kunne have ventet med offentliggørelsen, inden de havde en kommentar fra  \r\n\r\n ham.  \r\n\r\n</P>  \r\n\r\n<P class=\"Tekst\">  \r\n\r\n[K] har endelig oplyst, at han den 25. januar 2006 afleverede et  \r\n\r\n brev til Ekstra Bladet, hvoraf hans kommentarer til artiklerne fremgik.  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet har anført, at oplysningerne om [K] er korrekte og  \r\n\r\n samfundsrelevante.  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet har oplyst, at [K] omtales som &#146;tidligere  \r\n\r\n krigsminister&#146;, idet denne betegnelse blev anvendt af Ekstra Bladets  \r\n\r\n kilder.  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet har herudover oplyst, at bladets journalist flere  \r\n\r\n gange inden offentliggørelsen forsøgte at få fat i [K]s hemmelige  \r\n\r\n telefonnummer, og at journalistens telefonnummer blev efterladt ved flere  \r\n\r\n Hells  \r\n\r\n Angels medlemmer, ligesom [A] har overgivet journalistens telefonnummer til  \r\n\r\n[K].  \r\n\r\n</P>  \r\n\r\n<P class=\"Tekst\">  \r\n\r\n Ekstra Bladet har bestridt at have modtaget et brev fra [K].  \r\n\r\n</P>  \r\n\r\n<P class=\"Tekst\"><B><U>  \r\n\r\n 3. Pressenævnets  \r\n\r\n afgørelse og begrundelse</U>  \r\n\r\n :  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget:  \r\n\r\n</P>  \r\n\r\n<P class=\"Tekst\">  \r\n\r\n Axel Kierkegaard, Jan Kristensen, Kaare R. Skou og Ole Askvig.  \r\n\r\n</P>  \r\n\r\n<P class=\"Tekst\">  \r\n\r\n Parterne har afgivet modstridende forklaringer vedrørende  \r\n\r\n benævnelsen &#146;tidligere krigsminister&#146; og afleveringen af et brev  \r\n\r\n til Ekstra  \r\n\r\n Bladet. På grund af de begrænsede muligheder for bevisførelse for  \r\n\r\n Pressenævnet  \r\n\r\n kan Nævnet ikke afgøre hvilken forklaring, der er den rigtige.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet lægger imidlertid til grund, at Ekstra Bladet har  \r\n\r\n forsøgt at kontakte [K] inden artiklernes offentliggørelse.  \r\n\r\n</P>  \r\n\r\n<P class=\"Tekst\">  \r\n\r\n Det følger af de Vejledende regler for god presseskik, at  \r\n\r\n meddelelser, som kan krænke privatlivets fred, skal undgås, medmindre klar  \r\n\r\n almen interesse kræver offentlig omtale. Endvidere følger det, at en domfældt  \r\n\r\n person bør forskånes for at få fremdraget en ham tidligere overgået  \r\n\r\n straffedom.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet finder, at der er en sådan offentlig interesse i  \r\n\r\n omtalen af sammenhængen mellem klagers tidligere straffedom og beskikkelsen  \r\n\r\n af  \r\n\r\n ham som værge for en voldsdømt, at der er belæg for at nævne forholdet i  \r\n\r\n artiklen om samme, hvorfor Nævnet ikke udtaler kritik heraf.  \r\n\r\n</P>  \r\n\r\n<P class=\"Tekst\">  \r\n\r\n Afgjort den 14. juni 2006.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2006"
        },
        {
            "displayName": "Accession",
            "displayValue": "W20060936525"
        },
        {
            "displayName": "Entydig dokumentidentifikation",
            "displayValue": "AA003286"
        },
        {
            "displayName": "Dato for indlæggelse",
            "displayValue": "27/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9365"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "14/06/2006"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2006-6-292"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}