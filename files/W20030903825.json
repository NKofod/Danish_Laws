{
    "id": 1532,
    "title": "Kendelse fra Pressenævnet i sag nr. 117/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9038 af 12/02/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n En somalisk friskole klagede over, at bladet i en artikel og en leder havde  \r\n\r\n oplyst, at skolen gik ind for omsk&aelig;ring, og at bladet i en leder havde  \r\n\r\n oplyst, at skolens leder stod bag en vejledning om omsk&aelig;ring, som  \r\n\r\n skulle redeg&oslash;re for skolens politik p&aring; omr&aring;det. Skolen  \r\n\r\n &oslash;nskede endvidere genm&aelig;le overfor de urigtige oplysninger.<BR>  \r\n\r\n Pressen&aelig;vnet fandt, at der ikke var d&aelig;kning for udsagnene i  \r\n\r\n overskriften, rubrikken og indledningen til artiklen om, at friskolen priste  \r\n\r\n omsk&aelig;ring, opfattede omsk&aelig;ring &quot;som en &aelig;refuld  \r\n\r\n handling&quot; og gik ind for omsk&aelig;ring af piger, ligesom der ikke var  \r\n\r\n grundlag for fremstillingen i lederen. Ved at have bragt disse udsagn havde  \r\n\r\n bladet handlet i strid med god presseskik, og n&aelig;vnet udtalte sin  \r\n\r\n kritik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 117/2002</P>  \r\n\r\n</FONT>  \r\n\r\n<P ALIGN=\"JUSTIFY\">Alkowmain Friskole har ved skoleleder  Abdul  Wahid  \r\n\r\n  Pedersen klaget til Pressen&aelig;vnet over en artikel og en leder bragt i  \r\n\r\n Information den 15. og 18. november 2002, idet man mener, at god presseskik  \r\n\r\n er tilsidesat. Der er endvidere klaget over, at bladet ikke har bragt et  \r\n\r\n genm&aelig;le.</P>  \r\n\r\n<P ALIGN=\"JUSTIFY\">Artiklen den 15. november 2002 havde overskriften  \r\n\r\n &quot;<B>Somalisk skole priser omsk&aelig;ring</B>&quot;. I  \r\n\r\n underoversskriften hed det: &quot;Den somaliske friskole Al-Kownain opfatter  \r\n\r\n pigeomsk&aelig;ring som en &quot;&aelig;refuld handling&quot;, der er tilladt  \r\n\r\n if&oslash;lge islam&quot;.</P>  \r\n\r\n<P ALIGN=\"JUSTIFY\">I artiklen hed det:</P>  \r\n\r\n<P ALIGN=\"JUSTIFY\">&quot;Den nystartede somaliske friskole Al-Kownain, der  \r\n\r\n har til huse p&aring; Hejrevej i K&oslash;benhavns nordvestkvarter, g&aring;r  \r\n\r\n ind for omsk&aelig;ring. I vejledningen til skolens l&aelig;rere, som  \r\n\r\n Information er kommet i besiddelse af, hedder det bl.a., at &quot;kvindelig  \r\n\r\n omsk&aelig;ring falder inden for kategorien &quot;det tilladte&quot;&quot; og  \r\n\r\n er at betragte som &quot;prisv&aelig;rdig handling for m&aelig;nd og en  \r\n\r\n &aelig;refuld handling for kvinder.&quot;</P>  \r\n\r\n<B><P ALIGN=\"JUSTIFY\">Kun den lille</P>  \r\n\r\n</B>  \r\n\r\n<P ALIGN=\"JUSTIFY\">Den tre sider lange vejledning, som den danske imam og  \r\n\r\n skoleleder  Abdul  Wahid  Pedersen har udleveret til skolens l&aelig;rerstab,  \r\n\r\n fastsl&aring;r, at pigeomsk&aelig;ring kun &quot;i visse tilf&aelig;lde er i  \r\n\r\n uoverensstemmelse med islam.&quot;</P>  \r\n\r\n<P ALIGN=\"JUSTIFY\">Herefter gennemg&aring;es tre former for omsk&aelig;ring.  \r\n\r\n Om den f&oslash;rste form, der omfatter &quot;bortsk&aelig;ring af forhuden  \r\n\r\n over klitoris&quot;, hedder det: &quot;Gjort ordentligt vil dette indgreb  \r\n\r\n stort set ikke give nogen &quot;&aelig;gteskabelige&quot;  \r\n\r\n problemer.&quot;</P>  \r\n\r\n<P ALIGN=\"JUSTIFY\">Den anden form, hvor &quot;hele klitoris fjernes sammen  \r\n\r\n med de ydre skaml&aelig;ber&quot; samt den tredje form, hvor &quot;hele  \r\n\r\n klitoris samt de ydre og indre skaml&aelig;ber fjernes og hele  \r\n\r\n k&oslash;nsorganet syes sammen, s&aring;dan at der kun efterlades et  \r\n\r\n lillebitte hul&quot;, betegnes som &quot;leml&aelig;stelse&quot;.</P>  \r\n\r\n<P ALIGN=\"JUSTIFY\">Vejledningen fremh&aelig;ver, at den anden og tredje form  \r\n\r\n for omsk&aelig;ring &quot;hverken er p&aring;budt, opmuntret eller tilladt af  \r\n\r\n Profeten&quot; og beskriver begge fremgangsm&aring;der som &quot;brutale og  \r\n\r\n imod islams egne love.&quot;</P>  \r\n\r\n<P ALIGN=\"JUSTIFY\">Men vejledningen tager p&aring; intet tidspunkt afstand  \r\n\r\n fra den f&oslash;rste og mildeste udgave af omsk&aelig;ring, selv om  \r\n\r\n indgrebet omtales som problematisk, fordi det &quot;ofte foreg&aring;r under  \r\n\r\n uhygiejniske forhold&quot; eller foretages af &quot;l&aelig;ger uden den  \r\n\r\n forn&oslash;dne erfaring og h&aring;ndelag&quot;.</P>  \r\n\r\n<P ALIGN=\"JUSTIFY\">Information har spurgt skoleleder  Abdul  Wahid  Pedersen,  \r\n\r\n hvordan hans vejledning skal forst&aring;es.</P>  \r\n\r\n<P ALIGN=\"JUSTIFY\">&quot;Jeg mener, den er meget klar,&quot; siger han og  \r\n\r\n henviser til vejledningens konklusion, hvor der st&aring;r, at islam ikke  \r\n\r\n indeholder noget &quot;p&aring;bud&quot; om kvindelig omsk&aelig;ring.</P>  \r\n\r\n<I><P ALIGN=\"JUSTIFY\">- Det betyder, at det ikke er en religi&oslash;s pligt  \r\n\r\n at f&aring; sin datter omsk&aring;ret?</P>  \r\n\r\n</I>  \r\n\r\n<P ALIGN=\"JUSTIFY\">&quot;Ja.&quot;</P>  \r\n\r\n<I><P ALIGN=\"JUSTIFY\">- Men er det tilladt?</P>  \r\n\r\n</I>  \r\n\r\n<P ALIGN=\"JUSTIFY\">&quot;If&oslash;lge Profetens tradition er det tilladt at  \r\n\r\n fjerne forhuden omkring clitoris, men det er absolut ikke noget, jeg vil  \r\n\r\n anbefale eller tilskynde til,&quot; siger  Abdul  Wahid  Pedersen. &quot;Jeg  \r\n\r\n mener, at omsk&aelig;ring p&aring; ingen m&aring;de er noget, man kan  \r\n\r\n acceptere.&quot;</P>  \r\n\r\n<I><P ALIGN=\"JUSTIFY\">- Men det st&aring;r der jo ikke noget om i  \r\n\r\n vejledningen? Der st&aring;r tv&aelig;rtimod, at den mildeste form for  \r\n\r\n omsk&aelig;ring er tilladt og en &aelig;refuld handling for kvinder?</P>  \r\n\r\n</I>  \r\n\r\n<P ALIGN=\"JUSTIFY\">&quot;Profeten har ikke eksplicit forbudt omsk&aelig;ring,  \r\n\r\n men af den m&aring;de, Profeten omtaler omsk&aelig;ring p&aring;, betyder  \r\n\r\n det: &quot;pr&oslash;v at lade v&aelig;re&quot;.&quot;</P>  \r\n\r\n<I><P ALIGN=\"JUSTIFY\">- Hvorfor st&aring;r der ikke, at I tager afstand fra  \r\n\r\n alle former for omsk&aelig;ring? Eller at alle former for omsk&aelig;ring er  \r\n\r\n forbudt i Danmark?</P>  \r\n\r\n</I>  \r\n\r\n<P ALIGN=\"JUSTIFY\">&quot;St&aring;r det der ikke? S&aring; er der muligvis  \r\n\r\n grund til at indsk&aelig;rpe yderligere, hvad vores holdning er,&quot; siger  \r\n\r\n  Abdul  Wahid  Pedersen, der som skoleleder har ansvar for 152 hovedsagelig  \r\n\r\n somaliske skoleb&oslash;rn mellem seks og 14 &aring;r.</P>  \r\n\r\n<B><P ALIGN=\"JUSTIFY\">M&aring; f&aring; konsekvenser</P>  \r\n\r\n</B>  \r\n\r\n<P ALIGN=\"JUSTIFY\">Det var desv&aelig;rre ikke v&aelig;ret muligt at f&aring;  \r\n\r\n en kommentar fra undervisningsminister  Ulla  T&oslash;rn&aelig;s, men  \r\n\r\n Socialdemokratiets retspolitiske ordf&oslash;rer,  Sandy  Brink, mener, at en  \r\n\r\n s&aring;dan politik b&oslash;r f&aring; konsekvenser for skolen, der for  \r\n\r\n indev&aelig;rende &aring;r har modtaget 1.250.000 kr. i  \r\n\r\n statsst&oslash;tte.</P>  \r\n\r\n<P ALIGN=\"JUSTIFY\">&quot;Det er dybt kritisabelt, at skolen pr&aelig;senterer  \r\n\r\n omsk&aelig;ring som tilladt i Danmark. Det er forbudt og strafbart efter  \r\n\r\n lovens h&aring;rdeste voldsparagraf. Der er alts&aring; tale om helt  \r\n\r\n fejlagtige oplysninger,&quot; siger hun.</P>  \r\n\r\n<P ALIGN=\"JUSTIFY\">&quot;Undervisningsministeren m&aring; n&oslash;je  \r\n\r\n overveje, som Al-Kownain Friskole har overholdt g&aelig;ldende regler og  \r\n\r\n unders&oslash;ge, om der kan g&oslash;res et ansvar g&aelig;ldende i denne  \r\n\r\n sag,&quot; siger  Sandy  Brink.&quot;</P>  \r\n\r\n<P ALIGN=\"JUSTIFY\">Lederen den 18. november 2002 havde overskriften  \r\n\r\n &quot;<B>To tunger</B>&quot;.</P>  \r\n\r\n<P ALIGN=\"JUSTIFY\">I lederen hed det bl.a.:</P>  \r\n\r\n<P ALIGN=\"JUSTIFY\">&quot;Op til weekenden kunne man h&oslash;re, hvordan den  \r\n\r\n kontroversielle danske imam  Abdul  Wahid  Pedersen fik viklet sig ud af en  \r\n\r\n situation, der kunne have kostet ham b&aring;de en politianmeldelse og en  \r\n\r\n skolelukning. </P>  \r\n\r\n<P ALIGN=\"JUSTIFY\">Den danske imam og leder af den somaliske privatskole  \r\n\r\n Al-Kownain i K&oslash;benhavn havde uddelt et papir om omsk&aelig;ring til  \r\n\r\n skolens l&aelig;rerstab, som if&oslash;lge ham selv redegjorde for skolens  \r\n\r\n politik. Vejledningen til l&aelig;rerne, som Information valgte at  \r\n\r\n offentligg&oslash;re, omtalte bl.a. omsk&aelig;ring som &quot;en  \r\n\r\n &aelig;refuld&quot; handling for kvinder og redegjorde for, hvordan den  \r\n\r\n mildeste form for omsk&aelig;ring var &quot;tilladt&quot; if&oslash;lge islam  \r\n\r\n og &quot;stort set ikke var skadelig for kvindens &aelig;gteskabelige&quot;  \r\n\r\n liv. To andre og mere vidtg&aring;ende former for omsk&aelig;ring blev  \r\n\r\n ford&oslash;mt som &quot;leml&aelig;stelse&quot;, men p&aring; intet  \r\n\r\n tidspunkt tog  Abdul  Wahid  Pedersens vejledningspapir generelt afstand fra  \r\n\r\n omsk&aelig;ring eller gjorde det klart, at omsk&aelig;ring er forbudt  \r\n\r\n if&oslash;lge dansk lov.</P>  \r\n\r\n<P ALIGN=\"JUSTIFY\">I et interview med Information bekr&aelig;ftede han  \r\n\r\n tv&aelig;rtimod, at omsk&aelig;ring i den milde form er &quot;tilladt&quot;  \r\n\r\n if&oslash;lge islam, men kundgjorde dog, at &quot;det ikke var noget, han  \r\n\r\n ville anbefale eller tilskynde til&quot;.</P>  \r\n\r\n<P ALIGN=\"JUSTIFY\">Undervisningsminister  Ulla  T&oslash;rn&aelig;s (V)  \r\n\r\n modtog senere p&aring; dagen en redeg&oslash;relse fra imamen, hvori han  \r\n\r\n lagde den &oslash;nskede afstand til &quot;enhver form for  \r\n\r\n omsk&aelig;ring&quot;, og ministeren erkl&aelig;rede sig tilfreds.</P>  \r\n\r\n<P ALIGN=\"JUSTIFY\">Og det er alt i alt en gl&aelig;delig udgang p&aring;  \r\n\r\n aff&aelig;ren. For det f&oslash;rste, fordi den danske imam, der f&oslash;r  \r\n\r\n har gjort sig bem&aelig;rket med manglende afstandtagen til s&aring;vel  \r\n\r\n d&oslash;dsstraf som stening af utro kvinder, nu har v&aelig;ret n&oslash;dt  \r\n\r\n til offentligt og uden religi&oslash;se omsv&oslash;b at ford&oslash;mme  \r\n\r\n omsk&aelig;ring i alle dens afskyelige former. Og det er jo ikke mindst  \r\n\r\n vigtigt, n&aring;r man er skoleleder p&aring; en privatskole med somaliske  \r\n\r\n b&oslash;rn, der netop trods al lovgivning og oplysning stadig risikerer at  \r\n\r\n blive udsat for denne form for b&oslash;rnemishandling.</P>  \r\n\r\n<P ALIGN=\"JUSTIFY\">For det andet er det positivt, at undervisningsministeren  \r\n\r\n reagerede s&aring; prompte. Det er trygt, at den ansvarlige minister holder  \r\n\r\n &oslash;je med sit ressortomr&aring;de, ikke mindst friskolerne, der utroligt  \r\n\r\n nok ikke er underlagt uvildigt p&aelig;dagogisk tilsyn. Under alle  \r\n\r\n omst&aelig;ndigheder er aff&aelig;ren en advarsel til  Abdul  Wahid  Pedersen  \r\n\r\n og andre imamer, der som han har haft sv&aelig;rt ved offentligt at tage  \r\n\r\n afstand fra skikke og straffemetoder, der er uforenelige med demokrati og  \r\n\r\n menneskerettigheder. Og en advarsel til politikerne om, at der er grund til  \r\n\r\n at holde et v&aring;gent &oslash;je med, hvad der foreg&aring;r internt i  \r\n\r\n visse indvandrermilj&oslash;er.</P>  \r\n\r\n<P ALIGN=\"JUSTIFY\">ERFARINGER fra Norge og Sverige viser, at netop i  \r\n\r\n sp&oslash;rgsm&aring;let om omsk&aelig;ring har en lang r&aelig;kke imaner  \r\n\r\n haft for vane at sige &eacute;t offentligt og noget helt andet til deres  \r\n\r\n egne. N&aring;r fjernsynskameraet snurrer har de ford&oslash;mt alle former  \r\n\r\n for omsk&aelig;ring og forsvoret, at de nogen sinde vil r&aring;de en familie  \r\n\r\n til at anvende denne form for b&oslash;rnemishandling over for deres  \r\n\r\n d&oslash;tre. Men n&aring;r en ung somalisk pige med skjult kamera i tasken  \r\n\r\n kommer og sp&oslash;rger de samme imamer til r&aring;ds, lyder der en helt  \r\n\r\n anden sang. S&aring; er omsk&aelig;ring tilladt if&oslash;lge islam, og pigen  \r\n\r\n r&aring;des til at lade sig omsk&aelig;re, hvis hendes for&aelig;ldre  \r\n\r\n &oslash;nsker det. At Danmark netop p&aring; dette omr&aring;de skulle  \r\n\r\n v&aelig;re helt markant anderledes end vore nordiske nabolande er sv&aelig;rt  \r\n\r\n at tro. Is&aelig;r n&aring;r man ved, at oplysningsindsatsen mod  \r\n\r\n omsk&aelig;ringer herhjemme er strandet, hver gang den er n&aring;et til  \r\n\r\n imamerne.</P>  \r\n\r\n<P ALIGN=\"JUSTIFY\"> &quot;</P>  \r\n\r\n<P ALIGN=\"JUSTIFY\">Ved brev af 19. november 2002 anmodede klager om  \r\n\r\n f&oslash;lgende genm&aelig;le:</P>  \r\n\r\n<P ALIGN=\"JUSTIFY\">&quot;I en artikel fra den 15.11.2002 skriver Information,  \r\n\r\n at den somaliske friskole Al Kownain g&aring;r ind for omsk&aelig;ring.  \r\n\r\n Information fremkommer i artiklen med p&aring;standen, at den somaliske skole  \r\n\r\n priser omsk&aelig;ring. Information skriver, at den somaliske friskole  \r\n\r\n Al-Kownain opfatter pigeomsk&aelig;ring som en &quot;&aelig;refuld  \r\n\r\n handling&quot;, der er tilladt i islam.</P>  \r\n\r\n<P ALIGN=\"JUSTIFY\">Derudover skriver Information i en leder-artikel den  \r\n\r\n 18.11. 2002, at skoleleder  Abdul  Wahid  Pedersen har uddelt et stykke  \r\n\r\n papir, som if&oslash;lge ham selv skulle redeg&oslash;re for skolens politik  \r\n\r\n for omsk&aelig;ring af piger.</P>  \r\n\r\n<P ALIGN=\"JUSTIFY\">Over for disse oplysninger meddeles det, at der ikke er  \r\n\r\n dokumentation for Informations p&aring;stand om skolens politik for  \r\n\r\n omsk&aelig;ring af piger, idet der ingen steder i skolens vedt&aelig;gter  \r\n\r\n eller forretningsplan findes en s&aring;dan politik p&aring;  \r\n\r\n omr&aring;det.</P>  \r\n\r\n<P ALIGN=\"JUSTIFY\">Desuden har Information ingen dokumentation for, at  \r\n\r\n AlKownain Friskole som juridisk entitet g&aring;r ind for omsk&aelig;ring af  \r\n\r\n piger.</P>  \r\n\r\n<P ALIGN=\"JUSTIFY\">Endeligt findes der ingen dokumentation for, at det stykke  \r\n\r\n papir, som skoleleder  Abdul  Wahid  Pedersen uddelte til l&aelig;rerstaben,  \r\n\r\n skulle indeholde nogen redeg&oslash;relse for skolens politik over for  \r\n\r\n omsk&aelig;ring af piger.&quot;</P>  \r\n\r\n<P ALIGN=\"JUSTIFY\">Den 20. november 2002 bragte bladet en artikel med  \r\n\r\n overskriften &quot;<B>En hedensk tradition</B>&quot; og underoverskriften  \r\n\r\n &quot;Jeg er uden forbehold imod enhver form for kvindelig  \r\n\r\n omsk&aelig;ring&quot;.</P>  \r\n\r\n<P ALIGN=\"JUSTIFY\">Artiklen var s&aring;lydende:</P>  \r\n\r\n<P ALIGN=\"JUSTIFY\">&quot;<B>Omsk&aelig;ring</P>  \r\n\r\n</B>  \r\n\r\n<P ALIGN=\"JUSTIFY\">Af  Abdul  Wahid  Pedersen</P>  \r\n\r\n<I><P ALIGN=\"JUSTIFY\">Skoleleder, Alkownain Friskole</P>  \r\n\r\n</I>  \r\n\r\n<P ALIGN=\"JUSTIFY\">Nu har Information gennem flere dage k&oslash;rt en  \r\n\r\n regul&aelig;r hetz p&aring; min person samt p&aring; den skole jeg driver,  \r\n\r\n hvor man end ikke har set sig for god til at bringe direkte l&oslash;gnagtige  \r\n\r\n oplysninger som overskrift p&aring; avisens forside.</P>  \r\n\r\n<P ALIGN=\"JUSTIFY\">Avisen har gentagne gange p&aring;st&aring;et, at  \r\n\r\n undertegnede ikke har nogen klar holdning til kvindelig omsk&aelig;ring,  \r\n\r\n eller at jeg taler med to tunger. Det m&aring; st&aring; for avisens egen  \r\n\r\n regning. Jeg har en meget klar og ufravigelig holdning til  \r\n\r\n sp&oslash;rgsm&aring;let, og den har jeg for &oslash;vrigt haft l&aelig;nge -  \r\n\r\n ogs&aring; f&oslash;r debatten startede i offentligt forum for sm&aring; 14  \r\n\r\n dage siden. Jeg er uden forbehold mod enhver form for kvindelig  \r\n\r\n omsk&aelig;ring.</P>  \r\n\r\n<P ALIGN=\"JUSTIFY\">Som formand for MLO og som leder af Alkownain Friskole har  \r\n\r\n jeg allerede f&oslash;r sommerferien dr&oslash;ftet med bestyrelserne de to  \r\n\r\n steder, hvordan vi i f&aelig;llesskab kan lave en kampagne imod kvindelig  \r\n\r\n omsk&aelig;ring. P&aring; l&aelig;rerv&aelig;relset p&aring; skolen har vi  \r\n\r\n haft sp&oslash;rgsm&aring;let til debat og en af vores l&aelig;rere har  \r\n\r\n arrangeret at samle de somaliske kvinder til en debat om emnet - igen for at  \r\n\r\n fors&oslash;ge at v&aelig;re med til at forhindre omsk&aelig;ring i at finde  \r\n\r\n sted. Jeg har meget klart opfordret skolens sundhedsplejerske til at lade mig  \r\n\r\n vide omg&aring;ende, dersom hun skulle blive opm&aelig;rksom p&aring;  \r\n\r\n problemet i hendes kontakt med skolens elever.</P>  \r\n\r\n<B><P ALIGN=\"JUSTIFY\">L&oslash;gnagtige p&aring;stande</P>  \r\n\r\n</B>  \r\n\r\n<P ALIGN=\"JUSTIFY\">Og jeg har klart overfor skolens l&aelig;rere - inklusive  \r\n\r\n de somaliske - gjort klart, at skolens og min holdning til kvindelig  \r\n\r\n omsk&aelig;ring er en uforbeholden modstand imod f&aelig;nomenet. Som  \r\n\r\n skoleleder p&aring; en skole med hovedsageligt somaliske b&oslash;rn, er jeg  \r\n\r\n naturligvis opm&aelig;rksom p&aring; den sk&aelig;rpede forpligtelse  \r\n\r\n b&aring;de jeg og skolen har i dette forhold, og jeg er derfor b&aring;de  \r\n\r\n rystet og skuffet over Informations l&oslash;gnagtige p&aring;stande om vores  \r\n\r\n holdning.</P>  \r\n\r\n<P ALIGN=\"JUSTIFY\">At Information vil g&oslash;re l&oslash;srevne citater fra  \r\n\r\n et islamisk kildemateriale, jeg har uddelt til mine l&aelig;rere p&aring;  \r\n\r\n skolen for at ruste dem til en eventuel debat med for&aelig;ldrene, til min  \r\n\r\n eller skolens holdning, kan jeg kun antage skyldes, enten at avisens  \r\n\r\n journalister er ude af stand til at l&aelig;se og forst&aring; en tekst,  \r\n\r\n eller at man bevidst har fors&oslash;gt at skade skolen og min person. Det  \r\n\r\n uddelte materiale er udformet som en afstandtagen til kvindelig  \r\n\r\n omsk&aelig;ring.</P>  \r\n\r\n<P ALIGN=\"JUSTIFY\">S&aring;dan har jeg forst&aring;et det, s&aring;dan har  \r\n\r\n mine l&aelig;rere forst&aring;et det, s&aring;dan har  \r\n\r\n Undervisningsministeriet forst&aring;et det og s&aring;dan har  \r\n\r\n K&oslash;benhavns Skoleborgmester forst&aring;et det. Der er derfor grund til  \r\n\r\n at antage, at et af de to ovenn&aelig;vnte forhold har gjort sig  \r\n\r\n g&aelig;ldende i Informations behandling af materialet.</P>  \r\n\r\n<B><P ALIGN=\"JUSTIFY\">Forbud findes ikke</P>  \r\n\r\n</B>  \r\n\r\n<P ALIGN=\"JUSTIFY\">N&aring;r materialet ikke udtrykker et eksplicit forbud  \r\n\r\n mod kvindelig omsk&aelig;ring, er det fordi der ikke findes et s&aring;dant i  \r\n\r\n det islamiske grundmateriale. Der findes heller ikke et eksplicit forbud mod  \r\n\r\n h&aring;rd narko, cigaretter eller f.eks. mod at man spiser savsmuld. Men  \r\n\r\n selv om Information givetvis gerne s&aring;, at imamer ikke har andre  \r\n\r\n holdning end den, man kan finde i det islamiske kildemateriale, s&aring;  \r\n\r\n forholder det sig nu engang s&aring;dan, at der faktisk ogs&aring; findes  \r\n\r\n imamer, som kan t&aelig;nke, hvor utroligt det end m&aring;tte lyde.</P>  \r\n\r\n<P ALIGN=\"JUSTIFY\">Og m&aring;ske endnu mere utroligt - s&aring; tillader  \r\n\r\n Islam faktisk ogs&aring; at mennesker t&aelig;nker selv.</P>  \r\n\r\n<P ALIGN=\"JUSTIFY\">Kvindelig omsk&aelig;ring er en hedensk skik, som nogle  \r\n\r\n kristne og muslimske samfund har taget til sig, og har bibeholdt frem til i  \r\n\r\n dag. Det er ikke en islamisk tradition, har aldrig v&aelig;ret det og bliver  \r\n\r\n det aldrig. N&aring;r jeg har taget Islam til mig, har jeg ikke taget de  \r\n\r\n hedenske traditioner til mig, som visse muslimer m&aring;tte praktisere.</P>  \r\n\r\n<B><P ALIGN=\"JUSTIFY\">Savner berigtigelse</P>  \r\n\r\n</B>  \r\n\r\n<P ALIGN=\"JUSTIFY\">Informations h&oslash;jt intellektuelle medarbejdere har  \r\n\r\n fundet frem til, at for at blive imam skal man &quot;kunne citere Koranen,  \r\n\r\n kunne lidt arabisk og have langt sk&aelig;g og ligne en mullah!&quot;  \r\n\r\n Niveauet er lige s&aring; h&oslash;jt, som det er, n&aring;r Information med  \r\n\r\n citatfusk og l&oslash;gn h&aelig;nger undertegnede og min skole ud for noget,  \r\n\r\n som er stik modsat af, hvad der er vores holdning, hvilket jeg ogs&aring;  \r\n\r\n redegjorde for til avisens journalist, da jeg talte med hende.</P>  \r\n\r\n<P ALIGN=\"JUSTIFY\">Jeg savner fortsat en berigtigelse og en undskyldning fra  \r\n\r\n Information bragt p&aring; avisens forside for den bagvaskelse, avisen har  \r\n\r\n udsat mig og min skole for.&quot;</P>  \r\n\r\n<P ALIGN=\"JUSTIFY\">Den 22. november 2002 bragte bladet f&oslash;lgende:</P>  \r\n\r\n<P ALIGN=\"JUSTIFY\">&quot;Berigtigelse</P>  \r\n\r\n<P ALIGN=\"JUSTIFY\">Af  DAVID  TRADS</P>  \r\n\r\n<P ALIGN=\"JUSTIFY\">Ansv. chefredakt&oslash;r</P>  \r\n\r\n<P ALIGN=\"JUSTIFY\">Imam  Abdul  Wahid  Pedersen, som ogs&aring; er skoleleder  \r\n\r\n p&aring; den nye Al-Kownain friskole i K&oslash;benhavn, har kr&aelig;vet, at  \r\n\r\n Information berigtiger p&aring;standen om, at han og hans skole g&aring;r ind  \r\n\r\n for omsk&aelig;ring, som avisen skrev den 15. november.</P>  \r\n\r\n<P ALIGN=\"JUSTIFY\">I et brev har  Wahid  Pedersen understreget, at avisen  \r\n\r\n ingen dokumentation har for, at der i skolens vedt&aelig;gter eller  \r\n\r\n forretningsplaner eller noget andet sted skulle st&aring;, at den g&aring;r  \r\n\r\n ind for omsk&aelig;ring.</P>  \r\n\r\n<P ALIGN=\"JUSTIFY\">Vi anerkender de forhold, som  Abdul  Wahid  Pedersen her  \r\n\r\n er refereret for, hvorfor avisen beklager og undskylder at have skrevet, at  \r\n\r\n han og skolen gik ind for omsk&aelig;ring.</P>  \r\n\r\n<P ALIGN=\"JUSTIFY\">Imanen afviser ligeledes, at det stykke papir, han som  \r\n\r\n skoleleder uddelte til skolens l&aelig;rere   nemlig en diskussion om  \r\n\r\n kvindelig omsk&aelig;ring skrevet af dr.  Jamal  Badawi   p&aring; nogen  \r\n\r\n m&aring;de kan l&aelig;ses som en anbefaling af omsk&aelig;ring.</P>  \r\n\r\n<P ALIGN=\"JUSTIFY\">Information finder det fortsat bet&aelig;nkeligt, at det  \r\n\r\n p&aring;g&aelig;ldende stykke papir er udleveret uden en medf&oslash;lgende  \r\n\r\n skriftlig afstandtagen af enhver form for omsk&aelig;ring. Men vi noterer  \r\n\r\n hermed, at  Abdul  Wahid  Pedersen ikke finder dette problematisk.&quot;</P>  \r\n\r\n<P ALIGN=\"JUSTIFY\">Klageren har anf&oslash;rt, at der ikke er bel&aelig;g for  \r\n\r\n overskriften i artiklen den 15. november 2002, og at overskriften i sig selv  \r\n\r\n er urigtig. Derudover er artiklens indhold i strid med de faktiske forhold og  \r\n\r\n med den viden, som journalisten har haft, idet hun l&aring; inde med en kopi  \r\n\r\n af det omdelte materiale. Det omdelte materiale tager afstand fra  \r\n\r\n omsk&aelig;ring af piger og konkluderer, at der ikke indenfor islamisk lov  \r\n\r\n findes bel&aelig;g for omsk&aelig;ring af piger. Bladets artikel kommer til  \r\n\r\n det stik modsatte resultat. I &oslash;vrigt har bladet ikke bragt  \r\n\r\n dokumentation for, at skolen som juridisk person &quot;g&aring;r ind&quot;  \r\n\r\n for omsk&aelig;ring eller opfordrer dertil.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at overskriften og  \r\n\r\n artiklen indeholder urigtige, strafbare sigtelser i forhold til skolelederen  \r\n\r\n  Abdul  Wahid  Pedersen og Alkownain Friskole og s&oslash;ger i &oslash;vrigt  \r\n\r\n p&aring; tendenti&oslash;s og uretm&aelig;ssig m&aring;de at sv&aelig;rte ham  \r\n\r\n og skolen til, p&aring; trods af at skolelederen og skolen har  \r\n\r\n pr&aelig;senteret journalisten for det n&aelig;vnte dokument. Eventuelle  \r\n\r\n l&aelig;sere af artiklen vil f&aring; det indtryk, at skolelederen og skolen  \r\n\r\n som juridisk person lovpriser en ulovlig handling samt opfordrer skolens  \r\n\r\n ansatte til at ud&oslash;ve ulovlige handlinger.</P>  \r\n\r\n<P ALIGN=\"JUSTIFY\">Klageren har i forhold til lederen den 18. november 2002  \r\n\r\n anf&oslash;rt, at bladet ogs&aring; her har bragt urigtige oplysninger, idet  \r\n\r\n det omtalte uddelte papir ikke er forfattet af  Abdul  Wahid  Pedersen, men  \r\n\r\n er et uddrag fra en afhandling af en canadisk islam-forsker. Det er heller  \r\n\r\n ikke dokumenteret, at det uddelte papir var et udtryk for &quot;skolens  \r\n\r\n politik p&aring; omr&aring;det omsk&aelig;ring&quot;. Endvidere  \r\n\r\n redeg&oslash;res der i lederen for, at imamer lyver over for medierne, uden  \r\n\r\n dog at skolelederens navn direkte bliver n&aelig;vnt undervejs. Generelt vil  \r\n\r\n l&aelig;seren dog f&aring; det indtryk, at ogs&aring; skolelederen lyver og  \r\n\r\n taler &quot;med to tunger&quot;. Skolelederens berigtigelse af de falske  \r\n\r\n oplysninger i bragt i artiklen den 15. november 2003 kaldes for &quot;viklet  \r\n\r\n ud af&quot;   med andre ord en negativ fremstilling af begivenheden,  \r\n\r\n s&aring;ledes at l&aelig;seren skal f&aring; det indtryk, at skolelederen er  \r\n\r\n en tvivlsom person.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at bladet   uanset  \r\n\r\n artiklen den 20. november 2002, hvor skolelederen fremkom med sine  \r\n\r\n synspunkter, og bladets berigtigelse den 22. november 2002   ikke har trykt  \r\n\r\n genm&aelig;let, ligesom bladet heller ikke i henhold til medieansvarslovens §  \r\n\r\n 40, stk. 1, har sendt et formelt afslag p&aring; genm&aelig;le til klager  \r\n\r\n eller skolelederen.  </P>  \r\n\r\n<P ALIGN=\"JUSTIFY\">Bladet har indledningsvis oplyst, at journalisten inden  \r\n\r\n artiklen talte med skoleleder  Abdul  Wahid  Pedersen, som uopfordret spurgte  \r\n\r\n journalisten, om hun var interesseret i at kende skolens holdning til  \r\n\r\n omsk&aelig;ring af mindre&aring;rige piger. Journalisten modtog herefter det  \r\n\r\n notat, som danner baggrund for artiklen   &quot;Diskussion om  \r\n\r\n omsk&aelig;ring&quot;, skrevet af dr.  Jamal  Badawi. Da bladet fandt det  \r\n\r\n problematisk og m&aelig;rkv&aelig;rdigt, at skolen og skolelederen midt i en  \r\n\r\n ophedet offentlig debat udsendte et notat om omsk&aelig;ring, der afstod fra  \r\n\r\n at tage afstand fra omsk&aelig;ring, besluttede man at skrive artiklen, men  \r\n\r\n lod naturligvis skolelederen selv komme til orde i artiklen. Det er i  \r\n\r\n &oslash;vrigt relevant at fremh&aelig;ve, at skolelederen p&aring;  \r\n\r\n sp&oslash;rgsm&aring;let &quot;Hvorfor st&aring;r der ikke, at I tager  \r\n\r\n afstand fra alle former for omsk&aelig;ring? Eller at alle former for  \r\n\r\n omsk&aelig;ring er forbudt i Danmark?&quot; svarer &quot;St&aring;r der ikke  \r\n\r\n det? S&aring; er der muligvis grund til at indsk&aelig;rpe yderligere, hvad  \r\n\r\n vores holdning er&quot;. Passagen er relevant, fordi den viser, at han  \r\n\r\n angiveligt ikke selv har l&aelig;st det papir, han har uddelt. </P>  \r\n\r\n<P ALIGN=\"JUSTIFY\">Bladet har i forhold til klagen over, at artiklen og dens  \r\n\r\n overskrift ikke er d&aelig;kkende, anf&oslash;rt, at den ansvarshavende  \r\n\r\n redakt&oslash;r under overskriften &quot;Berigtigelse&quot; den 22. november  \r\n\r\n 2002 har beklaget s&aring;vel rubrik som indledning til artiklen. Bladet har  \r\n\r\n ligeledes i forhold til klagen over, at overskriften er urigtig og indeholder  \r\n\r\n sigtelser mod skolelederen, henvist til berigtigelsen.</P>  \r\n\r\n<P ALIGN=\"JUSTIFY\">Bladet har i forhold til lederen den 18. november 2002  \r\n\r\n anf&oslash;rt, at der ikke er bel&aelig;g for klagers p&aring;stand om, at  \r\n\r\n bladet skulle antyde, at skolelederen lyver. P&aring;standen om, at bladet  \r\n\r\n skulle antyde, at skolelederen selv havde skrevet det omtalte notat, har ikke  \r\n\r\n hold i teksten. Fortolkningen af, at bladet har fremstillet skolelederen som  \r\n\r\n en &quot;tvivlsom karakter&quot;, m&aring; st&aring; for skolelederens egen  \r\n\r\n regning.</P>  \r\n\r\n<P ALIGN=\"JUSTIFY\">Med hensyn til sp&oslash;rgsm&aring;let om genm&aelig;le  \r\n\r\n har bladet bem&aelig;rket, at skolelederen som en r&aelig;kke andre kritikere  \r\n\r\n af artiklen fik masser af plads p&aring; bladets opinionsopslag i de  \r\n\r\n p&aring;g&aelig;ldende dage, herunder fik skolelederen selv et indl&aelig;g i  \r\n\r\n bladet den 20. november 2002. Der er s&aring;ledes ikke tale om, at bladet  \r\n\r\n har fors&oslash;gt at undg&aring;, at skolelederen kunne fremkomme med sin  \r\n\r\n udl&aelig;gning af sagen. Bladet skal i &oslash;vrigt beklage, at der ikke er  \r\n\r\n fremsendt et formelt afslag til p&aring; genm&aelig;le til skolelederen.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Niels Grubbe, Finn Rowold, Kaare R. Skou og  \r\n\r\n Kirsten Dyregaard. </P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet finder, at der ikke er d&aelig;kning  \r\n\r\n for udsagnene i overskriften, rubrikken og indledningen til artiklen den 15.  \r\n\r\n november 2002 om, at den somaliske friskole Alkownain priser omsk&aelig;ring,  \r\n\r\n opfatter omsk&aelig;ring &quot;som en &aelig;refuld handling&quot; og  \r\n\r\n g&aring;r ind for omsk&aelig;ring af piger. Ved at bringe disse udsagn har  \r\n\r\n bladet handlet i strid med god presseskik, og n&aelig;vnet udtaler sin  \r\n\r\n kritik.</P>  \r\n\r\n<P ALIGN=\"JUSTIFY\">I lederen den 18. november 2002 fremst&aring;r det, som om  \r\n\r\n skolelederen stod bag den omtalte vejledning om omsk&aelig;ring, og at denne  \r\n\r\n vejledning skulle redeg&oslash;re for skolens holdning p&aring;  \r\n\r\n omr&aring;det. Pressen&aelig;vnet finder, at der ikke er d&aelig;kning for  \r\n\r\n denne fremstilling. Uanset at en lederartikel i sagens natur altid vil  \r\n\r\n best&aring; af mere vurderende, kommenterende og subjektive betragtninger end  \r\n\r\n almindelige artikler, og der derfor m&aring; indr&oslash;mmes en h&oslash;j  \r\n\r\n grad af frisprog i ledere, har bladet ved at bringe den urigtige fremstilling  \r\n\r\n handlet i strid med god presseskik, og n&aelig;vnet udtaler sin kritik.</P>  \r\n\r\n<P ALIGN=\"JUSTIFY\">Det fremg&aring;r af medieansvarslovens § 36, stk. 1, at  \r\n\r\n en anmodning om genm&aelig;le over for oplysninger af faktisk karakter, som  \r\n\r\n er egnet til at p&aring;f&oslash;re nogen &oslash;konomisk eller anden skade  \r\n\r\n af betydning, og som er bragt i et massemedie, skal tages til f&oslash;lge,  \r\n\r\n medmindre oplysningernes rigtighed er utvivlsom.</P>  \r\n\r\n<P ALIGN=\"JUSTIFY\">Pressen&aelig;vnet finder, at bladet har v&aelig;ret  \r\n\r\n forpligtet til at bringe det &oslash;nskede genm&aelig;le af 19. november  \r\n\r\n 2002, idet berigtigelsen ikke er d&aelig;kkende for indholdet af det  \r\n\r\n &oslash;nskede genm&aelig;le. Klager er herefter berettiget til efter  \r\n\r\n p&aring;krav at f&aring; optaget f&oslash;lgende genm&aelig;le, jf.  \r\n\r\n medieansvarslovens § 39:</P>  \r\n\r\n<B><P ALIGN=\"CENTER\">&quot;Genm&aelig;le</P>  \r\n\r\n</B>  \r\n\r\n<P ALIGN=\"JUSTIFY\">I en artikel den 15. november 2002 skriver Information, at  \r\n\r\n den somaliske friskole Alkownain g&aring;r ind for omsk&aelig;ring.  \r\n\r\n Information fremkommer i artiklen med en p&aring;stand om, at den somaliske  \r\n\r\n skole priser omsk&aelig;ring. Information skriver videre, at den somaliske  \r\n\r\n skole opfatter pigeomsk&aelig;ring som en &quot;&aelig;refuld handling&quot;,  \r\n\r\n der er tilladt i islam.</P>  \r\n\r\n<P ALIGN=\"JUSTIFY\">Derudover skriver Information i en lederartikel den 18.  \r\n\r\n november 2002, at skoleleder  Abdul  Wahid  Pedersen har uddelt et stykke  \r\n\r\n papir, som if&oslash;lge ham selv skulle redeg&oslash;re for skolens politik  \r\n\r\n for omsk&aelig;ring af piger.</P>  \r\n\r\n<P ALIGN=\"JUSTIFY\">Over for disse oplysninger meddeles det, at der ikke er  \r\n\r\n dokumentation for Informations p&aring;stand om skolens politik for  \r\n\r\n omsk&aelig;ring af piger, idet der ingen steder i skolens vedt&aelig;gter  \r\n\r\n eller forretningsplan findes en s&aring;dan politik p&aring;  \r\n\r\n omr&aring;det.</P>  \r\n\r\n<P ALIGN=\"JUSTIFY\">Desuden har Information ingen dokumentation for, at  \r\n\r\n Alkownain Friskole som juridisk entitet g&aring;r ind for omsk&aelig;ring af  \r\n\r\n piger.</P>  \r\n\r\n<P ALIGN=\"JUSTIFY\">Endeligt findes der ingen dokumentation for, at det stykke  \r\n\r\n papir, som skoleleder  Abdul  Wahid  Pedersen uddelte til l&aelig;rerstaben,  \r\n\r\n skulle indeholde nogen redeg&oslash;relse for skolens politik over for  \r\n\r\n omsk&aelig;ring af piger.</P>  \r\n\r\n<P ALIGN=\"CENTER\">Alkownain Friskole ved skoleleder</P>  \r\n\r\n<P ALIGN=\"CENTER\"> Abdul  Wahid  Pedersen.&quot;</P>  \r\n\r\n<P ALIGN=\"JUSTIFY\">N&aelig;vnet skal samtidig udtale sin kritik af, at bladet  \r\n\r\n ikke har meddelt klager et afslag p&aring; deres anmodning om genm&aelig;le,  \r\n\r\n s&aring;ledes som det er foreskrevet i medieansvarslovens § 40, stk. 1.</P>  \r\n\r\n<P ALIGN=\"JUSTIFY\">I medf&oslash;r af medieansvarslovens § 49  \r\n\r\n p&aring;l&aelig;gges det herefter den ansvarshavende redakt&oslash;r af  \r\n\r\n Information at offentligg&oslash;re f&oslash;lgende:</P>  \r\n\r\n<I><P ALIGN=\"CENTER\">&quot;<B>Kendelse fra Pressen&aelig;vnet:</P>  \r\n\r\n</B>  \r\n\r\n<P ALIGN=\"JUSTIFY\">Den 15. og 18. november 2002 bragte Information i en  \r\n\r\n artikel og en leder en omtale af den somaliske friskole Alkownains holdning  \r\n\r\n til sp&oslash;rgsm&aring;let om omsk&aelig;ring af piger.</P>  \r\n\r\n<P ALIGN=\"JUSTIFY\">Alkownain Friskole har klaget til Pressen&aelig;vnet, idet  \r\n\r\n man finder, at god presseskik er tilsidesat.</P>  \r\n\r\n<U><P ALIGN=\"JUSTIFY\">Pressen&aelig;vnet udtaler:</P>  \r\n\r\n</U><P ALIGN=\"JUSTIFY\">Pressen&aelig;vnet finder, at der ikke er  \r\n\r\n d&aelig;kning for udsagnene i overskriften, rubrikken og indledningen til  \r\n\r\n artiklen den 15. november 2002 om, at den somaliske friskole Alkownain priser  \r\n\r\n omsk&aelig;ring, opfatter omsk&aelig;ring &quot;som en &aelig;refuld  \r\n\r\n handling&quot; og g&aring;r ind for omsk&aelig;ring af piger. Ved at bringe  \r\n\r\n disse udsagn har bladet handlet i strid med god presseskik, og n&aelig;vnet  \r\n\r\n udtaler sin kritik.</P>  \r\n\r\n<P ALIGN=\"JUSTIFY\">I lederen den 18. november 2002 fremst&aring;r det, som om  \r\n\r\n skolelederen stod bag den omtalte vejledning om omsk&aelig;ring, og at denne  \r\n\r\n vejledning skulle redeg&oslash;re for skolens holdning p&aring;  \r\n\r\n omr&aring;det. Pressen&aelig;vnet finder, at der ikke er d&aelig;kning for  \r\n\r\n denne fremstilling. Uanset at en lederartikel i sagens natur altid vil  \r\n\r\n best&aring; af mere vurderende, kommenterende og subjektive betragtninger end  \r\n\r\n almindelige artikler, og der derfor m&aring; indr&oslash;mmes en h&oslash;j  \r\n\r\n grad af frisprog i ledere, har bladet ved at bringe den urigtige fremstilling  \r\n\r\n handlet i strid med god presseskik, og n&aelig;vnet udtaler sin kritik.</P>  \r\n\r\n<P ALIGN=\"JUSTIFY\">N&aelig;vnet skal samtidig udtale sin kritik af, at bladet  \r\n\r\n ikke har meddelt klager et afslag p&aring; deres anmodning om genm&aelig;le,  \r\n\r\n s&aring;ledes som det er foreskrevet i medieansvarslovens § 40, stk. 1.</P>  \r\n\r\n<P ALIGN=\"CENTER\">K&oslash;benhavn den 12. februar 2003.</P>  \r\n\r\n<P ALIGN=\"CENTER\">Niels Grubbe, Finn Rowold, Kaare R. Skou og Kirsten  \r\n\r\n Dyregaard.&quot;</P></I>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2003"
        },
        {
            "displayName": "Accession",
            "displayValue": "W20030903825"
        },
        {
            "displayName": "Entydig dokumentidentifikation",
            "displayValue": "AA002085"
        },
        {
            "displayName": "Dato for indlæggelse",
            "displayValue": "26/02/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9038"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "12/02/2003"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "117/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}