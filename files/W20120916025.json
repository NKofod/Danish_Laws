{
    "id": 141484,
    "title": "Pressenævnets kendelse i sag nr. 12-70-00232",
    "documentTypeId": "240",
    "isSagsforlobPeriodValid": true,
    "shortName": "KEN nr 9160 af 16/04/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00232</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – KirurgiRejser ApS – klagede over artiklerne ”Sælger farlige operationer til børn, ”Hasard med menneskeliv”, ”Tjener kassen på operationer” og ”Rejsebureau narrer alvorligt syge” på ekstrabladet.dk og artiklen ”[Person] døde efter fedmeoperationer” i Ekstra Bladet.</p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">\r\n      <span class=\"Bold\">Klage over tilsidesættelse af </span>\r\n      <span class=\"BoldItalic\">god presseskik</span>\r\n      <span class=\"Bold\"> kan rettes til mediet selv eller direkte til Pressenævnet.</span> <span class=\"Bold\">I begge tilfælde er klagefristen fire uger fra offentliggørelsen.</span> <span class=\"Bold\">Rettes klagen først til mediet, kan mediets afgørelse senest fire uger efter, at afgørelsen er kommet frem til klageren, indbringes for Pressenævnet, jf. medieansvarsloven § 34, stk. 2.</span></p>\r\n   <p class=\"TekstGenerel\">\r\n      <span class=\"Bold\">En </span>\r\n      <span class=\"BoldItalic\">anmodning</span>\r\n      <span class=\"BoldItalic\">om genmæle</span>\r\n      <span class=\"Bold\"> skal sendes til redaktøren senest fire uger efter offentliggørelsen af de faktiske oplysninger, der ønskes imødegået, jf. medieansvarsloven § 36, stk. 3.</span> <span class=\"BoldItalic\">Afslag</span><span class=\"Bold\"> på genmæle kan indbringes for Pressenævnet senest fire uger efter, at afslaget er kommet frem til den, der har anmodet om det, jf. medieansvarsloven § 40, stk. 1.</span></p>\r\n   <p class=\"TekstGenerel\">\r\n      <span class=\"Bold\">Klagen vedrører artikler bragt den 24.-27. januar 2012.</span> <span class=\"Bold\">Klager udbad sig ved e-mail af 20. februar 2012 journalistens kommentarer til et citat bragt den 25. januar 2012 (inden for fire uger efter offentliggørelsen).</span> <span class=\"Bold\">Da henvendelsen af 20. februar 2012 imidlertid hverken kan anses for en klage over tilsidesættelse af god presseskik eller en anmodning om genmæle, er klagefristen først afbrudt ved e-mailen af 14. marts 2012.</span></p>\r\n   <p class=\"TekstGenerel\">\r\n      <span class=\"Bold\">Da klagen således først er indgivet til mediet efter udløbet af 4-ugers klagefristen, og mediet ikke har givet afkald på klagefristen, afvises klagen som for sen, jf. medieansvarslovens § 43, stk. 3.</span> <span class=\"Bold\">Det forhold, at klager ikke var bekendt med klagefristen, kan ikke føre til et andet resultat.</span></p>\r\n</div>\r\n<p class=\"Tekst\" style=\"text-align: left;\">KirurgiRejser ApS har klaget til Pressenævnet over artiklerne <span class=\"Italic\">”Sælger farlige operationer til børn” </span>og <span class=\"Italic\">”</span><span class=\"Italic\">Hasard med menneskeliv” </span>af 24. januar, <span class=\"Italic\">”Tjener kassen på operationer” </span>af 25. januar og <span class=\"Italic\">”Rejsebureau narrer alvorligt syge” </span>af 27. januar 2012 på ekstrabladet.dk samt artiklen <span class=\"Italic\">”[Person] døde efter fedmeoperation”</span> bragti Ekstra Bladet den 25. januar 2012, idet selskabet mener, at god presseskik er tilsidesat.</p>\r\n<p class=\"Tekst\" style=\"text-align: left;\">Klagen er modtaget i Pressenævnet 15. marts 2012.</p>\r\n<p class=\"Tekst\" style=\"text-align: left;\">KirurgiRejser ApS skrev ved e-mail af 20. februar 2012 følgende under emnet <span class=\"Italic\">”Vedr.</span> <span class=\"Italic\">Sundhedsstyrelsen”</span> til Ekstra Bladets journalist:</p>\r\n<p class=\"Tekst\" style=\"text-align: left;\">”Jeg skriver i forbindelse med din artikel i Ekstra Bladet fra onsdag den 25. januar 2012, hvor du skriver følgende:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Tilsynschef Anne Mette Dons fra Sundhedsstyrelsen vil gerne advare folk mod at tage til Belgien med KirurgiRejser.</span> <span class=\"Italic\">Sundhedsstyrelsen har tidligere haft kritisk fokus på KirurgiRejser, men selskabet har ikke tidligere udført sundhedsfarlig virksomhed.”</span></p>\r\n<p class=\"Tekst\" style=\"text-align: left;\">Sundhedsstyrelsen og Anne Mette Dons kender ikke noget til din påstand – hvad er din kommentar til det?”</p>\r\n<p class=\"Tekst\" style=\"text-align: left;\">Ved e-mail af 14. marts 2012 sendte KirurgiRejser ApS en længere redegørelse til Ekstra Bladets ansvarshavende redaktør under emnet <span class=\"Italic\">”Vedr.</span> <span class=\"Italic\">Ekstra Bladets artikler om KirurgiRejser”</span>. Af klagen fremgik afslutningsvis følgende:</p>\r\n<p class=\"Tekst\" style=\"text-align: left;\">”…</p>\r\n<p class=\"Tekst\" style=\"text-align: left;\">Jeg håber [Ekstra Bladets journalist] agter at kommentere mit indlæg, men forventer det ikke, da det ikke er medvirkende til salg af flere aviser.</p>\r\n<p class=\"Tekst\" style=\"text-align: left;\">Sluttelig vil jeg gøre opmærksom på, at KirurgiRejser ser meget alvorligt på disse artikler og håber at du har tid til at kigge nærmere på sagen.”</p>\r\n<p class=\"Tekst\" style=\"text-align: left;\">Avisens ansvarshavende redaktør besvarede samme dag klagen. Af svaret fremgik følgende:</p>\r\n<p class=\"Tekst\" style=\"text-align: left;\">”…</p>\r\n<p class=\"Tekst\" style=\"text-align: left;\">Denne påstand blev første gang fremført over for [journalisten] 20. februar i en mail fra en af dine medarbejdere, [medarbejder].</p>\r\n<p class=\"Tekst\" style=\"text-align: left;\">[Journalisten] ringede efterfølgende til Anne Marie Dons, der fortalte, at hun på ingen måde føler sig fejlciteret.</p>\r\n<p class=\"Tekst\" style=\"text-align: left;\">…</p>\r\n<p class=\"Tekst\" style=\"text-align: left;\">Jeg skal dog gøre dig opmærksom på, at fristen for at klage til Pressenævnet for længst er passeret, da denne frist er 4 uger, og selv hvis vi betragter KirurgiRejsers henvendelse af 20. februar, som et krav om genmæle, er det for sent.”</p>\r\n<p class=\"Tekst\" style=\"text-align: left;\">KirurgiRejser ApS har til støtte for klagen anført, at det hele tiden har været selskabets hensigt at klage, men at det først nu er gået op for dem, at klagefristen er fire uger. Selskaber har videre anført, at det er en sag af særlig grov karakter, som har haft massive omkostninger for selskabet, og man håber derfor, at der kan ”ses gennem fingre” med klagefristen.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnets formand udtaler</span>:</p>\r\n<p class=\"Tekst\" style=\"text-align: left;\">Klage over tilsidesættelse af <span class=\"Italic\">god presseskik</span> kan rettes til mediet selv eller direkte til Pressenævnet. I begge tilfælde er klagefristen fire uger fra offentliggørelsen. Rettes klagen først til mediet, kan mediets afgørelse senest fire uger efter, at afgørelsen er kommet frem til klageren, indbringes for Pressenævnet, jf. medieansvarsloven § 34, stk. 2.</p>\r\n<p class=\"Tekst\" style=\"text-align: left;\">En <span class=\"Italic\">anmodning</span><span class=\"Italic\">om genmæle</span> skal sendes til redaktøren senest fire uger efter offentliggørelsen af de faktiske oplysninger, der ønskes imødegået, jf. medieansvarsloven § 36, stk. 3. <span class=\"Italic\">Afslag</span> på genmæle kan indbringes for Pressenævnet senest fire uger efter, at afslaget er kommet frem til den, der har anmodet om det, jf. medieansvarsloven § 40, stk. 1.</p>\r\n<p class=\"Tekst\" style=\"text-align: left;\">Klagen vedrører artikler bragt den 24.-27. januar 2012. Klager udbad sig ved e-mail af 20. februar 2012 journalistens kommentarer til et citat bragt den 25. januar 2012 (inden for fire uger efter offentliggørelsen). Da henvendelsen af 20. februar 2012 imidlertid hverken kan anses for en klage over tilsidesættelse af god presseskik eller en anmodning om genmæle, er klagefristen først afbrudt ved e-mailen af 14. marts 2012.</p>\r\n<p class=\"Tekst\" style=\"text-align: left;\">Da klagen således først er indgivet til mediet efter udløbet af 4-ugers klagefristen, og mediet ikke har givet afkald på klagefristen, afvises klagen som for sen, jf. medieansvarslovens § 43, stk. 3. Det forhold, at klager ikke var bekendt med klagefristen, kan ikke føre til et andet resultat.</p>\r\n<p class=\"Tekst\" style=\"text-align: left;\">Afgjort den 16. april 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/2012"
        },
        {
            "displayName": "Accession",
            "displayValue": "W20120916025"
        },
        {
            "displayName": "Entydig dokumentidentifikation",
            "displayValue": "AA006482"
        },
        {
            "displayName": "Dato for indlæggelse",
            "displayValue": "17/04/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9160"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "16/04/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00232"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}