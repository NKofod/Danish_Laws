{
    "id": 107043,
    "title": "1991 BSF 78   FORSLAG TIL FOLKETINGSBESLUTNING OM STOP FOR YDERLIGERE   FLYGTNINGEBEVILLINGER I 1992 ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 78 </P>  \r\n\r\n<P></P>  \r\n\r\n<P>Forslag til folketingsbeslutning om stop for yderligere  \r\n\r\n flygtningebevillinger i 1992 </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Kirsten Jacobsen (FP) Pia  \r\n\r\n Kjærsgaard (FP) </P>  \r\n\r\n<P></P>  \r\n\r\n<P>den 18. marts 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer socialministeren til at trække aktstykke nr. </P>  \r\n\r\n<P>133 i folketingsåret 1991-92 tilbage fra Finansudvalget. </P>  \r\n\r\n<P>I aktstykket søger ministeren om tilslutning til at anvende 38,1 mio. kr.  \r\n\r\n yderligere i 1992 end de i forvejen afsatte ca. 500 mio. kr. til formålet.  \r\n\r\n Ministerens ansøgning er afledt af vedtagelsen den 27. februar 1992 af  \r\n\r\n lovforslag nr. L 211 om opholdstilladelse til statsløse palæstinensere fra  \r\n\r\n Libanon. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Danmark modtager fortsat alt for mange flygtninge. For indeværende år  \r\n\r\n havde man i finansloven regnet med at modtage 3.000 flygtninge. Man ved dog  \r\n\r\n af erfaring fra tidligere år, at det meget hurtigt bliver til 4.000  \r\n\r\n flygtninge, inden året er omme. </P>  \r\n\r\n<P>Som om det ikke var nok, vedtog et flertal i Folketinget den 27. februar  \r\n\r\n 1992, at de statsløse palæstinensere fra Libanon skal tildeles særstatus og  \r\n\r\n have lov til at blive her i landet, uanset hvor forfulgte de er i  \r\n\r\n oprindelseslandet. I aktstykke 133 oplyser socialministeren, at det drejer  \r\n\r\n sig om 470 personer, og at de alene i 1992 vil koste en ekstrabevilling på  \r\n\r\n 38,1 mio. kr. </P>  \r\n\r\n<P>Det er jo imidlertid ikke hele sandheden. Disse palæstinensere vil i årene  \r\n\r\n fremover udgøre en fortsat økonomisk belastning. Den konservative  \r\n\r\n finansordfører, Henning Andersen, har i en pressemeddelelse den 11. marts  \r\n\r\n 1992 regnet ud, at palæstinenserne vil koste en kvart mia. kr. bare de næste  \r\n\r\n seks et halvt år. Det er måske endda lavt sat. Men efter at disse år er  \r\n\r\n udløbet, vil bistandshjælp og arbejdsløshedsunderstøttelse blive konsekvensen  \r\n\r\n for de fleste af palæstinenserne, akkurat ligesom for alt for mange andre af  \r\n\r\n de såkaldte flygtninge, et flertal har ønsket vi skal modtage. Her slutter  \r\n\r\n regnestykket endda slet ikke. Disse palæstinensere vil rejse på ferieophold i  \r\n\r\n Libanon, Syrien eller et andet muslimsk land og der finde kæreste og kone. De  \r\n\r\n tages så med til Danmark. Kone og ofte mange børn vil derefter år efter år  \r\n\r\n udgøre en kæmpe økonomisk byrde for de danske skatteydere. </P>  \r\n\r\n<P>Aktstykket er i virkeligheden kun et fragment af toppen af det isbjerg af  \r\n\r\n de ekstra udgifter, som et folketingsflertal har påført den danske befolkning  \r\n\r\n gennem vedtagelsen af palæstinensersærloven. </P>  \r\n\r\n<P>Regeringen var totalt passiv ved vedtagelsen af palæstinenserloven. Et  \r\n\r\n forsøg fra Fremskridtspartiet på at samle Venstre- og Konservative  \r\n\r\n folketingsmedlemmers underskrift på en begæring om at lade loven gå til  \r\n\r\n folkeafstemning fik kun 12 underskrifter, Fremskridtspartiets. Gang på gang  \r\n\r\n holder folketingsmedlemmer og ministre fra Venstre og Konservative festlige  \r\n\r\n taler om, hvor alvorligt flygtningeproblemet er, og hvor gerne de vil stramme  \r\n\r\n reglerne. Det viser sig imidlertid, at regeringspartierne har låst sig fast i  \r\n\r\n den fejlopfattelse, at ændringer i udlændingeloven kun kan ske sammen med  \r\n\r\n socialisterne, vel at mærke de socialister, som gennem vedtagelsen af  \r\n\r\n palæstinensersærloven har lagt en katastrofekurs for landets  \r\n\r\n udlændingepolitik. </P>  \r\n\r\n<P>Set i lyset af, at der i Folketinget kun var jastemmer fra  \r\n\r\n Socialdemokratiet, SF og Det Radikale Venstre til palæstinensersærloven, så  \r\n\r\n må det være helt naturligt, at partierne imod palæstinensersærloven også kan  \r\n\r\n støtte dette forslag. </P>  \r\n\r\n<P>Fremskridtspartiet forventer derfor, at et betydeligt antal af  \r\n\r\n Folketingets partier vil slutte sig til dette forslag og dermed få isoleret  \r\n\r\n socialisterne nok en gang omkring en ansvarsløs udlændinge- og økonomisk  \r\n\r\n politik. </P>  \r\n\r\n<P> <B>Bilag </B></P>  \r\n\r\n<P>133 </P>  \r\n\r\n<P>Socialministeriet. København, den 3. marts 1992. </P>  \r\n\r\n<P>a. Socialministeriet søger om Finansudvalgets tilslutning til, at  \r\n\r\n bevillingen på FL 1992 til Dansk Flygtningehjælp til ydelse af  \r\n\r\n integrationsbistand til flygtninge m.v. forhøjes som følge af vedtagelsen af  \r\n\r\n lovforslag nr. L 211 om opholdstilladelse til statsløse palæstinensere fra  \r\n\r\n Libanon. Lovforslaget skønnes at medføre en yderligere tilgang på ca. 470  \r\n\r\n personer til Dansk Flygtningehjælp. </P>  \r\n\r\n<P>Merudgiften herved anslås til 38,1 mio. kr. i 1992, der dækkes ved træk på  \r\n\r\n Finansministeriets flygtningereserve. </P>  \r\n\r\n<P>b. I henhold til lov om opholdstilladelse for statsløse palæstinensere fra  \r\n\r\n Libanon, jf. L 211 af 28. januar 1992, kan der efter ansøgning gives  \r\n\r\n opholdstilladelse til statsløse palæstinensere fra Libanon, som ved lovens  \r\n\r\n ikrafttræden har opholdt sig i Danmark som asylsøgere i mere end 12 måneder,  \r\n\r\n og som ikke har opnået opholdstilladelse på andet grundlag. Udlændingelovens  \r\n\r\n bestemmelser finder i øvrigt anvendelse, og ifølge lovbemærkningerne opnår de  \r\n\r\n pågældende samme retsstilling som personer, der opnår opholdstilladelse efter  \r\n\r\n udlændingelovens § 9, stk. 2, nr. 2, (humanitær opholdstilladelse), herunder  \r\n\r\n med hensyn til integration. </P>  \r\n\r\n<P>Dansk Flygtningehjælp har ikke bevilling på FL 92 til at yde  \r\n\r\n integrationsbistand til de pågældende statsløse palæstinensere, når de får  \r\n\r\n opholdstilladelse i henhold til omhandlede lov, idet de ikke hermed opnår  \r\n\r\n flygtningestatus eller humanitær opholdstilladelse efter udlændingeloven. Der  \r\n\r\n søges derfor bevillingsmæssig hjemmel til, at Dansk Flygtningehjælp også kan  \r\n\r\n yde integrationsbistand til denne gruppe. </P>  \r\n\r\n<P>Det samlede antal måneder, som flygtninge m.v. er under integration i  \r\n\r\n Dansk Flygtningehjælp i 1992, er på FL 1992 anslået til ca. 61.800. Tallet  \r\n\r\n skønnes nu at stige til ca. 66.500 forsorgsmåneder som følge af modtagelsen  \r\n\r\n af de pågældende palæstinensere. </P>  \r\n\r\n<P>Dansk Flygtningehjælps merudgifter m.v. herved andrager følgende: </P>  \r\n\r\n<PRE>  \r\n\r\n ---------------------------------------------------------------------  \r\n\r\n Mio. kr./år                      1992           1993            I alt  \r\n\r\n ---------------------------------------------------------------------  \r\n\r\n Løn ..........................    10,1            8,1           18,2  \r\n\r\n Øvrige driftsudgifter ........     7,8            6,3           14,1  \r\n\r\n Forsorgsydelser ..............    20,2           16,2           36,4  \r\n\r\n Udgifter i alt ...............    38,1           30,6           68,7  \r\n\r\n Årsværk i alt (bevillings-  \r\n\r\n lønramme &#187;øvrige&#171;) ...........    48,2           38,5  \r\n\r\n 86,7  \r\n\r\n Forsorgsmåneder i alt ........ 4.700          3.760          8.460  \r\n\r\n ---------------------------------------------------------------------  \r\n\r\n</PRE>  \r\n\r\n Der er herved regnet med en gennemsnitlig integrationsudgift pr. person på  \r\n\r\n 146.300 kr. over 18 måneder.  \r\n\r\n<P>Dansk Flygtningehjælps samlede udgifter i 1992 anslås herefter til  \r\n\r\n følgende: </P>  \r\n\r\n<PRE>  \r\n\r\n ---------------------------------------------------------------------  \r\n\r\n Mio. kr.                                   FL 1992          Skøn 1992  \r\n\r\n ---------------------------------------------------------------------  \r\n\r\n Løn ......................................  130,0            140,1  \r\n\r\n Øvrige driftsudgifter ....................  106,1            113,9  \r\n\r\n Forsorgsydelser ..........................  263,7            283,9  \r\n\r\n Udgifter i alt ...........................  499,8            537,9  \r\n\r\n Årsværk i alt ............................  615,6            663,8  \r\n\r\n ---------------------------------------------------------------------  \r\n\r\n</PRE>  \r\n\r\n<P>I beløbene er ikke indregnet en besparelse i forbindelse med reduktion af  \r\n\r\n sygefravær og effektivisering af statens indkøb på 3,0 mio. kr., som er  \r\n\r\n pålagt Dansk Flygtningehjælp. </P>  \r\n\r\n<P>c. Sagen forelægges Finansudvalget, da Dansk Flygtningehjælp ikke inden  \r\n\r\n for den på FL 1992 givne bevilling kan yde integrationsbistand til de  \r\n\r\n pågældende med opholdstilladelse efter omhandlede lov. </P>  \r\n\r\n<P>e. Under henvisning til ovenstående anmodes om tilslutning til, at Dansk  \r\n\r\n Flygtningehjælp yder integrationsbistand til et øget antal flygtninge m.v.  \r\n\r\n som følge af vedtagelsen af L 211 om opholdstilladelse for statsløse  \r\n\r\n palæstinensere fra Libanon, således at der på forslag til  \r\n\r\n tillægsbevillingslov for 1992 opføres følgende: </P>  \r\n\r\n<PRE>  \r\n\r\n § 15.73.01.10. Dansk Flygtningehjælp, løn .........        10.100.000  \r\n\r\n § 15.73.01.20. Dansk Flygtningehjælp,  \r\n\r\n øvrige driftsudgifter .............................         7.800.000  \r\n\r\n § 15.73.01.30. Dansk Flygtningehjælp,  \r\n\r\n forsorgsydelser ...................................        20.200.000  \r\n\r\n § 35.11.03.10. Merudgifter ved flygtninge .........      - 38.100.000  \r\n\r\n</PRE>  \r\n\r\n<P>f. Finansministeriets tilslutning foreligger. </P>  \r\n\r\n<P>Else Winther Andersen </P>  \r\n\r\n<P>/ K. Hagensen </P>  \r\n\r\n<P>Til Finansudvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/1992"
        },
        {
            "displayName": "Accession",
            "displayValue": "19911BA00078"
        },
        {
            "displayName": "Entydig dokumentidentifikation",
            "displayValue": "CL002037"
        },
        {
            "displayName": "Dato for førstegangsindlæggelse",
            "displayValue": "18/03/1992"
        },
        {
            "displayName": "Dato for indlæggelse",
            "displayValue": "18/03/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}