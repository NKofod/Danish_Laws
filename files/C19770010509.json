{
    "id": 61979,
    "title": "Cirkulære om ændringer i ligningsloven. ",
    "documentTypeId": "170",
    "isSagsforlobPeriodValid": false,
    "shortName": "CIR nr 105 af 26/05/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i ligningsloven. </H1>  \r\n\r\n<P></P>  \r\n\r\n<P>Ved lov nr. 101 af 17. marts 1976 og lov nr. 325 af 10. juni 1976 er der  \r\n\r\n gennemført ændringer i ligningsloven, som senest er optrykt ved  \r\n\r\n lovbekendtgørelse nr. 55 af 17. februar 1977. </P>  \r\n\r\n<P>Ved ændringslovene er der indsat nye regler i §§ 7, litra v, 14C, stk. 1,  \r\n\r\n og 27C, for hvilke der redegøres i det følgende. </P>  \r\n\r\n<P CLASS=PUNKT> <B>1.</B> Ved § 7, litra v, indføres skattefrihed for  \r\n\r\n hæderspriser, der udbetales i henhold til Nobelstiftelsens Grundstadgar, samt  \r\n\r\n Nordisk Råds Litteratur- og Musikpris. </P>  \r\n\r\n<P>Bestemmelsen har virkning fra og med indkomståret 1975. </P>  \r\n\r\n<P CLASS=PUNKT> <B>2.</B> I § 14C, stk. 1, er størrelsen af afgiften til  \r\n\r\n statskassen ændret fra 30 pct. til 40 pct. </P>  \r\n\r\n<P>Den forhøjede afgift svares, når udlejerens død, konkurs eller  \r\n\r\n tvangsakkord eller boligselskabets likvidation er indtruffet efter 31. marts  \r\n\r\n 1976. Ved frigivelse i forbindelse med skifte af et uskiftet bo i  \r\n\r\n længstlevende ægtefælles levende live svares den forhøjede afgift, når boet  \r\n\r\n er taget under skiftebehandling efter det foran nævnte tidspunkt. </P>  \r\n\r\n<P CLASS=PUNKT> <B>3.</B> § 27C indeholder regler om den skattemæssige  \r\n\r\n behandling af tilskud, der ydes af udviklingsfonden i henhold til Det  \r\n\r\n europæiske økonomiske Fællesskabs forordning nr. 17/64 om betingelserne for  \r\n\r\n støtte fra Den europæiske udviklings- og garantifond for Landbruget, som  \r\n\r\n senest ændret ved forordning nr. 3171/75, samt tilskud, der ydes efter lov om  \r\n\r\n strukturprojekter inden for jordbruget. </P>  \r\n\r\n<P>De nævnte tilskud skal medregnes ved opgørelsen af den skattepligtige  \r\n\r\n indkomst inden for en 10-årsperiode, der begynder med det indkomstår, hvori  \r\n\r\n den skattepligtige erhverver tilskuddet. </P>  \r\n\r\n<P>Den skattepligtige kan med de senere anførte undtagelser selv vælge, hvor  \r\n\r\n stor en del af tilskudsbeløbet han vil medregne i indkomsten for de enkelte  \r\n\r\n år inden for 10-årsperioden. Har han een gang indtægtsført et tilskudsbeløb,  \r\n\r\n kan det dog ikke senere overføres til et andet år. </P>  \r\n\r\n<P>Tilskudsbeløb, der endnu ikke er medregnet i den skattepligtige indkomst,  \r\n\r\n skal for regnskabsførende skatteydere opføres som en særlig passivpost i  \r\n\r\n statusopgørelsen. Ikke-regnskabsførende skal oplyse beløbet i selvangivelsen.  \r\n\r\n</P>  \r\n\r\n<P>Beløbet kan ikke fradrages ved opgørelsen af den skattepligtige formue.  \r\n\r\n</P>  \r\n\r\n<P>De nævnte regler finder ikke anvendelse, når tilskud udbetales til  \r\n\r\n skattepligtige indkøbsforeninger samt produktions- og salgsforeninger. Disse  \r\n\r\n foreningers skattepligtige indkomst beregnes som en procentdel af foreningens  \r\n\r\n formue, jfr. selskabsskattelovens §§ 14-16. </P>  \r\n\r\n<P>Foreninger o.l., der er omfattet af selskabsskattelovens § 1, stk. 1, nr.  \r\n\r\n 6, er ej heller skattepligtige af modtagne tilskud. </P>  \r\n\r\n<P>Stk. 4-6 indeholder regler for de tilfælde, hvor en eventuel endnu ikke  \r\n\r\n indtægtsført del af tilskuddet kræves indtægtsført, uanset 10-årsfristen  \r\n\r\n endnu ikke er udløbet: </P>  \r\n\r\n<P>a. Salg af virksomheden eller afhændelse af en overvejende del af denne  \r\n\r\n eller af dennes aktiver. </P>  \r\n\r\n<P>Den ikke indkomstbeskattede del af tilskuddet skal senest tages til  \r\n\r\n indtægt i afhændelsesåret. </P>  \r\n\r\n<P>b. Ophør af virksomheden. </P>  \r\n\r\n<P>Opløses det selskab eller den forening m.v., der har modtaget tilskud,  \r\n\r\n skal tilskudsbeløbet senest indtægtsføres i det år, hvori virksomheden træder  \r\n\r\n i likvidation. </P>  \r\n\r\n<P>c. Virksomheden, hvortil der er ydet tilskud, indgår i en bobehandling i  \r\n\r\n forbindelse med tilskudsmodtagerens død. </P>  \r\n\r\n<P>Tilskudsbeløb skal medregnes i afdødes eller boets skattepligtige indkomst  \r\n\r\n senest for det indkomstår, hvori boets indkomstskattepligt ophører. Det samme  \r\n\r\n gælder, hvor virksomheden som del af fællesboet tilfalder ægtefællen, efter  \r\n\r\n at der i umiddelbar forbindelse med dødsfaldet er skiftet med enkelte  \r\n\r\n arvinger eller legatarer. </P>  \r\n\r\n<P CLASS=STK> <I>Stk. 3 </I> indeholder regler om fremgangsmåden, såfremt et  \r\n\r\n ydet tilskud kræves tilbagebetalt. </P>  \r\n\r\n<P>Tilbagebetalingsbeløbet skal fortrinsvis fradrages i den del af  \r\n\r\n tilskudsbeløbet, der endnu ikke er medregnet i den skattepligtige indkomst,  \r\n\r\n og som derfor (for regnskabsførende) henstår på den særlige passivpost, der  \r\n\r\n er omtalt ovenfor. Er tilbagebetalingsbeløbet større end det beløb, der står  \r\n\r\n på passivposten, fradrages det overskydende beløb i den skattepligtige  \r\n\r\n indkomst for det indkomstår, hvori skatteyderen tilpligtes at tilbagebetale  \r\n\r\n beløbet. Tilbagebetalingsbeløbet kommer således kun til fradrag i indkomsten  \r\n\r\n i det omfang, hvori det tidligere er medregnet i den skattepligtige indkomst.  \r\n\r\n</P>  \r\n\r\n<P>Hvis et tilbagebetalingskrav rejses, efter at virksomheden er afhændet  \r\n\r\n eller ophørt, vil kravet blive gjort gældende mod den oprindelige  \r\n\r\n tilskudsmodtager. </P>  \r\n\r\n<P>I dette tilfælde må tilskudsmodtagerens ansættelser reguleres i  \r\n\r\n overensstemmelse med ovenstående regler. </P>  \r\n\r\n<P>Eksisterer tilskudsmodtageren ikke længere på det tidspunkt, hvor  \r\n\r\n tilbagebetalingskravet rejses, kan det af praktiske grunde være nødvendigt  \r\n\r\n ikke at regulere skatteansættelserne. I stedet vil der være mulighed for ved  \r\n\r\n fastsættelsen af størrelsen af tilbagebetalingen at tage hensyn til den skete  \r\n\r\n beskatning. </P>  \r\n\r\n<P>Bestemmelsens stk. 7 indeholder en særregel for det tilfælde, at  \r\n\r\n virksomheden ved tilskudsmodtagerens død overtages af en efterlevende  \r\n\r\n ægtefælle til hensidden i uskiftet bo eller ved udlæg efter skiftelovens §  \r\n\r\n 57, stk. 1. </P>  \r\n\r\n<P>Det er herved bestemt, at den efterlevende ægtefælle i alle relationer  \r\n\r\n indtræder i afdødes sted. </P>  \r\n\r\n<P>Reglerne har virkning for tilskud, der udbetales den 1. januar 1975 eller  \r\n\r\n senere. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 26. maj 1977.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>P. Bruun Nielsen. </P>  \r\n\r\n<P CLASS=MINISTER ALIGN=RIGHT>/O. Skau Wogensen, </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/07/1977"
        },
        {
            "displayName": "Accession",
            "displayValue": "C19770010509"
        },
        {
            "displayName": "Entydig dokumentidentifikation",
            "displayValue": "CM020965"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "26/05/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. sk. og afg. Skd. 8.80-12/1976."
        },
        {
            "displayName": "Stikord",
            "displayValue": "FORDELING, SKATTEFRITAGELSE, TILSKUDSORDNINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}