{
    "id": 45246,
    "title": "Tekniske bestemmelser for landmobilt 30 MHz radiotelefonudstyr. Målemetoder og specifikationer m.m.",
    "documentTypeId": "60",
    "isSagsforlobPeriodValid": false,
    "shortName": "BEK nr 26035 af 01/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tekniske bestemmelser for landmobilt 30 MHz  \r\n\r\n radiotelefonudstyr. Målemetoder og specifikationer m.m. </H1>  \r\n\r\n<P></P>  \r\n\r\n<BR>  \r\n\r\n<P>INDLEDNING </P>  \r\n\r\n<P>Nærværende bestemmelser er udfærdiget i henhold til Ministeriet for  \r\n\r\n Offentlige Arbejders bekendtgørelse om radiostationer i den bevægelige  \r\n\r\n landtjeneste m.v. </P>  \r\n\r\n<P>Bestemmelserne indeholder de minimumskrav, som et radiotelefonudstyrs  \r\n\r\n sender og/eller modtager skal opfylde for at kunne godkendes af Post- og  \r\n\r\n Telegrafvæsenet (P&amp;T) til brug i det landmobile frekvensbånd 29,7- 31,7  \r\n\r\n MHz. </P>  \r\n\r\n<P>For ovennævnte frekvensbånd gælder i øvrigt, at radiobølgerne i perioder  \r\n\r\n udbredes særdeles effektivt over store afstande. Brugere, som ønsker at  \r\n\r\n anvende radioanlæg på frekvenser i dette bånd, må derfor acceptere, at  \r\n\r\n radioanlæggene under disse forhold er udsat for forstyrrelser, og at  \r\n\r\n anlæggenes anvendelsesmuligheder derved kan forringes væsentligt. De  \r\n\r\n forstyrrende gener kan begrænses noget ved at forsyne radioanlæggene med et  \r\n\r\n effektivt kodet toneopkaldssystem, hvilket derfor må anbefales. </P>  \r\n\r\n<P>Omhandlede langdistanceforstyrrelser er som nævnt fremtrædende på  \r\n\r\n frekvenser omkring 30 MHz og vil forekomme væsentlig sjældnere i de højere  \r\n\r\n frekvensbånd, som derfor må anbefales benyttet ved tjenester af en større  \r\n\r\n betydning. </P>  \r\n\r\n<P>Indholdsfortegnelse </P>  \r\n\r\n<PRE>  \r\n\r\n                                                                Side  \r\n\r\n 1. Oplysning vedr. afprøvning, godkendelse og gebyr .. .. .. .. 7  \r\n\r\n 1.1 Anmodning om afprøvning .. .. .. .. .. .. .. .. .. .. .. .. 7  \r\n\r\n 1.2 Indlevering af anlæg til afprøvning .. .. .. .. .. .. .. .. 7  \r\n\r\n 1.3 Valg af anlæg til afprøvning  .. .. .. .. .. .. .. .. .. .. 8  \r\n\r\n 1.4 Godkendelse .. .. .. .. .. .. .. .. .. .. .. .. .. .. .. .. 8  \r\n\r\n 1.5 Gebyr for afprøvning .. .. .. .. .. .. .. .. .. .. .. .. .. 8  \r\n\r\n 2. Almindelige krav til anlægget. .. .. .. .. .. .. .. .. .. .. 9  \r\n\r\n 2.1 Driftsform  .. .. .. .. .. .. .. .. .. .. .. .. .. .. .. .. 8  \r\n\r\n 2.2 Modulation  .. .. .. .. .. .. .. .. .. .. .. .. .. .. .. .. 9  \r\n\r\n 2.3 Selektivt opkald  .. .. .. .. .. .. .. .. .. .. .. .. .. .. 9  \r\n\r\n 2.4 Mærkning af anlæg .. .. .. .. .. .. .. .. .. .. .. .. .. .. 9  \r\n\r\n 2.5 Opvarmningstid .. .. .. .. .. .. .. .. .. .. .. .. .. .. .. 9  \r\n\r\n 3. Afprøvningsbetingelser  .. .. .. .. .. .. .. .. .. .. .. .. 10  \r\n\r\n 3.1 Anvendelse af afprøvningsbetingelserne  .. .. .. ..  .. .. 10  \r\n\r\n 3.2 Spændingsforsyning  .. .. .. .. .. .. .. .. .. .. .. .. .. 10  \r\n\r\n 3.3 Normale afprøvningsbetingelser .. .. .. .. .. .. .. .. ..  10  \r\n\r\n 3.4 Særlige afprøvningsbetingelser .. .. .. .. .. .. .. .. ..  11  \r\n\r\n 3.5 Temperaturprøver .. .. .. .. .. .. .. .. .. .. .. .. .. .. 11  \r\n\r\n 3.6 Kunstantenne  .. .. .. .. .. .. .. .. .. .. .. .. .. .. .. 11  \r\n\r\n 3.7 Prøvesignaler på udstyrets indgange . .. .. .. .. .. .. .. 11  \r\n\r\n 3.8 Standard modulation .. .. .. .. .. .. .. .. .. .. .. .. .. 11  \r\n\r\n 3.9 Modtagerens squelch kredsløb .. .. .. .. .. .. .. .. .. .. 11  \r\n\r\n 4. Sender.. .. .. .. .. .. .. .. .. .. .. .. .. .. .. .. .. .. 12  \r\n\r\n 4.1 Frekvensafvigelse.. .. .. .. .. .. .. .. .. .. .. .. .. .. 12  \r\n\r\n 4.2 Bærebølgeeffekt  .. .. .. .. .. .. .. .. .. .. .. .. .. .. 12  \r\n\r\n 4.3 Maksimalt frekvenssving.. .. .. .. .. .. .. .. .. .. .. .. 12  \r\n\r\n 4.4 Reduktion af frekvenssvinget ved modulationsfrekvenser  \r\n\r\n     over 2,5 kHz ..  .. .. .. .. .. .. .. .. .. .. .. .. .. .. 13  \r\n\r\n 4.5 Nabokanaleffekt  .. .. .. .. .. .. .. .. .. .. .. .. .. .. 13  \r\n\r\n 4.6 Uønsket udstråling  .. .. .. .. .. .. .. .. .. .. .. .. .. 14  \r\n\r\n 5. Modtager .. .. .. .. .. .. .. .. .. .. .. .. .. .. .. .. .. 15  \r\n\r\n 5.1 Følsomhed  .. .. .. .. .. .. .. .. .. .. .. .. .. .. .. .. 15  \r\n\r\n 5.2 Dæmpning af uønskede signaler.. .. .. .. .. .. .. .. .. .. 15  \r\n\r\n 5.3 Intermodulationsdæmpning  .. .. .. .. .. .. .. .. .. .. .. 16  \r\n\r\n 5.4 Nabokanalselektivitet  .. .. .. .. .. .. .. .. .. .. .. .. 16  \r\n\r\n 5.5 Uønsket udstråling  .. .. .. .. .. .. .. .. .. .. .. .. .. 17  \r\n\r\n Bilag 1. Måling af anlæg med fast monteret antenne .. .. .. .. 18  \r\n\r\n Bilag 2. Krav til måleudstyrets nøjagtighed .. .. .. .. .. .. 20  \r\n\r\n</PRE>  \r\n\r\n<P CLASS=PUNKT> <B>1.</B> Oplysninger vedr. afprøvning, godkendelse og gebyr  \r\n\r\n</P>  \r\n\r\n<P>1.1 ANMODNING OM AFPRØVNING </P>  \r\n\r\n<P>Når et anlæg ønskes afprøvet med henblik på godkendelse, rettes af en  \r\n\r\n dansk fabrikant eller en dansk repræsentant skriftlig henvendelse herom til:  \r\n\r\n</P>  \r\n\r\n<P>Post- og Telegrafvæsenet </P>  \r\n\r\n<P>Radioteknisk Tjeneste </P>  \r\n\r\n<P>Islands Brygge 83 C </P>  \r\n\r\n<P>2300 København S </P>  \r\n\r\n<P>Anmodning om afprøvning skal indeholde oplysninger om anlæggets fabrikat  \r\n\r\n og typebetegnelse samt de for afprøvningen nødvendige tekniske  \r\n\r\n specifikationer bl.a.: </P>  \r\n\r\n<P>Frekvensområde </P>  \r\n\r\n<P>Kanalafstand </P>  \r\n\r\n<P>Frekvensområde inden for hvilket der kan skiftes kanaler </P>  \r\n\r\n<P>Driftsspænding </P>  \r\n\r\n<P>Maximalt effektforbrug </P>  \r\n\r\n<P>Senderens/modtagerens afprøvningsfrekvenser </P>  \r\n\r\n<P>Sendeeffekt (nominel) </P>  \r\n\r\n<P>Mikrofonimpedans </P>  \r\n\r\n<P>LF-udgangseffekt (nominel) </P>  \r\n\r\n<P>Højttalerimpedans </P>  \r\n\r\n<P>Anmodningen bør endvidere forsynes med oplysning om, hvem der er teknisk  \r\n\r\n sagsbehandler hos rekvirenten. </P>  \r\n\r\n<P>Anmodningen om afprøvning skal være ledsaget af en komplet teknisk  \r\n\r\n beskrivelse af anlægget, bl.a. indeholdende diagrammer og styklister. </P>  \r\n\r\n<P>Endvidere skal der medsendes en målerapport med måleresultater omfattende  \r\n\r\n alle de i bestemmelserne beskrevne målinger. Har rekvirenten ved sine  \r\n\r\n målinger set sig nødsaget til at anvende målemetoder eller målebetingelser,  \r\n\r\n der ikke er helt identiske med nærværende bestemmelser, skal målerapporten  \r\n\r\n indeholde de nødvendige oplysningen herom. Post- og Telegrafvæsenet afgør  \r\n\r\n herefter, om en sådan målerapport kan godtages. </P>  \r\n\r\n<P>Målerapporter og beskrivelser, der indleveres i forbindelse med  \r\n\r\n typeafprøvning af anlæg, er Post- og Telegrafvæsenets ejendom. </P>  \r\n\r\n<P>1.2 INDLEVERING AF ANLÆG TIL AFPRØVNING </P>  \r\n\r\n<P>Anlægget, som ønskes afprøvet, indleveres til: </P>  \r\n\r\n<P>Post- og Telegrafvæsenet </P>  \r\n\r\n<P>Radioteknisk Tjeneste </P>  \r\n\r\n<P>Islands Brygge 83 C </P>  \r\n\r\n<P>2300 København S </P>  \r\n\r\n<P>Tlf. 01 -544796 </P>  \r\n\r\n<P>Al transport af anlæg til og fra Radioteknisk Tjeneste påhviler  \r\n\r\n rekvirenten. </P>  \r\n\r\n<P>P&amp;T kan forlange, at rekvirenten opstiller, tilslutter og klargør  \r\n\r\n anlægget til afprøvning. </P>  \r\n\r\n<P>1.3 VALG AF ANLÆG TIL AFPRØVNING </P>  \r\n\r\n<P>Rekvirenten skal normalt stille et eksemplar taget fra produktionen til  \r\n\r\n rådighed for afprøvningen. Hvis typegodkendelse gives på grundlag af målinger  \r\n\r\n på en prototype, skal de tilsvarende produktionseksemplarer i enhver relevant  \r\n\r\n henseende være identiske med det afprøvede eksemplar. </P>  \r\n\r\n<P>1.3.1 Enkeltkanal anlæg </P>  \r\n\r\n<P>Rekvirenten kan vælge en hvilken som helst af kanalerne inden for  \r\n\r\n udstyrets specificerede frekvensområde til afprøvningen. P&amp;T forbeholder  \r\n\r\n sig dog ret til at forlange udstyr for afprøvning på andre kanaler inden for  \r\n\r\n udstyrets frekvensområde, hvis man skønner, at særlige omstændigheder gør det  \r\n\r\n ønskeligt. </P>  \r\n\r\n<P>1.3.2 Flerkanal anlæg </P>  \r\n\r\n<P>Typegodkendelsesmålingerne behøver normalt kun at blive foretaget på op  \r\n\r\n til 3 kanaler, idet de 3 kanaler vælges med een nær den nedre grænse, een  \r\n\r\n omtrent i midten og een nær den øvre grænse af det frekvensområde, inden for  \r\n\r\n hvilket der kan skiftes kanaler. P&amp;T forbeholder sig dog ret til at  \r\n\r\n forlange udstyr for afprøvning på andre kanaler inden for udstyrets  \r\n\r\n frekvensområde, hvis man skønner, at særlige omstændigheder gør sig gældende.  \r\n\r\n</P>  \r\n\r\n<P>1.3.3 Anlæg med fast monteret antenne </P>  \r\n\r\n<P>For anlægstyper, der ikke er forsynet med stik for udvendig antenne, skal  \r\n\r\n rekvirenten indlevere 2 anlæg til afprøvning. Et anlæg i normaludførelse, og  \r\n\r\n et anlæg hvor rekvirenten har erstattet den fast monterede antenne med et  \r\n\r\n coaxialstik for tilslutning af 50 ohm udvendig antenne. Hvis  \r\n\r\n antenneimpedansen ikke er 50 ohm, skal den aktuelle antenneimpedans opgives  \r\n\r\n af rekvirenten. </P>  \r\n\r\n<P>1.4 GODKENDELSE </P>  \r\n\r\n<P>Godkendelse kan efter P&amp;T's afgørelse i hvert enkelt tilfælde gives  \r\n\r\n enten som en typegodkendelse eller som en godkendelse af enkelteksemplar.  \r\n\r\n</P>  \r\n\r\n<P>Alle anlæg af godkendt type skal opfylde nærværende bestemmelser, og en  \r\n\r\n typegodkendelse forudsætter, at samtlige fremstillede anlæg af typen både med  \r\n\r\n hensyn til strømskemaer, komponenter og montering er identiske med det  \r\n\r\n afprøvede. </P>  \r\n\r\n<P>Anlæg, der ikke i radiomæssig og andre væsentlige henseender er identiske,  \r\n\r\n må ikke bære samme typebetegnelse. Foretages der ændringer, må der gives en  \r\n\r\n ny typebetegnelse, hvilket vil medføre krav om ny afprøvning, såfremt  \r\n\r\n ændringerne har relation til de gældende bestemmelser. P&amp;T forbeholder  \r\n\r\n sig ret til ved skøn at afgøre, om anlæg er identiske i henhold til  \r\n\r\n ovenstående, og om ny afprøvning er nødvendig. </P>  \r\n\r\n<P>Det er en forudsætning for opretholdelse af en typegodkendelse, at P&amp;T  \r\n\r\n med henblik på kontrolmålinger på et hvilket som helst tidspunkt uhindret kan  \r\n\r\n udvælge eksemplarer af vedkommende anlægstype fra lager hos fabrikant eller  \r\n\r\n importør, eventuelt forhandler. Såfremt det herved eller på anden måde  \r\n\r\n konstateres, at anlæggene ikke opfylder de gældende bestemmelser, eller  \r\n\r\n såfremt godkendelsens vilkår i øvrigt tilsidesættes, kan godkendelsen  \r\n\r\n annulleres både for allerede ibrugtagne anlæg og ikke ibrugtagne anlæg af  \r\n\r\n vedkommende type. </P>  \r\n\r\n<P>Givne godkendelser kan annulleres. </P>  \r\n\r\n<P>1.5 GEBYR FOR AFPRØVNING </P>  \r\n\r\n<P>For afprøvningen, der foretages med henblik på godkendelse, opkræver  \r\n\r\n P&amp;T et gebyr pr. prøve, uanset afprøvningens resultat. Til beløbet lægges  \r\n\r\n merværdiafgift. For anlæg, der godkendes uden egentlig afprøvning, opkræves  \r\n\r\n et af P&amp;T fastsat gebyr. Til beløbet lægges merværdiafgift. </P>  \r\n\r\n<P CLASS=PUNKT> <B>2.</B> Almindelige krav til anlægget </P>  \r\n\r\n<P>2.1 DRIFTSFORM </P>  \r\n\r\n<P>Der vil normalt kun blive tilladt 1-frekvens tjenester. </P>  \r\n\r\n<P>2.2 MODULATION </P>  \r\n\r\n<P>Der må kun benyttes frekvens- eller fasemodulation. (F3EJN eller G3EJN).  \r\n\r\n</P>  \r\n\r\n<P>2.3 SELEKTIVT OPKALD </P>  \r\n\r\n<P>Der tillades kortvarig udsendelse (maksimalt 6 sekunder) af toner for  \r\n\r\n selektivt opkald. </P>  \r\n\r\n<P>2.4 MÆRKNING AF ANLÆG </P>  \r\n\r\n<P>Udstyret skal være mærket med følgende oplysninger: </P>  \r\n\r\n<P CLASS=PUNKT> <B>1.</B> Fabrikat </P>  \r\n\r\n<P CLASS=PUNKT> <B>2.</B> Typebetegnelse </P>  \r\n\r\n<P CLASS=PUNKT> <B>3.</B> Fabrikations- eller løbenummer. </P>  \r\n\r\n<P>Mærkningen skal være mekanisk solid og holdbar og kan f. eks. udføres ved  \r\n\r\n gravering, prægning eller anvendelse af metalskilte. </P>  \r\n\r\n<P>De nævnte oplysninger skal være således placeret på anlægget, at de er let  \r\n\r\n synlige i forbindelse med kontrol. Før anlægget bringes ud på markedet, skal  \r\n\r\n mærkningen være godkendt af Radioteknisk Tjeneste. </P>  \r\n\r\n<P>2.5 OPVARMNINGSTID </P>  \r\n\r\n<P>Senest 1 minut efter at være tilsluttet forsyningsspændingen skal anlægget  \r\n\r\n være fuldt driftsklart, hvorved forstås, at samtlige krav i disse  \r\n\r\n specifikationer skal være opfyldt. </P>  \r\n\r\n<P CLASS=PUNKT> <B>3.</B> Afprøvningsbetingelser </P>  \r\n\r\n<P>3.1 ANVENDELSE AF AFPRØVNINGSBETINGELSERNE </P>  \r\n\r\n<P>For samtlige i disse bestemmelser nævnte krav foretages  \r\n\r\n typegodkendelsesmålinger under de i pkt. 3.3 beskrevne normale  \r\n\r\n afprøvningsbetingelser. For de krav, hvor det i det enkelte afsnit er nævnt,  \r\n\r\n foretages målingerne endvidere under de i pkt. 3.4 omtalte særlige  \r\n\r\n afprøvningsbetingelser. </P>  \r\n\r\n<P>3.2 SPÆNDINGSFORSYNING </P>  \r\n\r\n<P>Under typegodkendelsesmålingerne forsynes udstyret fra en udvendig  \r\n\r\n spændingskilde, der kan levere forsyningsspændinger som beskrevet i pkt.  \r\n\r\n 3.3.2 og 3.4.2. Spændingsforsyningens indre impedans skal være så lav, at  \r\n\r\n dens indflydelse på måleresultaterne er uden betydning. </P>  \r\n\r\n<P>Forsyningsspændingen måles på udstyrets indgangsklemmer. </P>  \r\n\r\n<P>Hvis udstyret er forsynet med et fast forbundet fødekabel, måles  \r\n\r\n forsyningsspændingen, hvor dette kabel er tilsluttet udstyret. </P>  \r\n\r\n<P>Ved udstyr for indbyggede batterier tilsluttes spændingskilden så tæt som  \r\n\r\n muligt ved batteriklemmerne. </P>  \r\n\r\n<P>Under afprøvningen holdes forsyningsspændingen inden for +/- 3% af  \r\n\r\n spændingen ved målingens påbegyndelse. </P>  \r\n\r\n<P>Fabrikanten opgiver, hvilken eller hvilke nominelle forsyningsspændinger,  \r\n\r\n udstyret er beregnet for. </P>  \r\n\r\n<P>3.3 NORMALE AFPRØVNINGSBETINGELSER </P>  \r\n\r\n<P>3.3.1 Normal temperatur og fugtighed </P>  \r\n\r\n<P>Afprøvning under normale afprøvningsbetingelser foretages i et almindeligt  \r\n\r\n laboratorium uden særlig kontrol af temperatur og fugtighed, d.v.s. ved  \r\n\r\n temperaturer mellem + 15 grader C og + 35 grader C og relative fugtigheder  \r\n\r\n mellem 20% og 75%. </P>  \r\n\r\n<P>3.3.2 Forsyningsspændinger ved afprøvning under normale betingelser </P>  \r\n\r\n<P>3.3.2.1 Forsyning fra nettet </P>  \r\n\r\n<P>Ved afprøvninger under normale betingelser tilføres udstyr, der er  \r\n\r\n beregnet for tilslutning til det almindelige forsyningsnet, en  \r\n\r\n forsyningsspænding lig forsyningsnettets nominelle spænding og med frekvensen  \r\n\r\n 50 Hz (+/- 1 Hz). </P>  \r\n\r\n<P>3.3.2.2 Blyakkumulatorer med laderegulering for anvendelse i  \r\n\r\n motorkøretøjer </P>  \r\n\r\n<P>Hvor radioudstyret er beregnet til brug i forbindelse med de sædvanlige i  \r\n\r\n motorkøretøjer anvendte blyakkumulatorer med reguleret ladeaggregat, anvendes  \r\n\r\n under afprøvningen en forsyningsspænding på 1,1 gange batteriets nominelle  \r\n\r\n spænding (6 volt, 12 volt etc.). </P>  \r\n\r\n<P>3.3.2.3 Andre spændingsforsyninger </P>  \r\n\r\n<P>For udstyr, der benytter andre typer spændingsforsyninger end ovennævnte,  \r\n\r\n f.eks. primærbatterier (ikke-genopladelige batterier), opgives  \r\n\r\n afprøvningsspændingen af fabrikanten. </P>  \r\n\r\n<P>3.4 SÆRLIGE AFPRØVNINGSBETINGELSER </P>  \r\n\r\n<P>3.4.1 Temperaturer ved afprøvning under særlige betingelser </P>  \r\n\r\n<P>Ved afprøvning under særlige betingelser foretages målingerne i  \r\n\r\n overensstemmelse med pkt. 3.5 ved temperaturerne - 20 grader C og + 55 grader  \r\n\r\n C. </P>  \r\n\r\n<P>3.4.2 Forsyningsspændinger ved afprøvning under særlige betingelser </P>  \r\n\r\n<P>3.4.2.1 Forsyning fra nettet </P>  \r\n\r\n<P>Forsyningsspændingerne for udstyr, der er beregnet for tilslutning til det  \r\n\r\n normale forsyningsnet, vil ved afprøvninger under særlige betingelser være  \r\n\r\n forsyningsnettets nominelle spænding + 10%, henholdsvis - 10%, med frekvensen  \r\n\r\n 50 Hz (+/- 1 Hz). </P>  \r\n\r\n<P>3.4.2.2 Lavspændingsforsyning </P>  \r\n\r\n<P>For anlæg, der er beregnet for tilslutning til batteri, vil spændingerne  \r\n\r\n ved afprøvning under særlige betingelser være: </P>  \r\n\r\n<P>Nominel spænding +/- 10%. </P>  \r\n\r\n<P>3.5 TEMPERATURPRØVER </P>  \r\n\r\n<P>3.5.1 Fremgangsmåde </P>  \r\n\r\n<P>Før hver afprøvning påbegyndes, sørges for, at udstyret er i termisk  \r\n\r\n ligevægt ved den ønskede temperatur i klimakammeret, idet den termiske  \r\n\r\n ligevægt sikres opnået, enten gennem konstatering ved målinger, eller ved, at  \r\n\r\n der forløber mindst 1 time, før afprøvningen indledes. </P>  \r\n\r\n<P>Udstyret holdes afbrudt, indtil den termiske ligevægt er opnået. </P>  \r\n\r\n<P>3.6 KUNSTANTENNE </P>  \r\n\r\n<P>Afprøvningen af senderen foretages med en kunstantenne tilsluttet  \r\n\r\n udstyrets antenneklemmer. Kunstantennen består af en rent ohmsk, afskærmet  \r\n\r\n belastning på 50 ohm. </P>  \r\n\r\n<P>3.7 PRØVESIGNALER PÅ UDSTYRETS INDGANGE </P>  \r\n\r\n<P>Senderens modulationssignal frembringes af en tonegenerator, der forbindes  \r\n\r\n til mikrofonindgangen. Mikrofonindgangens nominelle impedans skal opgives af  \r\n\r\n fabrikanten. </P>  \r\n\r\n<P>Signalgeneratorerne, der leverer prøvesignaler til modtagerens indgang,  \r\n\r\n tilsluttes på en sådan måde, at impedansen set fra modtagerindgangen er 50  \r\n\r\n ohm, uanset om modtageren påtrykkes eet eller flere signaler samtidigt. </P>  \r\n\r\n<P>Størrelsen af signalet eller signalerne, der påtrykkes modtageren under  \r\n\r\n afprøvningen, udtrykkes ved den EMK (elektromotoriske kraft), der er på det  \r\n\r\n sted, hvor modtageren tilsluttes. </P>  \r\n\r\n<P>3.8 STANDARD MODULATION </P>  \r\n\r\n<P>Ved standard modulation forstås modulation med et 1000 Hz sinusformet  \r\n\r\n signal af en sådan størrelse, at der frembringes et frekvenssving på +/- 1,2  \r\n\r\n kHz. </P>  \r\n\r\n<P>3.9 MODTAGERENS SQUELCH KREDSLØB </P>  \r\n\r\n<P>Modtagerens squelch kredsløb sættes ud af funktion under  \r\n\r\n godkendelsesmålingerne. </P>  \r\n\r\n<P CLASS=PUNKT> <B>4.</B> Sender </P>  \r\n\r\n<P>4.1 FREKVENSAFVIGELSE </P>  \r\n\r\n<P>4.1.1 Definition </P>  \r\n\r\n<P>Senderens frekvensafvigelse er differensen mellem den målte  \r\n\r\n bærebølgefrekvens og dennes nominelle værdi. </P>  \r\n\r\n<P>4.1.2 Målemetode </P>  \r\n\r\n<P>Bærebølgefrekvensen måles med senderen umoduleret og tilsluttet en  \r\n\r\n kunstantenne (pkt. 3.6). </P>  \r\n\r\n<P>Målingerne foretages under normale afprøvningsbetingelser samt under  \r\n\r\n særlige betingelser (pkt. 3.4.1 og 3.4.2 anvendt samtidigt). </P>  \r\n\r\n<P>4.1.3 Krav </P>  \r\n\r\n<P>Senderens frekvensafvigelse må ikke være større end +/- 0,6 kHz fra  \r\n\r\n nominel frekvens under såvel normale som særlige afprøvningsbetingelser. </P>  \r\n\r\n<P>4.2 BÆREBØLGEEFFEKT </P>  \r\n\r\n<P>4.2.1 Definition </P>  \r\n\r\n<P>Bærebølgeeffekten er effekten, den umodulerede sender afgiver til  \r\n\r\n kunstantennen (pkt. 3.6). </P>  \r\n\r\n<P>Bærebølgeeffektens nominelle værdi er maksimalværdien af sendertypens  \r\n\r\n udgangseffekt uden modulation, hvor alle krav i nærværende tekniske  \r\n\r\n bestemmelser er opfyldt. Den nominelle bærebølgeeffekt opgives af  \r\n\r\n fabrikanten. </P>  \r\n\r\n<P>4.2.2 Målemetode </P>  \r\n\r\n<P>Senderen forbindes til en kunstantenne, og den afsatte effekt i denne  \r\n\r\n måles. Målingerne foretages under normale afprøvningsbetingelser og under  \r\n\r\n særlige afprøvningsbetingelser (pkt. 3.4.1 og 3.4.2 anvendt samtidigt). </P>  \r\n\r\n<P>4.2.3 Krav </P>  \r\n\r\n<P>Ved normale afprøvningsbetingelser må bærebølgeeffekten ikke være mere end  \r\n\r\n 3 dB under den nominelle bærebølgeeffekt. </P>  \r\n\r\n<P>Under såvel normale som særlige afprøvningsbetingelser må  \r\n\r\n bærebølgeeffekten højst være 5,0 watt og må ikke overstige den nominelle  \r\n\r\n bærebølgeeffekt med mere end 2 dB og under særlige afprøvningsbetingelser  \r\n\r\n ikke falde mere end 6 dB. </P>  \r\n\r\n<P>Den udstrålede effekt fra sendere med fast monteret antenne må ikke være  \r\n\r\n mere end 1,0 watt. Målemetode se bilag 1. </P>  \r\n\r\n<P>4.3 MAKSIMALT FREKVENSSVING </P>  \r\n\r\n<P>4.3.1 Definition </P>  \r\n\r\n<P>Det maksimale frekvenssving er den maksimale afvigelse mellem det  \r\n\r\n modulerede HF-signals øjebliksfrekvens og den umodulerede bærebølges  \r\n\r\n frekvens. </P>  \r\n\r\n<P>4.3.2 Målemetode </P>  \r\n\r\n<P>Senderen tilsluttes en kunstantenne, og frekvenssvinget måles på senderens  \r\n\r\n udgang med et frekvenssvingsmeter. Niveauet af modulationssignalet indstilles  \r\n\r\n til at være 10 dB højere end niveauet ved standard modulation (pkt. 3.8).  \r\n\r\n</P>  \r\n\r\n<P>Modulationsfrekvens ved denne måling er en 1250 Hz-tone. </P>  \r\n\r\n<P>4.3.3 Krav </P>  \r\n\r\n<P>Senderen skal kunne moduleres til et frekvenssving på +/- 1,2 kHz, men må  \r\n\r\n ikke overstige et frekvenssving på +/- 2,0 kHz. </P>  \r\n\r\n<P>4.4 REDUKTION AF FREKVENSSVINGET VED MODULATIONSFREKVENSER OVER 2,5 kHz  \r\n\r\n</P>  \r\n\r\n<P>4.4.1 Målemetode </P>  \r\n\r\n<P>Senderen belastes i overensstemmelse med pkt. 3.6 og moduleres til  \r\n\r\n standard modulation. Med fastholdt niveau af modulationssignalet varieres  \r\n\r\n modulationsfrekvensen fra 2,5 kHz til 10 kHz, og det tilsvarende  \r\n\r\n frekvenssving måles med et frekvenssvingsmeter. </P>  \r\n\r\n<P>4.4.2 Krav </P>  \r\n\r\n<P>For modulationsfrekvenser over 2,5 kHz skal frekvenssvinget falde mindst  \r\n\r\n 10 dB/ oktav. </P>  \r\n\r\n<P>4.5 NABOKANALEFFEKT </P>  \r\n\r\n<P>4.5.1 Definition </P>  \r\n\r\n<P>Nabokanaleffekten er den del af senderens totale udgangseffekt, der under  \r\n\r\n nærmere definerede modulationsforhold falder i gennemgangsområdet for en  \r\n\r\n modtager specificeret efter systemet og afstemt til en af nabokanalerne.  \r\n\r\n Nabokanaleffekten er summen af middeleffekten, frembragt af modulationen, og  \r\n\r\n effektbidrag hidrørende fra brum og støj fra senderen. </P>  \r\n\r\n<P>4.5.2 Målemetode </P>  \r\n\r\n<P>Nabokanaleffekten måles med en effektmålemodtager, der opfylder  \r\n\r\n betingelserne i pkt. 4.5.4. Senderudgangen forbindes til  \r\n\r\n effektmålemodtagerens indgang via et dæmpningsled og evt. et  \r\n\r\n impedanstilpasningsled således, at der er impedanstilpasning til  \r\n\r\n senderudgangen og således, at indgangsniveauet på effektmodtageren er  \r\n\r\n passende. Senderen moduleres med et signal på frekvensen 1250 Hz og et  \r\n\r\n niveau, der er 10 dB højere end det, der bevirker et frekvenssving på +/- 1,2  \r\n\r\n kHz. </P>  \r\n\r\n<P>Effektmålemodtageren afstemmes til senderens nominelle frekvens, og dens  \r\n\r\n variable dæmpningsled indstilles således, at man får en aflæsning på  \r\n\r\n modtageren, der er ca. 5 dB over dens eget støjniveau. Modtageren afstemmes  \r\n\r\n derefter til den nominelle frekvens for en af nabokanalerne, og det variable  \r\n\r\n dæmpningsled indstilles således, at samme modtagervisning som tidligere  \r\n\r\n opnås. </P>  \r\n\r\n<P>Differensen mellem det variable dæmpningsleds indstilling ved måling i  \r\n\r\n henholdsvis centerkanalen og nabokanalen er da forholdet i dB mellem  \r\n\r\n bærebølgeeffekten og nabokanaleffekten. Nabokanaleffekten er herved bestemt,  \r\n\r\n idet bærebølgeeffekten er kendt (pkt. 4.2). Målingerne gentages for den anden  \r\n\r\n nabokanal. </P>  \r\n\r\n<P>4.5.3 Krav </P>  \r\n\r\n<P>Nabokanaleffekten må højst være 60 mickro W. </P>  \r\n\r\n<P>4.5.4 Specifikation for effektmålemodtageren </P>  \r\n\r\n<P>Målingerne foretages med en effektmålemodtager, som opfylder følgende  \r\n\r\n krav: Effektmålemodtageren skal bestå af en blander, et krystalfilter, et  \r\n\r\n variabelt dæmpningsled, en forstærker og et effektivværdivisende voltmeter -  \r\n\r\n alt forbundet i serie - samt lokaloscillator. Lokaloscillatoren kan evt.  \r\n\r\n bestå af en signalgenerator. </P>  \r\n\r\n<P>Ud fra en frekvensafstand på 10 kHz fra senderens nominelle frekvens skal  \r\n\r\n filterets båndbredde være følgende: </P>  \r\n\r\n<PRE>  \r\n\r\n                  Nærmest sender       Fjernest sender  \r\n\r\n 6  dB båndbredde 4,25 kHz (+/- 0,1)   4,25 kHz (+/- 2,0)  \r\n\r\n 26 dB båndbredde 5,5  kHz (- 1,35)    5,5  kHz (+/- 2,0)  \r\n\r\n 90 dB båndbredde 9,5  kHz (- 5,35)    9,5  kHz (+ 2/-4)  \r\n\r\n</PRE>  \r\n\r\n<P>Dæmpningsleddet skal have et variationsområde på mindst 80 dB i 1 dB  \r\n\r\n spring. Variationsområde på 90 dB eller mere anbefales dog af hensyn til  \r\n\r\n opfyldelse af fremtidige krav. </P>  \r\n\r\n<P>Fejlen på dæmpningsleddets kalibrering må ikke være større end +/- 0,5 dB.  \r\n\r\n</P>  \r\n\r\n<P>Forstærkerens støjtal må ikke være større end 4 dB, og dens  \r\n\r\n amplitudefrekvenskarakteristik må ikke variere mere end 1 dB inden for  \r\n\r\n krystalfilterets 6 dB båndbredde. </P>  \r\n\r\n<P>Krystalfilterets dæmpning uden for den 90 dB båndbredde, der er  \r\n\r\n foreskrevet i tabellen ovenfor, skal være større end eller lig med 90 dB.  \r\n\r\n</P>  \r\n\r\n<P>Voltmeterets udslag skal være bestemt af effektivværdien af signaler med  \r\n\r\n en topfaktor på op til 10. Det er ikke nødvendigt, at voltmeteret er  \r\n\r\n kalibreret. </P>  \r\n\r\n<P>Måleudstyret skal være således, at nøjagtigheden af effektmålingerne er  \r\n\r\n bedre end 1,5 dB, selvom modtagerens indgangsniveau hæves til 100 dB over det  \r\n\r\n mindst målelige signal. </P>  \r\n\r\n<P>Lokaloscillatorens støjniveau i forhold til dens signalniveau må ikke være  \r\n\r\n større end - 60 dB i et bånd, der er 8,5 kHz bredt og centreret omkring en  \r\n\r\n frekvens 10 kHz fra bærebølgen. </P>  \r\n\r\n<P>4.6 UØNSKET UDSTRÅLING </P>  \r\n\r\n<P>4.6.1 Definition </P>  \r\n\r\n<P>Uønsket udstråling er udstråling på andre frekvenser end  \r\n\r\n bærebølgefrekvensen og de sidebånd, der fremkommer ved normal modulation.  \r\n\r\n</P>  \r\n\r\n<P>4.6.2 Målemetode </P>  \r\n\r\n<P>Uønsket udstråling over antenneklemmerne måles med den umodulerede sender  \r\n\r\n forbundet til en kunstantenne som specificeret i pkt. 3.6. Der måles over  \r\n\r\n frekvensområdet 100 kHz til 2000 MHz undtagen i den anvendte kanal og dennes  \r\n\r\n nabokanaler. Måling af de enkelte uønskede signaler foretages med en selektiv  \r\n\r\n målemodtager eller en spektrumanalysator. </P>  \r\n\r\n<P>Målingerne gentages med senderen moduleret til standard modulation. </P>  \r\n\r\n<P>Uønsket udstråling fra anlæg med fast monteret antenne måles som anført i  \r\n\r\n bilag 1. </P>  \r\n\r\n<P>4.6.3 Krav </P>  \r\n\r\n<P>Effekten af de enkelte uønskede signaler må ikke på nogen frekvenser  \r\n\r\n overstige 4 nW i frekvensbåndene: </P>  \r\n\r\n<PRE>  \r\n\r\n  68 MHz  \r\n\r\n 108 MHz  \r\n\r\n  230 MHz  \r\n\r\n  862 MHz  \r\n\r\n</PRE>  \r\n\r\n<P>I alle øvrige frekvensområder må den uønskede udstrålede effekt ikke på  \r\n\r\n nogen frekvens overstige 250 nW. </P>  \r\n\r\n<P CLASS=PUNKT> <B>5.</B> Modtager </P>  \r\n\r\n<P>5.1 FØLSOMHED </P>  \r\n\r\n<P>5.1.1 Definition </P>  \r\n\r\n<P>Ved modtagerens følsomhed forstås her det mindste signalniveau (EMK) på  \r\n\r\n modtagerens indgang, der ved modtagerens nominelle frekvens og med standard  \r\n\r\n modulation af signalet vil frembringe en udgangseffekt på mindst 50 % af den  \r\n\r\n nominelle udgangseffekt og et signal-støj forhold på 12 dB, målt på  \r\n\r\n modtagerudgangen. </P>  \r\n\r\n<P>Ved signal-støj forholdet skal i det følgende forstås forholdet mellem  \r\n\r\n signal + støj + forvrængning og støj + forvrængning (SINAD). </P>  \r\n\r\n<P>5.1.2 Målemetode </P>  \r\n\r\n<P>Et signal på modtagerens nominelle frekvens og med standard modulation  \r\n\r\n påtrykkes modtagerens indgang. En modstandsbelastning samt en  \r\n\r\n forvrængningsmåler med 1 kHz båndstopfilter forbindes til modtagerens  \r\n\r\n LF-udgang. Modtagerens volumenkontrol indstilles således, at modtagerens  \r\n\r\n udgangseffekt er 50 % af den nominelle udgangseffekt. Indgangssignalets  \r\n\r\n størrelse ændres, indtil signal-støj forholdet (SINAD) er 12 dB, samtidig med  \r\n\r\n at udgangseffekten fastholdes på 50 % af modtagerens nominelle udgangseffekt.  \r\n\r\n Indgangssignalets størrelse er da modtagerens følsomhed. </P>  \r\n\r\n<P>Målingerne foretages under normale afprøvningsbetingelser og under særlige  \r\n\r\n afprøvningsbetingelser (pkt. 3.4.1 og 3.4.2 anvendt samtidigt). </P>  \r\n\r\n<P>En variation i modtagerens udgangseffekt på +/- 3 dB i forhold til 50 % af  \r\n\r\n den nominelle udgangseffekt kan tillades ved følsomhedsmålinger under særlige  \r\n\r\n afprøvningsbetingelser. </P>  \r\n\r\n<P>5.1.3 Krav </P>  \r\n\r\n<P>Under særlige afprøvningsbetingelser må modtagerens følsomhed ikke ændre  \r\n\r\n sig mere end 6 dB i forhold til den målte følsomhed ved normale  \r\n\r\n afprøvningsbetingelser. </P>  \r\n\r\n<P>5.2 DÆMPNING AF UØNSKEDE SIGNALER (SPURIOUS RESPONSES REJECTION) </P>  \r\n\r\n<P>5.2.1 Definition </P>  \r\n\r\n<P>Modtagerens dæmpning af et uønsket signal er forholdet i dB mellem  \r\n\r\n indgangsspændingerne for henholdsvis et uønsket og et ønsket signal, når det  \r\n\r\n uønskede signal bevirker en reduktion af signal-støj forholdet (SINAD) til 12  \r\n\r\n dB på det ønskede signal, hvis HF-niveau er indstillet 3 dB højere end  \r\n\r\n følsomhedsniveauet. </P>  \r\n\r\n<P>5.2.2 Målemetode </P>  \r\n\r\n<P>De to signaler tilføres modtagerens indgang samtidigt som omtalt i pkt.  \r\n\r\n 3.7. Det ønskede signal skal ligge på modtagerens nominelle frekvens og  \r\n\r\n moduleres med standard modulation. Med det uønskede signal afbrudt indstilles  \r\n\r\n størrelsen af det ønskede signal til en værdi, der er 3 dB større end  \r\n\r\n modtagerens følsomhed. </P>  \r\n\r\n<P>Det uønskede signal moduleres med en frekvens på 400 Hz til et  \r\n\r\n frekvenssving på +/- 1,2 kHz og indstilles til et niveau, der er 60 dB større  \r\n\r\n end den målte følsomhed. Frekvensen af det uønskede signal varieres over  \r\n\r\n frekvensområdet 100 kHz-2000 MHz. Ved enhver frekvens, hvor modtageren  \r\n\r\n reagerer, ændres det uønskede signals størrelse, indtil signal-støj forholdet  \r\n\r\n (SINAD) igen er 12 dB. </P>  \r\n\r\n<P>5.2.3 Krav </P>  \r\n\r\n<P>Dæmpningen af uønskede signaler skal være mindst 50 dB for alle  \r\n\r\n frekvenser, der ligger mere end 10 kHz fra modtagerens nominelle frekvens.  \r\n\r\n</P>  \r\n\r\n<P>5.3 INTERMODULATIONSDÆMPNING </P>  \r\n\r\n<P>5.3.1 Definition </P>  \r\n\r\n<P>Modtagerens intermodulationsdæmpning er forholdet i dB mellem henholdsvis  \r\n\r\n indgangsspændingen af to lige store uønskede signaler og modtagerens  \r\n\r\n følsomhed, når signal-støj forholdet (SINAD), fremkaldt af  \r\n\r\n intermodulationsprodukterne, er 12 dB. </P>  \r\n\r\n<P>5.3.2 Målemetode </P>  \r\n\r\n<P>To signalgeneratorer A og B forbindes til indgangen af modtageren som  \r\n\r\n beskrevet i pkt. 3.7, og med signalet fra den ene generator afbrudt  \r\n\r\n indstilles modtagerens volumenkontrol som angivet i den i pkt. 5.1 beskrevne  \r\n\r\n måling af følsomheden. Signalgeneratorerne A og B indstilles herefter til  \r\n\r\n frekvenser henholdsvis 20 og 40 kHz over modtagerens nominelle frekvens.  \r\n\r\n Signalet fra signalgenerator A skal være umoduleret, og signalet fra  \r\n\r\n signalgenerator B moduleres med standard modulation. </P>  \r\n\r\n<P>Signalgeneratorernes udgangsspændinger, der holdes lige store, reguleres  \r\n\r\n indtil signal-støj forholdet (SINAD) er 12 dB. Frekvensen af signalet fra  \r\n\r\n signalgenerator B finjusteres, så den maksimale værdi af signal-støj  \r\n\r\n forholdet opnås. </P>  \r\n\r\n<P>Målingerne gentages med de to signaler afstemt 20 og 40 kHz lavere end  \r\n\r\n modtagerens nominelle frekvens. </P>  \r\n\r\n<P>5.3.3 Krav </P>  \r\n\r\n<P>Intermodulationsdæmpningen skal være mindst 50 dB. </P>  \r\n\r\n<P>5.4 NABOKANALSELEKTIVITET </P>  \r\n\r\n<P>5.4.1 Definition </P>  \r\n\r\n<P>Nabokanalselektiviteten er forholdet i dB mellem indgangsspændingerne for  \r\n\r\n henholdsvis et ønsket signal og et uønsket signal i nabokanalen, når det  \r\n\r\n uønskede signal bevirker en reduktion af signal-støj forholdet (SINAD) til 12  \r\n\r\n dB på det ønskede signal, hvis HF-niveauet er indstillet 3 dB højere end  \r\n\r\n følsomhedsniveauet. </P>  \r\n\r\n<P>5.4.2 Målemetode </P>  \r\n\r\n<P>De to signaler tilføres modtagerens indgang samtidig som omtalt i pkt.  \r\n\r\n 3.7. Det ønskede signal skal ligge på modtagerens nominelle frekvens og  \r\n\r\n moduleres til standard modulation. Med det uønskede signal afbrudt indstilles  \r\n\r\n størrelsen af det ønskede signal til en værdi, der er 3 dB større end  \r\n\r\n modtagerens følsomhed. Det uønskede signal afstemmes til den øvre nabokanals  \r\n\r\n centerfrekvens og moduleres med en 400 Hz tone til et frekvenssving på +/-  \r\n\r\n 1,2 kHz. </P>  \r\n\r\n<P>Niveauet af det uønskede signal justeres indtil signal-støj forholdet  \r\n\r\n (SINAD) på det ønskede signal igen er 12 dB. </P>  \r\n\r\n<P>Målingerne gentages med det uønskede signal afstemt til den nedre  \r\n\r\n nabokanals centerfrekvens. </P>  \r\n\r\n<P>Forholdet i dB mellem størrelsen af det uønskede signal og det ønskede  \r\n\r\n signal bestemmes. </P>  \r\n\r\n<P>Nabokanalselektiviteten er da det mindste af de to forhold. </P>  \r\n\r\n<P>5.4.3 Krav </P>  \r\n\r\n<P>Nabokanalselektiviteten skal være mindst 50 dB. </P>  \r\n\r\n<P>5.5 UØNSKET UDSTRÅLING </P>  \r\n\r\n<P>5.5.1 Definition </P>  \r\n\r\n<P>Al udstråling over antenneklemmerne eller fra den fast monterede antenne  \r\n\r\n er, uanset frekvens, uønsket udstråling. Dette gælder for såvel udstråling  \r\n\r\n fra modtagerdelen som fra senderdelen, når denne er &#187;Stand by&#171;.  \r\n\r\n</P>  \r\n\r\n<P>5.5.2 Målemetode </P>  \r\n\r\n<P>Uønsket udstråling over antenneklemmerne måles med en målemodtager eller  \r\n\r\n spektrumanalysator forbundet til modtagerens antenneklemmer. Der måles over  \r\n\r\n en impedans på 50 ohm, i frekvensområdet fra 100 kHz-2000 MHz. </P>  \r\n\r\n<P>Uønsket udstråling fra anlæg med fast monteret antenne måles som anført i  \r\n\r\n bilag 1. </P>  \r\n\r\n<P>5.5.3 Krav </P>  \r\n\r\n<P>Den udstrålede effekt må ikke på nogen frekvens være større end 2 nW. </P>  \r\n\r\n<P>Bilag 1. </P>  \r\n\r\n<P>B.1 Udstrålingsmåling på anlæg med fast monteret antenne </P>  \r\n\r\n<P>B.1.1 SENDERENS EFFEKTIVT UDSTRÅLEDE EFFEKT (e.r.p.) </P>  \r\n\r\n<P>Som mål for senderens bærebølgeeffekt anvendes her den effekt, som skal  \r\n\r\n tilføres en halvbølgedipol, for at få samme feltstyrke i den retning, hvor  \r\n\r\n feltstyrken fra senderen er størst under nærmere specificerede  \r\n\r\n målebetingelser. </P>  \r\n\r\n<P>B.1.2 UØNSKET UDSTRÅLING </P>  \r\n\r\n<P>Definition </P>  \r\n\r\n<P>Den uønskede udstråling fra senderen bestemmes som den udstråling, der med  \r\n\r\n moduleret sender udsendes fra udstyret på frekvenser uden for den anvendte  \r\n\r\n kanal og dennes nabokanaler. </P>  \r\n\r\n<P>Ved den uønskede udstråling fra anlægget forstås her al udstråling, som  \r\n\r\n udsendes fra udstyret under modtagning. </P>  \r\n\r\n<P>B.1.3 MÅLEPLADS OG MÅLEOPSTILLING </P>  \r\n\r\n<P>Måleplads </P>  \r\n\r\n<P>Målepladsen skal være beliggende på et rimeligt plant areal. På  \r\n\r\n målepladsen skal der findes et ledende jordnet med en diameter på mindst 5  \r\n\r\n meter, i hvis midtpunkt der anbringes en understøtning, hvorpå måleobjektet  \r\n\r\n placeres. Understøtningen består af et plastrør fyldt med en  \r\n\r\n saltvandsopløsning ( 9 g NaCl pr. liter vand). Plastrøret har en højde på 1,5  \r\n\r\n meter og den indre diameter skal være 10 +/- 0,5 cm. Den øverste ende af  \r\n\r\n røret er lukket med en metalplade på 15 cm i diameter, og metalpladen er i  \r\n\r\n kontakt med vandet. </P>  \r\n\r\n<P>Målepladsen skal være så stor, at det er muligt i en afstand på 30 meter  \r\n\r\n fra centret af jordnettet at anbringe en måleantenne. </P>  \r\n\r\n<P>Det skal sikres, at reflektioner fra uvedkommende genstande på målepladsen  \r\n\r\n ikke generer målingerne. </P>  \r\n\r\n<P>B.1.4 MÅLEANTENNE OG MÅLEMODTAGER </P>  \r\n\r\n<P>Måleantennen benyttes til at måle udstråling fra såvel udstyret under  \r\n\r\n måling som fra substitutionsantennen. </P>  \r\n\r\n<P>Måleantennen, der skal kunne orienteres såvel vandret som lodret,  \r\n\r\n anbringes på en mast, hvor dens højde over jordplanet kan varieres mellem 1  \r\n\r\n og 4 meter. </P>  \r\n\r\n<P>Målemodtageren behøver ikke at være absolut kalibreret, men skal være i  \r\n\r\n stand til at måle relative signalniveauer. </P>  \r\n\r\n<P>B.1.5 SUBSTITUTIONSANTENNEN </P>  \r\n\r\n<P>Substitutionsantennen skal bestå af en halvbølgedipol afstemt til  \r\n\r\n målefrekvensen. Dipolen placeres normalt således, at dens midtpunkt er  \r\n\r\n sammenfaldende med det sted på måleobjektet, hvor antennen er forbundet til  \r\n\r\n kabinettet, jfr. pkt. B.6. </P>  \r\n\r\n<P>Ved måling på 30 MHz og eventuelle andre frekvenser, hvor en sådan  \r\n\r\n placering ikke er mulig, eller hvor afstanden mellem substitutionsantennens  \r\n\r\n ydre ende og jorden ville blive mindre end 30 cm ved lodret polarisation,  \r\n\r\n hæves den lodret polariserede substitutionsantenne dog således, at en afstand  \r\n\r\n på 30 cm opnås. </P>  \r\n\r\n<P>Substitutionsantennen forbindes til en målesender under anvendelse af  \r\n\r\n egnede impedanstilpasnings- og balanceringsled. </P>  \r\n\r\n<P>B.1.6 MÅLEMETODE </P>  \r\n\r\n<P>Under måling skal måleobjektet placeres på understøtningen, omtalt under  \r\n\r\n B.3, med antennen lodret opad. </P>  \r\n\r\n<P>Senderen skal være umoduleret. Målemodtageren afstemmes til senderens  \r\n\r\n frekvens, og måleantennen indstilles til vertikal polarisation. Ved variation  \r\n\r\n af måleantennens højde mellem 1 og 4 meter opsøges den højde, hvor størst  \r\n\r\n signal opnås. </P>  \r\n\r\n<P>Understøtningen og udstyret, hvorpå der måles, erstattes med den under  \r\n\r\n pkt. B.5 omtalte substitutionsantenne, og højden af modtageantennen varieres  \r\n\r\n for igen at sikre maksimalt signal. Signalniveauet på substitutionsantennens  \r\n\r\n klemmer justeres indtil samme udslag som tidligere - subsidiært et udslag,  \r\n\r\n der står i et kendt forhold til dette - opnås. </P>  \r\n\r\n<P>Den udstrålede effekt er da lig rådighedseffekten på  \r\n\r\n substitutionsantennens klemmer og/eller rådighedseffekten korrigeret med  \r\n\r\n ovennævnte kendte forhold. </P>  \r\n\r\n<P>Bilag 2. </P>  \r\n\r\n<P>B.2 Krav til måleudstyrets nøjagtighed </P>  \r\n\r\n<P>B. 2.1 TOLERANCER PÅ MÅLEUDSTYRETS NØJAGTIGHED ER ANFØRT NEDENFOR </P>  \r\n\r\n<PRE>  \r\n\r\n Jævnspænding            +/- 3%  \r\n\r\n Vekselspænding          +/- 3 %  \r\n\r\n Vekselspænding frekvens +/- 0,5 %  \r\n\r\n LF spænding/ effekt     +/- 0,5 dB  \r\n\r\n LF frekvens             +/- 1 %  \r\n\r\n LF generator støj + Forvr.  1 %  \r\n\r\n HF frekvens             +/- 50 Hz  \r\n\r\n HF frekvens spænding    +/- 2 dB  \r\n\r\n HF feltstyrkemåling     +/- 3 dB  \r\n\r\n HF bærebølgeeffekt      +/- 1 dB  \r\n\r\n Nabokanaleffekt         +/- 1,5 dB  \r\n\r\n Impedans - modstand     +/- 0,5%  \r\n\r\n Målesender-målemodtager  \r\n\r\n    impedans             +/- 10%  \r\n\r\n Dæmpningsled            +/- 0,5 dB  \r\n\r\n Temperatur              +/- 1 grad C  \r\n\r\n Fugtighed               +/- 5%  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "B19822603505"
        },
        {
            "displayName": "Entydig dokumentidentifikation",
            "displayValue": "CM003828"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "26035"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "01/06/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Telestyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}