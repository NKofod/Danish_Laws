{
    "id": 107875,
    "title": "1987 BTL 132   BETÆNKNING OVER FORSLAG TIL LOV OM HUSDYRSYGDOMME    NR L 132 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 132",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 132 </P>  \r\n\r\n<P></P>  \r\n\r\n<P>Betænkning over Forslag til lov om husdyrsygdomme <BR>  \r\n\r\n Nr L 132 1987-88, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19880414 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har i den </P>  \r\n\r\n<P>forbindelse stillet spørgsmål til landbrugsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Udvalget har desuden modtaget mundtlig og/eller skriftlig </P>  \r\n\r\n<P>henvendelse fra Landsforeningen af Danske Mælkeproducenter. </P>  \r\n\r\n<P>Der er af landbrugsministeren stillet ændringsforslag, hvorom </P>  \r\n\r\n<P>henvises til de ledsagende bemærkninger. </P>  \r\n\r\n<P>Landbrugsministeren har over for udvalget oplyst følgende: </P>  \r\n\r\n<P>Angående afhentning af døde dyr fra landbrugsbedrifter er det </P>  \r\n\r\n<P>ministerens hensigt at optage kontakt med destruktionsanstalterne </P>  \r\n\r\n<P>med henblik på overvejelse af mulighederne for at etablere en </P>  \r\n\r\n<P>udvidet afhentningsordning for destruktionsanstalterne. </P>  \r\n\r\n<P>Angående en eventuel forsikringsordning agter ministeren at lade </P>  \r\n\r\n<P>spørgsmålet om en erhvervsfinansieret, kollektiv </P>  \r\n\r\n<P>forsikringsordning, omfattende de i gruppe II i bilag 2 til </P>  \r\n\r\n<P>lovforslaget nævnte sygdomme, indgå i kommissoriet for den </P>  \r\n\r\n<P>arbejdsgruppe, som skal overveje spørgsmålet om maksimering af </P>  \r\n\r\n<P>erstatninger i henhold til lovforslagets § 29. Udgifterne ved en </P>  \r\n\r\n<P>eventuel forsikringsordning forudsættes at være statskassen </P>  \r\n\r\n<P>uvedkommende. </P>  \r\n\r\n<P>Et <B>mindretal</B> (Socialdemokratiets og Socialistisk Folkepartis </P>  \r\n\r\n<P>medlemmer af udvalget) udtaler, at det er vigtigt, at </P>  \r\n\r\n<P>sundhedstilstanden i danske besætninger er så god som overhovedet </P>  \r\n\r\n<P>muligt. Mindretallet vil i den forbindelse pege på, at </P>  \r\n\r\n<P>forebyggende sundhedstjenester må tillægges stor vægt, og at der </P>  \r\n\r\n<P>bør arbejdes hen imod, at alle besætninger er med i den </P>  \r\n\r\n<P>forebyggende sundhedstjeneste. </P>  \r\n\r\n<P>Mindretallet tillægger det stor vægt, at der i henhold til denne lov </P>  \r\n\r\n<P>kan fastsættes regler om ventilering, isolering og indretning </P>  \r\n\r\n<P>m.v. hvor det viser sig, at disse faktorer fremkalder sygdom hos </P>  \r\n\r\n<P>dyrene. </P>  \r\n\r\n<P>Herefter indstiller et <B>flertal</B> (udvalget med undtagelse af </P>  \r\n\r\n<P>Socialistisk Folkepartis medlemmer) lovforslaget </P>  \r\n\r\n<P>til <B>vedtagelse</B> med det af landbrugsministeren stillede </P>  \r\n\r\n<P>ændringsforslag. </P>  \r\n\r\n<P>Et <B>mindretal</B> (Socialistisk Folkepartis medlemmer af udvalget) vil  \r\n\r\n</P>  \r\n\r\n<P>redegøre for sin stilling ved lovforslagets 2. behandling. </P>  \r\n\r\n<P>Ændringsforslag </P>  \r\n\r\n<P>Til § 25 </P>  \r\n\r\n<P>Af <B>landbrugsministeren,</B> tiltrådt af et <B>flertal</B> (udvalget med  \r\n\r\n</P>  \r\n\r\n<P>undtagelse af SF): </P>  \r\n\r\n<P>1) Efter stk. 2 indsættes som nyt stykke: </P>  \r\n\r\n<P>&#187; <B>Stk. 3.</B> Landbrugsministeren kan fastsætte regler om  \r\n\r\n indførsel, </P>  \r\n\r\n<P>markedsføring, kvalitet og anvendelse af stoffer, som regulerer </P>  \r\n\r\n<P>husdyrs ydelse, tilvækst eller reproduktion.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Kønshormoner (steroider), som kan anvendes både som lægemiddel og </P>  \r\n\r\n<P>som middel til fremme af væksten, har igennem en lang årrække kun </P>  \r\n\r\n<P>været tilladt anvendt til sygdomsbekæmpelse eller til såkaldt </P>  \r\n\r\n<P>brunstsynkronisering inden for husdyrbruget. En række </P>  \r\n\r\n<P>kønshormonstoffer har således været registreret til markedsføring </P>  \r\n\r\n<P>efter lægemiddelloven af Sundhedsstyrelsen, og </P>  \r\n\r\n<P>Landbrugsministeriet har i medfør af dyrlægelovens § 7 b </P>  \r\n\r\n<P>reguleret den nærmere anvendelse af hormonerne. Formålet med </P>  \r\n\r\n<P>denne regulering har været at sikre, at der ikke optræder rester </P>  \r\n\r\n<P>af hormoner i fødevarer af animalsk oprindelse. </P>  \r\n\r\n<P>Der er nu iværksat industriel fremstilling af en type væksthormoner, </P>  \r\n\r\n<P>somatotropiner, som væsentligt adskiller sig fra kønshormoner, </P>  \r\n\r\n<P>bl.a. derved at somatotropinerne er proteinstoffer. De pågældende </P>  \r\n\r\n<P>proteinstoffer, hvoraf bovin somatotropin, BST, er færdigudviklet </P>  \r\n\r\n<P>til markedsføring og porcint væksthormon, PST, forventes snart at </P>  \r\n\r\n<P>være det, tænkes indgivet regelmæssigt for at øge dyrenes </P>  \r\n\r\n<P>tilvækst og mælkeproduktion. BST tænkes derimod ikke markedsført </P>  \r\n\r\n<P>med henblik på behandling af sygdomme. </P>  \r\n\r\n<P>Den påtænkte anvendelse vil næppe give anledning til betænkelighed i </P>  \r\n\r\n<P>relation til menneskers sundhed. Derimod kan Landbrugsministeriet </P>  \r\n\r\n<P>med den nuværende viden ikke udelukke, at en anvendelse af </P>  \r\n\r\n<P>sådanne stoffer til vækstfremme kan frembyde andre problemer, </P>  \r\n\r\n<P>f.eks. at anvendelsen af stofferne kan medføre en øget frekvens </P>  \r\n\r\n<P>af produktionsbetingede sygdomme. Det Veterinære Sundhedsråd har </P>  \r\n\r\n<P>således i en udtalelse peget på risikoen for en øget frekvens af </P>  \r\n\r\n<P>produktionsbetingede sygdomme ved regelmæssig indgivelse af BST </P>  \r\n\r\n<P>til køer i laktationsperioden. Der kan også tænkes problemer af </P>  \r\n\r\n<P>avlsteknisk eller markedspolitisk art. </P>  \r\n\r\n<P>Spørgsmålet om anvendelse af BST, som forberedes markedsført i en </P>  \r\n\r\n<P>række EF-lande, har på bl.a. dansk foranledning været drøftet i </P>  \r\n\r\n<P>rådet af landbrugsministre i december 1987, idet proteinhormoner </P>  \r\n\r\n<P>ikke er omfattet af den hidtidige EF-regulering på området. </P>  \r\n\r\n<P>Kommissionen gav under drøftelsen rådet tilsagn om at ville </P>  \r\n\r\n<P>iværksætte et hurtigt udredningsarbejde med henblik på en </P>  \r\n\r\n<P>vurdering af behovet for en fælles EF-regulering af BST, som, </P>  \r\n\r\n<P>hvis det vinder indpas i husdyrproduktionen, vil påvirke udbyttet </P>  \r\n\r\n<P>og dermed konkurrenceforholdene mærkbart. </P>  \r\n\r\n<P>Fremkomsten af en ansøgning om registrering af BST som et lægemiddel </P>  \r\n\r\n<P>har foranlediget en mere principiel overvejelse af reguleringen </P>  \r\n\r\n<P>af stoffer, som ikke markedsføres med henblik på anvendelse i </P>  \r\n\r\n<P>sygdomsbehandlende øjemed, men med henblik på at øge ydelse og </P>  \r\n\r\n<P>vækst hos raske dyr. </P>  \r\n\r\n<P>Det er herunder blevet klart, at der ikke ved en eventuel </P>  \r\n\r\n<P>stillingtagen i henhold til lægemiddelloven vil være nogen </P>  \r\n\r\n<P>mulighed for at varetage de nævnte hensyn. Sundhedsstyrelsen har </P>  \r\n\r\n<P>desuden været af den opfattelse, at en henføring af stoffer som </P>  \r\n\r\n<P>de nævnte under lægemiddelloven vil kunne vise sig </P>  \r\n\r\n<P>uhensigtsmæssig og bl.a. vil kunne udvande lægemiddelbegrebet. </P>  \r\n\r\n<P>Landbrugsministeriets hidtidige regulering af anvendelsen af </P>  \r\n\r\n<P>hormoner har hvilet på dyrlægelovens § 7 b, som imidlertid ikke </P>  \r\n\r\n<P>omfatter tilfælde, hvor de anvendte stoffer ikke kan antages at </P>  \r\n\r\n<P>frembyde restkoncentrationsproblemer. </P>  \r\n\r\n<P>Det foreslås derfor, at der i lov om husdyrsygdomme indsættes en </P>  \r\n\r\n<P>bestemmelse, som gør det muligt at fastsætte regler om indførsel, </P>  \r\n\r\n<P>markedsføring, kvalitet og anvendelse af stoffer, der regulerer </P>  \r\n\r\n<P>husdyrs ydelse, tilvækst eller reproduktion. Bestemmelsen tænkes </P>  \r\n\r\n<P>kun at omfatte et givet stof i det omfang, det markedsføres med </P>  \r\n\r\n<P>henblik på anvendelse til regulering af husdyrs ydelse, tilvækst </P>  \r\n\r\n<P>eller reproduktion. Markedsføring af stoffer med henblik på </P>  \r\n\r\n<P>behandling af sygelige tilstande, f.eks. frugtbarhedssygdomme, </P>  \r\n\r\n<P>vil derimod forudsætte sædvanlig tilladelse fra </P>  \r\n\r\n<P>Sundhedsstyrelsen. Det er i øvrigt forudsat, at </P>  \r\n\r\n<P>Landbrugsministeriet om fornødent kan inddrage Sundhedsstyrelsens </P>  \r\n\r\n<P>farmakologiske ekspertise ved vurderingen af de nævnte stoffer. </P>  \r\n\r\n<P>I Danmark foretages der for tiden en række forsøg med BST ved </P>  \r\n\r\n<P>Statens Husdyrbrugsforsøg, hvor man tilige løbende følger </P>  \r\n\r\n<P>udviklingen i den udenlandske forskning på området. </P>  \r\n\r\n<P>Landbrugsministeriet finder, at en stillingtagen til anvendelse </P>  \r\n\r\n<P>af BST må afvente fremkomsten af flere forskningsresultater, </P>  \r\n\r\n<P>hvorved stoffets virkninger bedre kan vurderes. Det vil dog under </P>  \r\n\r\n<P>alle omstændigheder være en forudsætning for at tillade stoffet </P>  \r\n\r\n<P>anvendt, at det ikke frembyder sundhedsmæssig risiko for </P>  \r\n\r\n<P>mennesker eller dyr. Det er derfor tanken at forbyde anvendelsen </P>  \r\n\r\n<P>af de pågældende proteinvæksthormoner til husdyr, men dog </P>  \r\n\r\n<P>således, at der fortsat tænkes åbnet mulighed for anvendelse af </P>  \r\n\r\n<P>stofferne i en forskningsmæssig sammenhæng. Såfremt </P>  \r\n\r\n<P>landbrugsministeren i særlige tilfælde agter at tillade </P>  \r\n\r\n<P>anvendelse af stofferne ud over i en forskningsmæssig sammenhæng, </P>  \r\n\r\n<P>vil ministeren forinden orientere Folketingets Landbrugs- og </P>  \r\n\r\n<P>Fiskeriudvalg. </P>  \r\n\r\n<P>Det forudsættes, at der forud for udstedelse af regler vedrørende de </P>  \r\n\r\n<P>pågældende stoffer indhentes en udtalelse fra Det Veterinære </P>  \r\n\r\n<P>Sundhedsråd og Det Etiske Råd vedrørende husdyr. </P>  \r\n\r\n<P>Svend Andersen (S) nfmd. <B>Erling Christensen (S) Arne Jensen (S)  \r\n\r\n</B></P>  \r\n\r\n<P>Henning Nielsen (S) Bjørn Westh (S) Gade (S) Birthe Hansen (SF) </P>  \r\n\r\n<P>Inger Harms (SF) Knud Østergaard (KF) fmd. <B>Grove (KF) Jette </B></P>  \r\n\r\n<P>Thomsen (KF) Henning Andersen (KF) Povl Brøndsted (V) Svend </P>  \r\n\r\n<P>Heiselberg (V) Emmert Andersen (CD) Dohrmann (FP) Larsen-Ledet </P>  \r\n\r\n<P>(RV) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00132"
        },
        {
            "displayName": "Entydig dokumentidentifikation",
            "displayValue": "CL004593"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}