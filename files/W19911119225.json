{
    "id": 36009,
    "title": "Falck, motorkøretøjer, terminaladgang, rabatordning, Rigspolitiet, videregivelse (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11192 af 13/09/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at man ikke fandt at have indvendinger imod, at Falcks  \r\n\r\n  Redningskorps A/S fik terminaladgang til Centralregisteret for  \r\n\r\n Motorkøretøjer under hensyntagen til en række bemærkninger. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Falck, motorkøretøjer, terminaladgang,  \r\n\r\n rabatordning, Rigspolitiet, videregivelse (* 1) </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet rettede i beretningsåret henvendelse til  \r\n\r\n Registertilsynet med anmodning om en foreløbig udtalelse om en ordning,  \r\n\r\n hvorefter Falcks Redningskorps A/S skulle have terminaladgang til  \r\n\r\n Centralregisteret for Motorkøretøjer. </P>  \r\n\r\n<P>Det fremgik af sagen, at ønsket om at etablere terminaladgang for  Falcks   \r\n\r\n Redningskorps A/S til Centralregisteret for Motorkøretøjer var foranlediget  \r\n\r\n af, at Folketingets Ombudsmand havde afgivet en udtalelse i en konkret  \r\n\r\n klagesag om en rabatordning, som var indgået mellem rigspolitichefen og   \r\n\r\n Falcks  Redningskorps A/S vedrørende transport af køretøjer, som fjernes ved  \r\n\r\n politiets foranstaltning. </P>  \r\n\r\n<P>Foranlediget heraf havde rigspolitichefen haft nogle indledende drøftelser  \r\n\r\n med Falcks Redningskorps A/S med henblik på at finde frem til en ordning,  \r\n\r\n hvorefter politiets administration af Falckregninger, der ifølge det oplyste  \r\n\r\n årligt beløb sig til ca. 13,5 mill. kr., kunne lettes svarende til en årlig  \r\n\r\n rabat på godt 1 mill. kr. </P>  \r\n\r\n<P> Falcks Redningskorps A/S havde stillet sig positiv over for en ordning,  \r\n\r\n der indebar, at regningerne på en række områder sendtes direkte til den  \r\n\r\n private kunde eller eventuelt til den pågældendes forsikringsselskab. Falcks   \r\n\r\n Redningskorps A/S havde imidlertid gjort gældende, at en forudsætning for en  \r\n\r\n sådan ordning var, at  Falcks Redningskorps A/S, i samme omfang som  \r\n\r\n ansvarsforsikringsselskaberne, fik adgang til Centralregisteret for  \r\n\r\n Motorkøretøjer, idet det i praksis uden en sådan adgang ville øge det  \r\n\r\n administrative arbejde både hos Falck og politiet, såfremt  Falcks   \r\n\r\n Redningskorps A/S' administration af regningerne skulle baseres på skriftlig  \r\n\r\n og mundtlig kommunikation. Falcks  Redningskorps A/S var om nødvendigt  \r\n\r\n indstillet på at nøjes med terminaladgang på hovedkontoret. </P>  \r\n\r\n<P>Det var oplyst, at det var meningen, at Falcks Redningskorps A/S - med  \r\n\r\n køretøjets registreringsnummer som indgangsnøgle - kun skulle have adgang til  \r\n\r\n de for udførelsen af opgaven for politiet relevante oplysninger, dvs. navn og  \r\n\r\n adresseoplysninger. </P>  \r\n\r\n<P>Det fremgik endvidere af sagen, at politiet siden 1960 med henblik på at  \r\n\r\n undgå at binde unødigt mange politimæssige ressourcer til transportopgaver  \r\n\r\n m.m., havde haft en overenskomst med Falcks  Redningskorps A/S om, at  \r\n\r\n politiet kunne anmode om Falcks  Redningskorps A/S' bistand til løsningen af  \r\n\r\n opgaver, som naturligt falder inden for selskabets arbejdsområde. På baggrund  \r\n\r\n af udviklingen siden den oprindelige aftales indgåelse indgik man en  \r\n\r\n landsdækkende aftale i begyndelsen af 80'erne, og der blev i 1983 indgået en  \r\n\r\n generel hovedaftale, hvorefter Falcks  Redningskorps A/S yder politiet en  \r\n\r\n sådan hjælp, som naturligt falder ind under korpsets arbejdsområde. </P>  \r\n\r\n<P>Efter aftalen forpligtede Falcks Redningskorps A/S sig endvidere til så  \r\n\r\n hurtigt og så effektivt som muligt at honorere politiets anmodning om  \r\n\r\n bistand. Under udførelsen af arbejdet er korpset forpligtet til at følge de  \r\n\r\n af politiet givne retningslinier. </P>  \r\n\r\n<P>Med hensyn til afregningen anførtes det, at Falcks Redningskorps A/S  \r\n\r\n ifølge aftalen om transport af biler og motorcykler hidtil havde udskrevet en  \r\n\r\n regning til politiet efter de til enhver tid gældende takster. Hvis Falcks   \r\n\r\n Redningskorps A/S imidlertid i forvejen var kontraktligt forpligtet til at  \r\n\r\n yde den begærede assistance, idet det pågældende motorkøretøjs ejer var  \r\n\r\n Falck-abonnent, fremsendtes ingen regning til politiet. </P>  \r\n\r\n<P>Sagen blev behandlet på et møde i Registerrådet. </P>  \r\n\r\n<P>Registertilsynet udtalte herefter indledningsvis, at Registertilsynet  \r\n\r\n fandt, at en videregivelse af oplysninger fra Centralregisteret for  \r\n\r\n Motorkøretøjer til Falcks Redningskorps A/S via terminal som foreslået måtte  \r\n\r\n betragtes som en systematisk videregivelse til en privat virksomhed, som ikke  \r\n\r\n var hjemlet i de gældende forskrifter for Centralregisteret for  \r\n\r\n Motorkøretøjer, fastsat af rigspolitichefen den 6. maj 1988. </P>  \r\n\r\n<P>De oplysninger, der ønskedes videregivet, kunne ikke i sig selv betragtes  \r\n\r\n som oplysninger om rent private forhold, selv om det forhold, at politiet  \r\n\r\n overlod Falcks Redningskorps A/S transportopgaver, i nogle tilfælde kunne  \r\n\r\n indebære, at medarbejdere i Falcks Redningskorps A/S kom i besiddelse af  \r\n\r\n oplysninger, som kunne afsløre, at bilens ejer/bruger antageligt havde  \r\n\r\n overtrådt færdselsloven/straffeloven. Registertilsynet forudsatte i den  \r\n\r\n forbindelse, at sådanne oplysninger om eventuelt begåede lovovertrædelser  \r\n\r\n ikke blev registreret af Falcks Redningskorps A/S eller på anden måde anvendt  \r\n\r\n til uvedkommende formål. </P>  \r\n\r\n<P>Registertilsynet fandt herefter under hensyntagen til det oplyste om  \r\n\r\n karakteren af og grundlaget for Falcks Redningskorps A/S' udførelse af  \r\n\r\n opgaver for politiet, at det fornødne aftalemæssige grundlag var til stede  \r\n\r\n for, at videregivelse af oplysninger fra det af rigspolitichefen førte  \r\n\r\n Centralregister for Motorkøretøjer til Falcks Redningskorps A/S kunne finde  \r\n\r\n sted med hjemmel i lov om offentlige myndigheders registre § 17, stk. 2, jf.  \r\n\r\n § 16, stk. 2, nr. 4. På denne baggrund udtaltes det, at man ikke fandt at  \r\n\r\n have indvendinger imod, at Falcks Redningskorps A/S fik terminaladgang til  \r\n\r\n Centralregisteret for Motorkøretøjer, idet Registertilsynet lagde til grund,  \r\n\r\n at denne terminaladgang som oplyst alene ville finde sted fra Falcks   \r\n\r\n Redningskorps A/S' hovedkontor, og at  Falcks Redningskorps A/S alene fik  \r\n\r\n adgang til navn og adresse på køretøjets ejer baseret på anvendelse af  \r\n\r\n køretøjets registreringsnummer som indgangsnøgle. </P>  \r\n\r\n<P>Registertilsynet fremkom i øvrigt med følgende henstillinger: </P>  \r\n\r\n<P>- der skulle foretages de fornødne ændringer (herunder  \r\n\r\n konsekvensændringer) i forskrifterne for Centralregisteret for  \r\n\r\n Motorkøretøjer, således at Falcks  Redningskorps A/S i forbindelse med  \r\n\r\n terminaladgang blev underlagt de samme krav, som gælder for så vidt angår  \r\n\r\n ansvarsforsikringsselskaberne og SOS  International  A/S' terminaladgang </P>  \r\n\r\n<P>- der skulle træffes de fornødne foranstaltninger for at sikre, at der kun  \r\n\r\n kunne trækkes de for Falcks Redningskorps A/S' udførelse af opgaver for  \r\n\r\n politiet nødvendige oplysninger gennem terminalsystemet </P>  \r\n\r\n<P>- det skulle indgå i det aftalemæssige grundlag mellem Rigspolitiet og   \r\n\r\n Falcks Redningskorps A/S, at der via terminal skulle videregives oplysninger  \r\n\r\n fra Centralregisteret for Motorkøretøjer til Falcks Redningskorps A/S til  \r\n\r\n brug for opkrævning af betaling for transport af biler efter anmodning fra  \r\n\r\n politiet, og at oplysningerne kun måtte anvendes af Falcks Redningskorps A/S  \r\n\r\n i forbindelse med udførelsen af denne opgave for politiet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 76. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911119225"
        },
        {
            "displayName": "Entydig dokumentidentifikation",
            "displayValue": "CA003944"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11192"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "13/09/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-127-040"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}