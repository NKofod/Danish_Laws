{
    "id": 87116,
    "title": "Gennemførelse af skatte- og momskrav i skatte og momsstraffesager. ",
    "documentTypeId": "150",
    "isSagsforlobPeriodValid": false,
    "shortName": "CIR nr 18403 af 26/04/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Gennemførelse af skatte- og momskrav i skatte og  \r\n\r\n momsstraffesager. </H1>  \r\n\r\n<P></P>  \r\n\r\n<P>Skatte- og momskrav gennemføres efter de retningslinier, som er angivet  \r\n\r\n nedenfor under I, i skatte- og momsstraffesager, der indbringes for retten.  \r\n\r\n</P>  \r\n\r\n<P>Hvis der rejses straffesag i en sag, som verserer ved et skatteankenævn,  \r\n\r\n Landsskatteretten eller Momsnævnet, afgøres det efter de nedenfor under II  \r\n\r\n fastsatte retningslinier, om straffesagen eller klagesagen skal søges  \r\n\r\n fremmet. </P>  \r\n\r\n<P>Retningslinierne følges både i sager, hvor der er tale om enten  \r\n\r\n skatteunddragelse eller momsunddragelse og i fællessager. </P>  \r\n\r\n<P> <B>I. Gennemførelse af skatte- og momskrav</B>  </P>  \r\n\r\n<P> <I>A., Skatteansættelse</I>  </P>  \r\n\r\n<P> <B>1.</B> I skattestraffesager gennemføres efterbeskatningen som  \r\n\r\n hovedregel i form af skatteansættelse eller ændring af tidligere  \r\n\r\n skatteansættelse. Efterbeskatningen foretages, før der fremsættes begæring om  \r\n\r\n tiltale overfor politimesteren eller senest før anklageskriftet udarbejdes.  \r\n\r\n</P>  \r\n\r\n<P>I følgende tilfælde medtages skattekravet under straffesagen: </P>  \r\n\r\n<P> <B>a.</B> Når sagen vedrører unddragelse af selskabsskatter, anmodes  \r\n\r\n politimesteren om at påstå, at den tiltalte pålægges solidarisk hæftelse med  \r\n\r\n selskabet for de unddragne skatter, hvis </P>  \r\n\r\n<P>- der findes grundlag for at rejse tiltalen mod den, der ejer eller  \r\n\r\n behersker selskabet (hovedaktionær/-anpartshaver) </P>  \r\n\r\n<P>og - det er tvivlsomt, om selskabet kan betale skatten. </P>  \r\n\r\n<P>I disse tilfælde gennemføres tillige ændring af selskabets indkomst i form  \r\n\r\n af skatteansættelse. Ændringen foretages, før politimesteren anmodes om at  \r\n\r\n rejse tiltale eller senest før anklageskriftet udarbejdes. </P>  \r\n\r\n<P>Hvis den ændrede skatteansættelse for selskabet påklages til et  \r\n\r\n skatteankenævn eller Landsskatteretten, afgøres det efter reglerne nedenfor  \r\n\r\n under II. A., om straffesager mod den, der ejer eller behersker selskabet  \r\n\r\n (hovedaktionæren/-anpartshaveren) eller klagesagen skal søges fremmet. </P>  \r\n\r\n<P> <B>b.</B> Hvis der i tilslutning til en tiltale for en  \r\n\r\n berigelsesforbrydelse efter straffelovens kapitel 28 rejses en subsidiær  \r\n\r\n tiltale efter skattekontrollovens §§ 13, 15 eller 16 anmodes politimesteren  \r\n\r\n om, at påstå tiltalte dømt til at efterbetale de unddragne skatter. </P>  \r\n\r\n<P> <B>2.</B> I de sager, der er udtaget i forbindelse med den kommunale  \r\n\r\n ligning, foretages skatteansættelsen som udgangspunkt af kommunen med  \r\n\r\n klageadgang til skatteankenævnet. </P>  \r\n\r\n<P>I vigtigere sager med betydelige unddragelser og navnlig hvor frihedsstraf  \r\n\r\n kan komme på tale, foretages skatteansættelsen så vidt muligt af regionen med  \r\n\r\n klageadgang til Landsskatteretten. </P>  \r\n\r\n<P> <I>B. Gennemførelse af momskrav</I>  </P>  \r\n\r\n<P>Momstilsvaret fastsættes som hovedregel efter reglerne i momslovens § 34  \r\n\r\n af regionen, før der fremsættes begæring om tiltale overfor politimesteren.  \r\n\r\n</P>  \r\n\r\n<P>I følgende tilfælde medtages momskravet under straffesagen: </P>  \r\n\r\n<P> <B>a.</B> Når momsunddragelsen er sket i et selskab, anmodes  \r\n\r\n politimesteren om at påstå, at den tiltalte pålægges solidarisk hæftelse med  \r\n\r\n selskabet for momsen, hvis </P>  \r\n\r\n<P>- der findes grundlag for at rejse tiltalen mod den, der ejer eller  \r\n\r\n behersker selskabet (hovedaktionær/-anpartshaver) </P>  \r\n\r\n<P>og </P>  \r\n\r\n<P>- det er tvivlsomt, om selskabet kan betale momsen. </P>  \r\n\r\n<P> <B>b.</B> Hvis ægtefæller eller samlevere sammen har drevet en virksomhed  \r\n\r\n og tiltalen (også) rettes mod den af parterne, der ikke er registreret som  \r\n\r\n virksomhedsindehaver, anmodes politimesteren om at påstå, at tiltalte  \r\n\r\n pålægges solidarisk hæftelse med ægtefællen/samleveren for momsen. </P>  \r\n\r\n<P>I situationerne ovenfor under a. og b. opgøres tillige momstilsvar for  \r\n\r\n henholdsvis selskabet og den registrerede virksomheds indehaver. </P>  \r\n\r\n<P> <B>II. Klagesager. Fremme eller berostillelse i forhold til  \r\n\r\n straffesagen.</B>  </P>  \r\n\r\n<P> <I>A. Klage over skattenedsættelse</I>  </P>  \r\n\r\n<P> <B>1.</B> I tilfælde, hvor klagen til skatteankenævnet eller  \r\n\r\n Landsskatteretten alene vedrører skatteforhøjelser, der ikke er inddraget  \r\n\r\n under straffesagen, fortsætter klagesagsbehandlingen og retsforfølgningen i  \r\n\r\n skattestraffesagen uafhængigt af hinanden. </P>  \r\n\r\n<P> <B>2.</B> Klagesager behandles som udgangspunkt i det administrative  \r\n\r\n klagesystem, før straffesagen gennemføres. Dette gælder især </P>  \r\n\r\n<P>- mindre, ukomplicerede klagesager, som kan forventes afgjort hurtigt,  \r\n\r\n</P>  \r\n\r\n<P>- klagesager, hvor den foreliggende uenighed overvejende vedrører  \r\n\r\n spørgsmål om forståelse af materielle regler </P>  \r\n\r\n<P>- klagesager, hvor opgørelsen af en udeholdt indkomsts størrelse i  \r\n\r\n væsentlig grad bygger på skøn </P>  \r\n\r\n<P>I følgende tilfælde søges straffesagen dog fremmet uanset klage over  \r\n\r\n skatteansættelsen: </P>  \r\n\r\n<P>- hvor klagesagen overvejende vedrører bevisspørgsmål af betydning for  \r\n\r\n skatteansættelsen, </P>  \r\n\r\n<P>- hvor klagesagen overvejende vedrører anvendelse af retsregler, som ikke  \r\n\r\n frembyder fortolkningsmæssig tvivl, </P>  \r\n\r\n<P>- hvor den sigtede er varetægtsfængslet, og fængslingen ønskes opretholdt  \r\n\r\n indtil domsafsigelsen. </P>  \r\n\r\n<P> <B>3.</B>  I tilfælde, hvor klagesagen fremmes på bekostning af  \r\n\r\n straffesagen, sendes begæring om tiltale først til politimesteren, når den  \r\n\r\n administrative klagebehandling er gennemført. Regionen underretter  \r\n\r\n skatteankenævnet eller Landsskatteretten om, at der senere vil blive rejst  \r\n\r\n ansvarssag. </P>  \r\n\r\n<P>Hvis politiet allerede er inddraget i sagen, anmoder regionen  \r\n\r\n politimesteren om at stille straffesagen i bero. </P>  \r\n\r\n<P> <B>4.</B> I tilfælde, hvor straffesagen søges fremmet uanset klagen,  \r\n\r\n indstiller regionen til skatteankenævnet eller Landsskatteretten, at  \r\n\r\n sagsbehandlingen stilles i bero. </P>  \r\n\r\n<P> <B>5.</B> Regionen kan, selv om skatteansættelsen er indbragt for et  \r\n\r\n skatteankenævn eller Landsskatteretten, anmode politimesteren om at rejse  \r\n\r\n tiltale i tilfælde, hvor strafansvaret ellers ville forældes. </P>  \r\n\r\n<P> <B>6.</B> Klagesager, der behandles før straffesager, søges fremmet mest  \r\n\r\n muligt. </P>  \r\n\r\n<P>Straffesager, der behandles forud for klagesager, søges fremmet mest  \r\n\r\n muligt. </P>  \r\n\r\n<P> <I>B. Klage over fastsættelse af momstilsvar.</I>  </P>  \r\n\r\n<P> <B>1.</B> Klage til Told- og Skattestyrelsen eller Momsnævnet over  \r\n\r\n fastsættelse af momstilsvar færdigbehandles, før begæring om tiltale sendes  \r\n\r\n til politimesteren. Regionen underretter styrelsen eller Momsnævnet om, at  \r\n\r\n der senere vil blive rejst ansvarssag. </P>  \r\n\r\n<P>I tilfælde, hvor politiet allerede er inddraget i sagen, anmoder regionen  \r\n\r\n politimesteren om at stille sagsbehandlingen i bero. </P>  \r\n\r\n<P> <B>2.</B> Straffesager, hvor den sigtede er varetægtsfængslet, og hvor  \r\n\r\n fængslingen ønskes opretholdt indtil domsafsigelsen, fremmes altid uanset  \r\n\r\n klagen over fastsættelsen af momstilsvaret. </P>  \r\n\r\n<P>Regionen indstiller i disse tilfælde til Told- og Skattestyrelsen eller  \r\n\r\n Momsnævnet, at behandlingen af klagesagen stilles i bero. </P>  \r\n\r\n<P> <B>3.</B> Regionen kan, selv om der er klaget over fastsættelsen af  \r\n\r\n momstilsvaret, anmode politimesteren om at rejse tiltale i tilfælde, hvor  \r\n\r\n strafansvaret ellers ville forældes. </P>  \r\n\r\n<P>Carsten Jarlov Søren Vilhelmsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>TSS-cirkulære 1994-8. Ophævet erstattet af TSS-cirkulære 1998-2 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/04/1998"
        },
        {
            "displayName": "Accession",
            "displayValue": "C19941840309"
        },
        {
            "displayName": "Entydig dokumentidentifikation",
            "displayValue": "CM046923"
        },
        {
            "displayName": "Dato for førstegangsindlæggelse",
            "displayValue": "18/04/1998"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18403"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "26/04/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "99/93-610-00028"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}