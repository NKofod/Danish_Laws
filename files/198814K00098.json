{
    "id": 107668,
    "title": "1988 BTL 98   BETÆNKNING OVER FORSLAG TIL LOV OM AFGIFT AF VISSE CHLORFLUORCARBONER OG   HALONER (CFC-AFGIFT)    NR L 98 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 98 </P>  \r\n\r\n<P></P>  \r\n\r\n<P>Betænkning over Forslag til lov om afgift af visse chlorfluorcarboner og  \r\n\r\n haloner (CFC-afgift) <BR>  \r\n\r\n Nr L 98 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19881208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til miljøministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>K. Balling-Engelsen A/S, </P>  \r\n\r\n<P>Dansk Renseri Forening, </P>  \r\n\r\n<P>DC-System Insulation A/S, </P>  \r\n\r\n<P>Elektronikfabrikantforeningen, </P>  \r\n\r\n<P>FEHA, </P>  \r\n\r\n<P>Handelskammeret, </P>  \r\n\r\n<P>Hvidevarebranchens Fællesråd, </P>  \r\n\r\n<P>I. C. Møller, </P>  \r\n\r\n<P>Industrirådet, </P>  \r\n\r\n<P>Kemikaliebranchen, </P>  \r\n\r\n<P>Nassau Door A/A, </P>  \r\n\r\n<P>Norfring A/S, </P>  \r\n\r\n<P>Plastindustrien i Danmark, </P>  \r\n\r\n<P>A/S Tetra Pak, </P>  \r\n\r\n<P>Tinby A/S, </P>  \r\n\r\n<P>Ureflex A/S, </P>  \r\n\r\n<P>Villadsens Fabriker og </P>  \r\n\r\n<P>Aars Kommune. </P>  \r\n\r\n<P>Miljøministeren har over for udvalget oplyst: </P>  \r\n\r\n<P>at ministeren har besluttet at ændre lovforslaget for at imødekomme  \r\n\r\n kritikken af forslagets konkurrenceforvridende effekt. Herefter lægges der  \r\n\r\n alene afgift på de CFC- og halonråvarer, som anvendes til produkter, hvor der  \r\n\r\n kan ske afgiftsrefusion ved eksport, og hvor importerede varer med CFC kan  \r\n\r\n pålægges afgift. Afgiften pålægges således alene 15 varegrupper og råvarer  \r\n\r\n til disse. Afgiften vil herefter i praksis være konkurrenceneutral, </P>  \r\n\r\n<P>at udvidelsen af det gældende forbud mod anvendelse af CFC i spraydåser  \r\n\r\n til også at omfatte industriel anvendelse samt fremstilling til eksport vil  \r\n\r\n blive gennemført senest med udgangen af 1990, således at industrien kan få en  \r\n\r\n rimelig mulighed for omstilling. I tiden indtil forbudet sættes i kraft,  \r\n\r\n forventes den foreslåede CFC-afgift imidlertid sammen med varslingen af et  \r\n\r\n forbud at medvirke til, at brugen af CFC i spraydåser bringes til ophør  \r\n\r\n hurtigst muligt, </P>  \r\n\r\n<P>at der på en række områder endnu ikke foreligger alternativer, hvorfor  \r\n\r\n industrien på kort sigt ikke på alle områder kan undgå en afgift ved at vælge  \r\n\r\n alternativer til CFC. Anvendelse af alternative stoffer og processer er dog  \r\n\r\n generelt under udvikling. Bestræbelserne støttes af det foreslåede  \r\n\r\n udviklingsprogram. Afgiften vil give danske virksomheder incitament til at  \r\n\r\n udvikle og anvende produkter og processer, hvor der anvendes mindre eller  \r\n\r\n intet CFC, </P>  \r\n\r\n<P>at genvinding og genanvendelse af CFC i øvrigt har høj prioritet. Støttet  \r\n\r\n af udviklingsprogrammet anses det inden for en kortere årrække for realistisk  \r\n\r\n i praksis at opnå genvinding og genanvendelse af CFC fra visse processer og  \r\n\r\n produkter, </P>  \r\n\r\n<P>at undersøgelse af eksistensen og udviklingen af genvindingsteknik og  \r\n\r\n substitutionsmuligheder i såvel produktionsprocessen som i  \r\n\r\n affaldshåndteringen vil blive iværksat i forbindelse med  \r\n\r\n udviklingsprogrammet. I lyset heraf vil tilrettelæggelse af  \r\n\r\n udviklingsprogrammet og anvendelsen af midlerne hertil ske med henblik på at  \r\n\r\n skærpe reduktionstakten i forhold til forslaget til CFC-handlingsplan, og  \r\n\r\n</P>  \r\n\r\n<P>at bevillingerne til fremme af renere teknologi og genanvendelse ud over  \r\n\r\n CFC-udviklingsprogrammet i de kommende år stiger som følge af den  \r\n\r\n omprioritering, der kommer til udtryk i miljøministerens redegørelse om mål  \r\n\r\n og midler i miljøpolitikken (R 2). Provenuet fra de foreslåede miljøafgifter  \r\n\r\n (L 98, L 99 og L 100) skal bl.a. anvendes til denne opprioritering. Af  \r\n\r\n Miljøministeriets reserve på forslaget til finanslov for 1989 på i alt 260  \r\n\r\n mio. kr. forudses godt 100 mio. kr. anvendt til genanvendelse og renere  \r\n\r\n teknologi, hvilket giver en samlet bevilling på 140 mio. kr. hertil.  \r\n\r\n Bevillingen stiger til 170 mio. kr. i 1990 og 180 mio. kr. i 1991 og i 1992.  \r\n\r\n 1989-bevillingen er udtryk for en stigning på ca. 40 pct. i forhold til 1988.  \r\n\r\n</P>  \r\n\r\n<P>Miljøministeren har givet tilsagn om: </P>  \r\n\r\n<P>at der løbende vil ske en vurdering af, om de forudsete midler på i alt 45  \r\n\r\n mio. kr. over en 3-årig priode er tilstrækkelige til gennemførelse af  \r\n\r\n udviklingsprogrammet, eller om der bør afsættes yderligere midler hertil,  \r\n\r\n</P>  \r\n\r\n<P>at Miljø- og Planlægningsudvalget inden 1. april 1989 vil få en  \r\n\r\n redegørelse om den nærmere tilrettelæggelse af det 3-årige udviklingsprogram  \r\n\r\n og anvendelse af midler hertil. Udviklingsprogrammet vil blive tilrettelagt  \r\n\r\n efter drøftelse med den berørte industri, </P>  \r\n\r\n<P>at der samtidig hermed for udvalget fremlægges en revurdering af  \r\n\r\n mulighederne for en yderligere skærpelse af reduktionsmålet i forhold til  \r\n\r\n forslaget til CFC-handlingsplanen, og </P>  \r\n\r\n<P>at Danmark i internationalt, EF- og nordisk regi fortsat vil arbejde for  \r\n\r\n en hurtigere reduktion af det globale CFC- og halonforbrug. Der vil også  \r\n\r\n fortsat blive arbejdet for indførelse af fælles EF-regler om bl.a. forbud mod  \r\n\r\n CFC-anvendelse i spraydåser og til blødt skum. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Centrum-Demokraternes medlemmer) lovforslaget til  \r\n\r\n<I>vedtagelse</I> med de af miljøministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, men kan dog stemme for  \r\n\r\n de stillede ændringsforslag. </P>  \r\n\r\n<P>Mindretallet ønsker ikke at belægge erhvervslivet med en helt urimelig og  \r\n\r\n unødig ekstraafgift til ubodelig skade for dansk erhvervslivs  \r\n\r\n konkurrenceevne. </P>  \r\n\r\n<P>Den urimelige afgift skal ses i lyset af, at den slet ikke har nogen  \r\n\r\n miljømæssig begrundelse, idet den danske industri ikke er i stand til at  \r\n\r\n udvikle de alternative produkter til afløsning for freon. </P>  \r\n\r\n<P>Den borgerlige regerings brandskatning af dansk industri og erhvervsliv  \r\n\r\n sker i en tid, hvor Danmark er på vej ind i EF's indre marked og gerne skulle  \r\n\r\n kunne konkurrere på lige fod med de meget kapitalstærke virksomheder inden  \r\n\r\n for EF. </P>  \r\n\r\n<P>CFC-afgiften vil ganske enkelt betyde, at dansk erhvervsliv vil blive  \r\n\r\n ulige stillet, bl.a. fordi et godt og sundt hjemmemarked er en betingelse for  \r\n\r\n firmaernes evne til at få indpas på EF-markedet. </P>  \r\n\r\n<P>Lovforslaget betyder i sidste instans lukning af gode danske  \r\n\r\n arbejdspladser. </P>  \r\n\r\n<P>Hvidevarebranchen vil hurtigt kunne mærke resultatet af regeringens  \r\n\r\n forfejlede politik, når danskerne kører ned syd for grænsen og indkøber  \r\n\r\n f.eks. køle- og fryseskabe m.v. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse</I> ved 3. behandling og vil i  \r\n\r\n øvrigt stemme imod ændringsforslagene. </P>  \r\n\r\n<P>Ændringsforslag </P>  \r\n\r\n<P>Af <I>miljøministeren,</I> tiltrådt af et <I>flertal</I> (udvalget med  \r\n\r\n undtagelse af CD): </P>  \r\n\r\n<P>Til § 1 </P>  \r\n\r\n<P>1) Paragraffen affattes således: </P>  \r\n\r\n<P>&#187;§ 1. Den, der erhvervsmæssigt fremstiller eller indfører følgende  \r\n\r\n kemiske stoffer, der anvendes til fremstilling m.v. af de i stk. 2 nævnte  \r\n\r\n varer, skal betale en afgift til statskassen: </P>  \r\n\r\n<P>1) Trichlorfluormethan (CFC-11). </P>  \r\n\r\n<P>2) Dichlordifluormethan (CFC-12). </P>  \r\n\r\n<P>3) Trichlortrifluorethan (CFC-113). </P>  \r\n\r\n<P>4) Dichlortetrafluorethan (CFC-114). </P>  \r\n\r\n<P>5) Chlorpentafluorethan (CFC-115). </P>  \r\n\r\n<P>6) Bromchlordifluormethan (halon-1211). </P>  \r\n\r\n<P>7) Bromtrifluormethan (halon-1301). </P>  \r\n\r\n<P>8) Dibromtetrafluorethan (halon-2402). </P>  \r\n\r\n<P>Stk. 2. Afgift betales af disse stoffer, når de anvendes til fremstilling  \r\n\r\n og vedligeholdelse m.v. af følgende varer: </P>  \r\n\r\n<P>1) Fjernvarmerør. </P>  \r\n\r\n<P>2) Køleskabe. </P>  \r\n\r\n<P>3) Frysere. </P>  \r\n\r\n<P>4) Køle- og frysediske og køle- og frysereoler. </P>  \r\n\r\n<P>5) Køle- og fryseanlæg til industriel brug. </P>  \r\n\r\n<P>6) Køle- og fryseanlæg til transportmidler. </P>  \r\n\r\n<P>7) Paneler til køle- og fryserum. </P>  \r\n\r\n<P>8) Isolerede porte og døre. </P>  \r\n\r\n<P>9) Ekstruderet polystyren til isolering. </P>  \r\n\r\n<P>10) Konstruktionsskum. </P>  \r\n\r\n<P>11) Fugeskum. </P>  \r\n\r\n<P>12) Polyurethan-slipmiddel. </P>  \r\n\r\n<P>13) Spraydåser. </P>  \r\n\r\n<P>14) Dåser indeholdende CFC bl.a. beregnet på at frembringe støj  \r\n\r\n (tågehorn). </P>  \r\n\r\n<P>15) Brandslukningsanlæg indeholdende haloner. </P>  \r\n\r\n<P>Stk. 3. Afgift skal også betales af de i stk. 1 nævnte stoffer, når de  \r\n\r\n findes i blandinger med andre stoffer. </P>  \r\n\r\n<P>Stk. 4. Miljøministeren kan fritage de i stk. 2 nævnte varegrupper eller  \r\n\r\n dele heraf for afgift, såfremt ganske særlige omstændigheder taler  \r\n\r\n herfor.&#171; </P>  \r\n\r\n<P>Til § 3 </P>  \r\n\r\n<P>2) <I>Stk. 1</I> affattes således: </P>  \r\n\r\n<P>&#187;Af de i § 1, stk. 2, nævnte varer, der indeholder et eller flere af  \r\n\r\n de i § 1, stk. 1, nævnte stoffer, betales i forbindelse med erhvervsmæssig  \r\n\r\n indførsel en dækningsafgift til statskassen.&#171; </P>  \r\n\r\n<P>Til § 17 </P>  \r\n\r\n<P>3) I <I>§ 17, stk. 1, nr. 2,</I> ændres &#187;§ 22, stk. 3&#171; til:  \r\n\r\n &#187;§ 20, stk. 3&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Ændringsforslagene indebærer en omlægning af afgiften, således at der kun  \r\n\r\n pålægges afgift på anvendelse af CFC- og halonråvarer i Danmark, når  \r\n\r\n stofferne anvendes til fremstilling af de i § 1, stk. 2, nævnte 15  \r\n\r\n varegrupper. Systemet med en dækningsafgift samt afgiftsrefusion ved eksport  \r\n\r\n opretholdes. </P>  \r\n\r\n<P>I forhold til det oprindeligt fremsatte lovforslag opnås en  \r\n\r\n konkurrencemæssigt bedre stilling for dansk produktion af de omfattede  \r\n\r\n varegrupper, som lovforslaget udvides med, idet import af tilsvarende  \r\n\r\n varegrupper også afgiftsbelægges og der opnås refusion af afgiften ved  \r\n\r\n eksport. </P>  \r\n\r\n<P>Ændringen vil medføre, at ca. 3.200 tons CFC mod tidligere ca. 4.000 tons  \r\n\r\n CFC vil blive afgiftsbelagt, og at det skønnede provenu i 1989 reduceres fra  \r\n\r\n ca. 120 mio. kr. til ca. 90 mio. kr. Omlægningen af afgiften vil betyde et  \r\n\r\n merarbejde for toldvæsenet med at administrere afgiften. Dels kræves der  \r\n\r\n kontrol med import af flere varegrupper og refusion af afgift for flere  \r\n\r\n varegrupper, dels vil det være nødvendigt med dokumentation af og kontrol  \r\n\r\n med, til hvilken anvendelse import og salg af CFC- og halonråvarer sker.  \r\n\r\n Toldvæsenet skønner, at de årlige driftsudgifter til administration vil blive  \r\n\r\n fordoblet, dvs. at udgifterne bliver på ca. 1,5 mio. kr. </P>  \r\n\r\n<P>Bemyndigelsen i § 1, stk. 4, foreslås indsat af hensyn til  \r\n\r\n miljøministerens mulighed for at undtage visse af de i § 1, stk. 2, nævnte  \r\n\r\n varegrupper eller dele heraf, såfremt ganske særlige omstændigheder taler  \r\n\r\n herfor. Der kan f.eks. være tale om muligheder for udvikling og anvendelse af  \r\n\r\n renere teknologi, som kan mindske CFC- eller halonforbruget til de pågældende  \r\n\r\n varer. </P>  \r\n\r\n<P>Til nr. 3 </P>  \r\n\r\n<P>Den ændrede formulering skyldes, at der i lovforslaget fejlagtigt er  \r\n\r\n anført &#187;§ 22, stk. 2&#171; i stedet for &#187;§ 20, stk. 3&#171;. Fejlen  \r\n\r\n er åbenbar, idet lovforslaget kun omfatter 21 paragraffer. </P>  \r\n\r\n<P>Ahlmann-Ohlsen (KF) fmd. <I>Ole Bernt Henriksen (KF) Rønholt (KF) Svend  \r\n\r\n Erik Hovmand (V) Hanne Severinsen (V) Knud Lind (FP) Marianne Jelved (RV) Lis  \r\n\r\n Noer Holmberg (CD) Glønborg (KRF) Helen Beim (S) Dorte Bennedsen (S) Erik  \r\n\r\n Holst (S) Helge Mortensen (S) Henning Nielsen (S) Trøjborg (S) Margrete Auken  \r\n\r\n (SF)</I> nfmd. <I>Leif Hermann (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00098"
        },
        {
            "displayName": "Entydig dokumentidentifikation",
            "displayValue": "CL004016"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}