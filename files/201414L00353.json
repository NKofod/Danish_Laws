{
    "id": 166879,
    "title": "Betænkning over Forslag til lov om ændring af pensionsbeskatningsloven og forskellige andre love\\n(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)",
    "documentTypeId": "420",
    "isSagsforlobPeriodValid": true,
    "shortName": "2014/1 BTL 55",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"DokumentHoved\">Betænkning afgivet af Skatteudvalget den 10. december 2014</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af pensionsbeskatningsloven og forskellige andre love</p>\r\n<p class=\"UnderTitel2\">(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)</p>\r\n<p class=\"Fremsaetter\">[af skatteministeren (Benny Engelbrecht)]:</p>\r\n<p class=\"BetaenkningsTekst1\">1 Ændringsforslag</p>\r\n<p class=\"TekstGenerel\">Skatteministeren har stillet 4 ændringsforslag til lovforslaget.</p>\r\n<p class=\"BetaenkningsTekst1\">2. Udvalgsarbejdet</p>\r\n<p class=\"TekstGenerel\">Lovforslaget blev fremsat den 5. november 2014 og var til 1. behandling den 2. december 2014. Lovforslaget blev efter 1. behandling henvist til behandling i Skatteudvalget.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høring</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og Skatteministeriet sendte den 31. oktober 2014 dette udkast til udvalget, jf. SAU alm. del – bilag 27. Den 27. november 2014 sendte skatteministeren de indkomne høringssvar og et notat herom til udvalget.</p>\r\n<p class=\"BetaenkningsTekst2\">Spørgsmål</p>\r\n<p class=\"TekstGenerel\">Udvalget har stillet 4 spørgsmål til skatteministeren til skriftlig besvarelse, som denne har besvaret.</p>\r\n<p class=\"BetaenkningsTekst1\">3. Indstillinger</p>\r\n<p class=\"TekstGenerel\">Et <span class=\"Italic\">flertal</span> i udvalget (udvalget med undtagelse af DF og EL) indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">Et <span class=\"Italic\">mindretal</span> i udvalget (DF) vil stemme hverken for eller imod lovforslaget ved 3. behandling. Mindretallet vil stemme for de stillede ændringsforslag.</p>\r\n<p class=\"TekstGenerel\">Dansk Folkeparti er principielt ikke tilhængere af fremrykningen af pensionsbeskatning, da det reelt er en fremrykning af likviditet, som vi ellers først ville få i statskassen, når pensionen skulle udbetales.</p>\r\n<p class=\"TekstGenerel\">Dansk Folkeparti mener, at fremrykningen er en dårlig idé, da der er risiko for, at den udhuler den langsigtede finansiering af velfærdssamfundet, da vi får brug for pengene senere. Pengene varmer i statskassen nu, men de mangler så senere, hvis man bruger dem. Dansk Folkeparti vil derfor stærkt appellere til, at pengene ikke bruges.</p>\r\n<p class=\"TekstGenerel\">Det er problematisk, at pensionsopsparingen og den fremsynethed, som tidligere tiders centrale politiske beslutningstagere og arbejdsmarkedets parter etablerede af hensyn til sikringen af en langsigtet finansiering af helt afgørende elementer i velfærdssamfundet, nu bliver ofret på grund af meget kortsigtede hensyn.</p>\r\n<p class=\"TekstGenerel\">Dansk Folkeparti vælger dog at stemme hverken for eller imod, da partiet må respektere, at et flertal i Folketinget har valgt, at Danmark skal være underlagt EU-regler om begrænset underskud på statens finanser, og fordi fremrykningen af pensionsbeskatningen også ser ud til at være en nødvendighed for, at regeringens økonomiske politik hænger sammen.</p>\r\n<p class=\"TekstGenerel\">Et <span class=\"Italic\">andet mindretal</span> i udvalget (EL) vil redegøre for sin stillingtagen til lovforslaget og ændringsforslagene ved 2. behandling.</p>\r\n<p class=\"TekstGenerel\">Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">4. Ændringsforslag med bemærkninger</p>\r\n<p class=\"OverskriftSp\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">skatteministeren,</span> tiltrådt af et <span class=\"Italic\">flertal</span> (udvalget med undtagelse af EL):</p>\r\n<p class=\"AendringMedNummer\">\r\n   <span class=\"AendringNr\">1)</span> I det under <span class=\"Italic\">nr. 2</span> foreslåede <span class=\"Italic\">§ 41 A, stk. 3,</span> ændres »eller aldersopsparing« til: », aldersopsparing eller supplerende engangssum«.</p>\r\n<p class=\"AendringsBeskrivelse\">[Mulighed for at overføre LD-aldersopsparing til supplerende engangssum]</p>\r\n<p class=\"TilParagraf\">Ny paragraf</p>\r\n<p class=\"AendringMedNummer\">\r\n   <span class=\"AendringNr\">2)</span> Efter § 1 indsættes som ny paragraf:</p>\r\n<p class=\"CentreretParagraf\">»§ 01</p>\r\n<p class=\"Tekst2\">I pensionsafkastbeskatningsloven, jf. lovbekendtgørelse nr. 1126 af 10. oktober 2014, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 10, stk. 4, 2. pkt.,</span> ændres »tidspunkt.« til: »tidspunkt, jf. dog 4. pkt.«</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 10, stk. 4,</span> indsættes efter 2. pkt.:</p>\r\n<p class=\"TekstGenerel\">»Ved opretholdelse af en konto i Lønmodtagernes Dyrtidsfond efter § 2 a, stk. 1, i lov om Lønmodtagernes Dyrtidsfond formindskes den opgjorte værdi af formuen ved udgangen af 1982 med den del af afgiften efter pensionsbeskatningslovens § 14 A, stk. 2 eller 3, der knytter sig til den beregnede værdi af kontoen ved udgangen af 1982 set i forhold til tilvæksten efter den 1. januar 1983. Ved senere udbetaling af en LD-aldersopsparing, jf. 2. pkt., formindskes den opgjorte værdi af formuen i Lønmodtagernes Dyrtidsfond ved udgangen af 1982 med værdien af den pågældendes indestående på dette tidspunkt fratrukket den forholdsmæssige del af afgiften som nævnt i 3. pkt.««</p>\r\n<p class=\"AendringsBeskrivelse\">[Nedsættelse af overgangsfradraget for opsparing i Lønmodtagernes Dyrtidsfond]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">3)</span> I den under <span class=\"Italic\">nr. 2</span> foreslåede <span class=\"Italic\">§ 2 a</span> ændres i <span class=\"Italic\">stk. 1</span> »Et medlem« til: »En lønmodtager«.</p>\r\n<p class=\"AendringsBeskrivelse\">[Teknisk ændring]</p>\r\n<p class=\"AendringMedNummer\">\r\n   <span class=\"AendringNr\">4)</span> I den under <span class=\"Italic\">nr. 2</span> foreslåede <span class=\"Italic\">§ 2 a</span> indsættes som <span class=\"Italic\">stk. 4:</span></p>\r\n<p class=\"Stk2\">\r\n   <span class=\"StkNr\">»Stk. 4.</span> Opretholdelse af kontoen efter stk. 1 mod betaling af afgift efter pensionsbeskatningslovens § 14 A, stk. 2 eller 3, kan ske ved foranstaltning af Lønmodtagernes Dyrtidsfond for lønmodtagere, der ikke har fået indeståendet udbetalt. Lønmodtagernes Dyrtidsfond skal meddele lønmodtageren, at kontoen opretholdes efter stk. 1, medmindre lønmodtageren fravælger dette.«</p>\r\n<p class=\"AendringsBeskrivelse\">[Opretholdelse af LD-kontoen ved foranstaltning af Lønmodtagernes Dyrtidsfond]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">I det fremsatte lovforslag kan en LD-aldersopsparing efter de foreslåede bestemmelser i pensionsbeskatningslovens § 41 A, stk. 3, overføres til en aldersforsikring eller aldersopsparing uden skattemæssige konsekvenser, jf. lovforslagets § 1, nr. 2.</p>\r\n<p class=\"TekstGenerel\">Hvis en kontohaver i Lønmodtagernes Dyrtidsfond har omlagt sin LD-opsparing til en LD-aldersopsparing og ikke har en aldersforsikring eller aldersopsparing, men alene en supplerende engangssum, har den pågældende umiddelbart ikke mulighed for at flytte LD-aldersopsparingen til en anden pensionsordning uden for Lønmodtagernes Dyrtidsfond. Den pågældende kan ganske vist overføre LD-opsparingen til en kapitalpension, der derefter overføres eller konverteres til en aldersforsikring eller aldersopsparing, som efterfølgende overføres til den supplerende engangssum. Det er imidlertid en administrativt omstændelig og overflødig proces.</p>\r\n<p class=\"TekstGenerel\">På den baggrund foreslås det med ændringsforslaget, at en LD-aldersopsparing uden skattemæssige konsekvenser kan overføres til en supplerende engangssum efter pensionsbeskatningslovens § 41 A, stk. 3. Med ændringsforslaget skabes der ligestilling med aldersforsikring og aldersopsparing, der kan overføres til en supplerende engangssum.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">Efter pensionsafkastbeskatningslovens § 10 friholdes den del af formueafkastet på en pensionsordning, der relaterer sig til opsparingen foretaget før udgangen af 1982, for beskatning. Friholdelsen gives i form af det såkaldte overgangsfradrag, hvor det samlede formueafkast på pensionsordningen nedsættes med forholdet mellem opsparingens værdi ved udgangen af 1982 og opsparingens værdi ved udgangen af det aktuelle indkomstår.</p>\r\n<p class=\"TekstGenerel\">Overgangsfradraget gælder også Lønmodtagernes Dyrtidsfond og er reguleret i pensionsafkastbeskatningslovens § 10, stk. 4. For Lønmodtagernes Dyrtidsfond fritages den del af beskatningsgrundlaget, der svarer til forholdet mellem værdien af formuen ved udgangen af 1982 og ved udgangen af indkomståret. Ved udbetaling efter den 31. december 1982 af et indestående i fonden eller ordningen formindskes den opgjorte værdi af formuen i Lønmodtagernes Dyrtidsfond ved udgangen af 1982 med værdien af den pågældende kontohavers indestående ved udgangen af 1982.</p>\r\n<p class=\"TekstGenerel\">Bestemmelsen i pensionsafkastbeskatningslovens § 10, stk. 4, regulerer derimod ikke, hvad der sker, når en kontohaver i Lønmodtagernes Dyrtidsfond vælger at omlægge sin konto i Lønmodtagernes Dyrtidsfond til en LD-aldersopsparing, i hvilken forbindelse der betales afgift efter pensionsbeskatningslovens § 14 A, stk. 2 eller 3.</p>\r\n<p class=\"TekstGenerel\">Det foreslås at indsætte en regel i pensionsafkastbeskatningslovens § 10, stk. 4, 3. pkt., der i sit indhold svarer til reglen for beregning af overgangsfradraget ved overførsel, herunder konvertering, af kapitalpension til aldersforsikring og aldersopsparing, jf. pensionsafkastbeskatningslovens § 10, stk. 5. Efter denne regel skal den betalte pensionsafgift ved en overførsel, herunder konvertering, efter pensionsbeskatningslovens § 41 A, stk. 2, fordeles forholdsmæssigt på opsparingen før udgangen af 1982 og tilvæksten efter den 1. januar 1983. Det medfører, at opsparingen foretaget før udgangen af 1982 reduceres forholdsmæssigt, og friholdelsen er derfor uændret efter konverteringen eller overførslen til en aldersforsikring m.v.</p>\r\n<p class=\"TekstGenerel\">Med den foreslåede ændring formindskes den opgjorte værdi af formuen ved udgangen af 1982 i Lønmodtagernes Dyrtidsfond ved omlægning af en LD-konto til en LD-aldersopsparing herefter på tilsvarende vis med den del af afgiften efter pensionsbeskatningslovens § 14 A, stk. 2 og 3, der knytter sig til den beregnede værdi af kontoen ved udgangen af 1982 set i forhold til tilvæksten efter den 1. januar 1983.</p>\r\n<p class=\"TekstGenerel\">Det foreslås endvidere, jf. forslaget til et nyt 4. pkt. i pensionsafkastbeskatningslovens § 10, stk. 4, at når LD-aldersopsparingen senere udbetales, reduceres den opgjorte værdi af Lønmodtagernes Dyrtidsfonds formue ved udgangen af 1982 med værdien af kontohaverens indestående på dette tidspunkt, fratrukket den del af afgiften efter pensionsbeskatningslovens § 14 A, stk. 2 og 3, der knytter sig til den beregnede værdi af kontoen ved udgangen af 1982 set i forhold til tilvæksten efter den 1. januar 1983, jf. ovenfor.</p>\r\n<p class=\"TekstGenerel\">Dermed vil hele den oprindelige LD-kontos værdi ved udgangen af 1982 være trukket ud af den opgjorte værdi af formuen i Lønmodtagernes Dyrtidsfond ved udgangen af 1982. Det svarer til, at den opgjorte værdi af formuen i Lønmodtagernes Dyrtidsfond ved udgangen af 1982 efter gældende ret formindskes med hele værdien af kontohaverens indestående på dette tidspunkt, når der sker almindelig udbetaling af en konto i Lønmodtagernes Dyrtidsfond, jf. pensionsafkastbeskatningslovens § 10, stk. 4, 2. pkt., der i øvrigt foreslås konsekvensændret som følge af forslaget til et nyt 4. pkt., jf. ovenfor.</p>\r\n<p class=\"TekstGenerel\">Følgende eksempel illustrerer anvendelsen af den foreslåede regel.</p>\r\n<p class=\"TekstGenerel\">\r\n   <span class=\"Italic\">Eksempel</span>\r\n</p>\r\n<p class=\"TekstGenerel\">En LD-kontos del af Lønmodtagernes Dyrtidsfonds formue ved udgangen af 1982: 8.000 kr.</p>\r\n<p class=\"TekstGenerel\">Opsparing på kontoen ved udgangen af det aktuelle indkomstår: 80.000 kr.</p>\r\n<p class=\"TekstGenerel\">Tilvækst efter den 1. januar 1983: 72.000 kr.</p>\r\n<p class=\"TekstGenerel\">Vægtet afgift ved omlægning til LD-aldersopsparing ved udgangen af det aktuelle indkomstår, 37,5 pct. af 80.000 kr.= 30.000 kr. (der ses bort fra, at opsparing foretaget før 1980 alene afgiftsbelægges med 22,5 pct.).</p>\r\n<p class=\"TekstGenerel\">Afgift, der forholdsmæssigt knytter sig til opsparing foretaget før udgangen af 1982 = 30.000 * 8.000/80.000 = 3.000 kr.</p>\r\n<p class=\"TekstGenerel\">Ved omlægning til LD-aldersopsparing nedsættes Lønmodtagernes Dyrtidsfonds formue ved udgangen af 1982 derfor med 3.000 kr. efter forslaget, og den enkelte kontos del af formuen i Lønmodtagernes Dyrtidsfond ved udgangen af 1982 formindskes tilsvarende.</p>\r\n<p class=\"TekstGenerel\">Når LD-aldersopsparingen senere udbetales, nedsættes værdien af Lønmodtagernes Dyrtidsfonds formue ved udgangen af 1982 med 5.000 kr.</p>\r\n<p class=\"BetaenkningTilAendringsNummer\">Til nr. 3</p>\r\n<p class=\"TekstGenerel\">I det foreslåede § 2 a, stk. 1, i lov om Lønmodtagernes Dyrtidsfond, jf. lovforslagets § 2, nr. 1, anvendes begrebet »medlem«. I lov om Lønmodtagernes Dyrtidsfond anvendes generelt begrebet »lønmodtager«.</p>\r\n<p class=\"TekstGenerel\">Det foreslås derfor at ændre »et medlem« til »en lønmodtager« i det foreslåede § 2 a, stk. 1, i lov om Lønmodtagernes Dyrtidsfond.</p>\r\n<p class=\"BetaenkningTilAendringsNummer\">Til nr. 4</p>\r\n<p class=\"TekstGenerel\">I det foreslåede § 2 a, stk. 1, i lov om Lønmodtagernes Dyrtidsfond er det foreslået, at en kontohaver, der opfylder kravene til udbetaling af kontoen, jf. § 2, stk. 1, nr. 1-9, i lov om Lønmodtagernes Dyrtidsfond mod betaling af afgift efter pensionsbeskatningslovens § 14 A, stk. 2 eller 3, i stedet for udbetaling af kontoen kan vælge, at kontoen opretholdes med betaling af den nævnte afgift, jf. lovforslagets § 2, nr. 2. Indeståendet benævnes herefter LD-aldersopsparing, jf. det foreslåede § 2 a, stk. 2, i lov om Lønmodtagernes Dyrtidsfond.</p>\r\n<p class=\"TekstGenerel\">For langt de fleste kontohavere i Lønmodtagernes Dyrtidsfond kan det i kraft af afgiftsrabatten på 2,5 procentpoint betale sig at omlægge kontoen, der efter det foreslåede § 2 a, stk. 2, i lov om Lønmodtagernes Dyrtidsfond benævnes LD-opsparing, til en LD-aldersopsparing. Kontohavere, der overvejer at flytte opsparingen i Lønmodtagernes Dyrtidsfond til en pensionsordning med løbende udbetalinger eller ratepension, har dog anledning til at overveje fordele og ulemper ved en omlægning nærmere. Det skyldes, at LD-aldersopsparing ikke kan omlægges til en fradragsberettiget pensionsordning med løbende udbetalinger eller ratepension.</p>\r\n<p class=\"TekstGenerel\">Lønmodtagernes Dyrtidsfond har under den eksterne høring foreslået, at lovforslaget ændres således, at Lønmodtagernes Dyrtidsfond som udgangspunkt omlægger alle kontohaveres LD-konti til LD-aldersopsparing. Det skal dog fortsat være muligt at få kontoen udbetalt, ligesom kontohaveren skal have mulighed for at kunne fravælge omlægning til LD-aldersopsparing.</p>\r\n<p class=\"TekstGenerel\">En omlægning af LD-opsparing til LD-aldersopsparing ved Lønmodtagernes Dyrtidsfonds foranstaltning vil indebære fordele på to punkter. For det første giver det Lønmodtagernes Dyrtidsfond mulighed for at sælge værdipapirer på markedet i den takt, der sikrer LD-kontohaverne de bedst mulige afståelsessummer og dermed til sin tid de størst mulige udbetalinger. For det andet giver det Lønmodtagernes Dyrtidsfond mulighed for at omlægge LD-opsparing til LD-aldersopsparing i den takt, der ud fra administrative og tekniske hensyn passer Lønmodtagernes Dyrtidsfond bedst muligt.</p>\r\n<p class=\"TekstGenerel\">Det foreslås herefter i et nyt stk. 4 i § 2 a i lov om Lønmodtagernes Dyrtidsfond, at omlægning til LD-aldersopsparing mod betaling af afgift kan ske ved foranstaltning af Lønmodtagernes Dyrtidsfond for kontohavere, der ikke har fået indeståendet udbetalt. Det er et krav, at Lønmodtagernes Dyrtidsfond i givet fald meddeler den enkelte kontohaver, at kontoen (LD-opsparing) omlægges til en LD-aldersopsparing, medmindre LD-kontohaveren meddeler Lønmodtagernes Dyrtidsfond, at kontoen ikke skal omlægges til en LD-aldersopsparing.</p>\r\n<p class=\"TekstGenerel\">Lønmodtagernes Dyrtidsfond vil i den forbindelse tydeligt informere den enkelte LD-kontohaver om de skattemæssige konsekvenser af omlægningen af kontoen til en LD-aldersopsparing. Først og fremmest vil det være en vigtig information for den enkelte kontohaver, at omlægning af kontoen til LD-aldersopsparing som konsekvens vil have, at LD-aldersopsparingen herefter ikke uden skattemæssige konsekvenser kan flyttes til en ratepension eller en pensionsordning med løbende udbetalinger.</p>\r\n<p class=\"TekstGenerel\">Heri ligger ikke, at Lønmodtagernes Dyrtidsfond yder den enkelte LD-kontohaver en nærmere skattemæssig rådgivning ud fra dennes indkomst- og skattemæssige forhold, men alene at LD-kontohaveren informeres om, at der efter en omlægning ikke vil være mulighed for i princippet at få udbetalt midlerne fra LD-opsparingen som løbende, indkomstskattepligtige ydelser efter overførsel til en ratepension eller en pensionsordning med løbende udbetalinger, hvilket efter omstændighederne kan være en fordel for den enkelte kunde.</p>\r\n<p class=\"TekstGenerel\">Kontohaveren vil som sagt kunne fravælge omlægning til LD-aldersopsparing. Det er i den forbindelse vigtigt, at kontohaveren får en rimelig frist på minimum 3 måneder, inden for hvilken den pågældende skal give meddelelse til Lønmodtagernes Dyrtidsfond, såfremt kontoen ikke ønskes omlagt til en LD-aldersopsparing mod fremrykket afgiftsbetaling og LD-kontohaveren tydeligt informeres om denne frist.</p>\r\n<p class=\"TekstGenerel\">Hvis LD-kontohaveren ikke inden for fristen har meddelt Lønmodtagernes Dyrtidsfond, at omlægning til LD-aldersopsparing fravælges, er konsekvensen, at Lønmodtagernes Dyrtidsfond omlægger den pågældende kontohavers konto til LD-aldersopsparing med fremrykning af afgiftsbetalingen. En omlægning til en LD-aldersopsparing kan ikke annulleres. For bedst muligt at sikre, at kontohaveren er bekendt med omlægningen, bør Lønmodtagernes Dyrtidsfond inden for fristen, eksempelvis senest 1 måned før dens udløb, minde hver enkelt af de kontohavere, der på dette tidspunkt ikke har reageret, om Lønmodtagernes Dyrtidsfonds forestående omlægning af kontoen.</p>\r\n<p class=\"TekstGenerel\">Ændringsforslaget ændrer ikke på, at det er frivilligt for den enkelte LD-kontohaver, om kontoen skal omlægges til en LD-aldersopsparing med fremrykning af afgiftsbetalingen. Ændringsforslaget ændrer heller ikke på, at LD-kontohaveren inden for de i lovforslaget fastsatte frister kan vælge at få kontoen udbetalt til reduceret afgift, når betingelserne herfor er opfyldt, i stedet for omlægning til en LD-aldersopsparing.</p>\r\n<p class=\"UdvalgsSammensaetning\">Ane Halsboe-Jørgensen (S) Astrid Krag (S) Pernille Rosenkrantz-Theil (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Camilla Hersom (RV) Andreas Steenberg (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Jan E. Jørgensen (V) Torsten Schack Pedersen (V) Troels Lund Poulsen (V) Mads Rørvig (V) <span class=\"MedlemsTitel\">fmd.</span> Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) <span class=\"MedlemsTitel\">nfmd.</span> Brian Mikkelsen (KF) </p>\r\n<p class=\"IkkeMedlemmer2\">Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">47</td>\r\n   </tr>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">47</td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">22</td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">17</td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">12</td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">12</td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">9</td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">8</td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">1</td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p style=\"text-align: center;\">\r\n   <span class=\"Bold\">Oversigt over bilag vedrørende L 55</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0,75\" style=\"border-collapse: collapse;\" width=\"531\">\r\n                  <tr>\r\n                     <th style=\"\" valign=\"middle\">\r\n                        <p class=\"TekstGenerel\">\r\n                           <span class=\"Bold\">Bilagsnr.</span>\r\n                        </p>\r\n                     </th>\r\n                     <th style=\"\" valign=\"middle\">\r\n                        <p class=\"TekstGenerel\">\r\n                           <span class=\"Bold\">Titel</span>\r\n                        </p>\r\n                     </th>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">1</div>\r\n                     </td>\r\n                     <td style=\"\" valign=\"middle\" width=\"453\">\r\n                        <div class=\"TabelTekst2\">Tidsplan over udvalgets behandling af lovforslaget</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">2</div>\r\n                     </td>\r\n                     <td style=\"\" valign=\"middle\" width=\"453\">\r\n                        <div class=\"TabelTekst2\">Høringsnotat og høringssvar, fra skatteministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">3</div>\r\n                     </td>\r\n                     <td style=\"\" valign=\"middle\" width=\"453\">\r\n                        <div class=\"TabelTekst2\">1. udkast til betænkning</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">4</div>\r\n                     </td>\r\n                     <td style=\"\" valign=\"middle\" width=\"453\">\r\n                        <div class=\"TabelTekst2\">Ændringsforslag, fra skatteministeren</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"73\">\r\n                        <div class=\"TabelTekst2\">5</div>\r\n                     </td>\r\n                     <td style=\"\" valign=\"middle\" width=\"453\">\r\n                        <div class=\"TabelTekst2\">2. udkast til betænkning</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p style=\"text-align: center;\">\r\n   <span class=\"Bold\">Oversigt over spørgsmål og svar vedrørende L 55</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0,75\" style=\"border-collapse: collapse;\" width=\"531\">\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">\r\n                           <span class=\"Bold\">Spm.nr.</span>\r\n                        </div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">\r\n                           <span class=\"Bold\">Titel</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">1</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm., om ministeren er enig i, at statsfinansielle problemer ikke bør løses ved hjælp af engangsindtægter, men ved at tilpasse de offentlige udgifter, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">2</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvor mange milliarder kroner man samlet har fået i statskassen ved fremrykningen af beskatningen på kapitalpensioner, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">3</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm., om man kan konkludere, at overforbruget på finansloven finansieres af fremrykningen af beskatningen af kapitalpensioner og udbetalinger fra Lønmodtagernes Dyrtidsfond, til skatteministeren, og ministerens svar herpå</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"75\">\r\n                        <div class=\"TabelTekst2\">4</div>\r\n                     </td>\r\n                     <td style=\"\" valign=\"middle\" width=\"451\">\r\n                        <div class=\"TabelTekst2\">Spm. om, hvornår regeringen fandt ud af, at det som følge af svækkede vækstforudsætninger ville være nødvendigt at lave en pensionspakke, til skatteministeren, og ministerens svar herpå</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2014/1 LF 55",
            "stateLabel": "Vedtaget",
            "references": [
                {
                    "shortName": "2014/1 SF.L L 55",
                    "title": "Skriftlig fremsættelse (5. november 2014) - L 55",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 165561,
                    "eliUri": "/eli/ft/20141XX00108",
                    "externalLink": ""
                },
                {
                    "shortName": "2014/1 LSF 55",
                    "title": "Forslag til Lov om ændring af pensionsbeskatningsloven og forskellige andre love\\n(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)",
                    "presentationName": "Lovforslag som fremsat",
                    "documentTypeId": 400,
                    "documentId": 165575,
                    "eliUri": "/eli/ft/201412L00055",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l55/index.htm"
                },
                {
                    "shortName": "2014/1 BTL 55",
                    "title": "Betænkning over Forslag til lov om ændring af pensionsbeskatningsloven og forskellige andre love\\n(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)",
                    "presentationName": "Betænkning  over lovforslag",
                    "documentTypeId": 420,
                    "documentId": 166879,
                    "eliUri": "/eli/ft/201414L00353",
                    "externalLink": ""
                },
                {
                    "shortName": "2014/1 ÆF2 55",
                    "title": "Ændringsforslag til 2. behandling af Forslag til lov om ændring af pensionsbeskatningsloven og forskellige andre love\\n(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)",
                    "presentationName": "Ændringsforslag til 2. behandling (L)",
                    "documentTypeId": 450,
                    "documentId": 166972,
                    "eliUri": "/eli/ft/201417L00377",
                    "externalLink": ""
                },
                {
                    "shortName": "2014/1 LSV 55",
                    "title": "Forslag til Lov om ændring af pensionsbeskatningsloven og forskellige andre love\\n(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)",
                    "presentationName": "Lovforslag som vedtaget",
                    "documentTypeId": 410,
                    "documentId": 167259,
                    "eliUri": "/eli/ft/201413L00055",
                    "externalLink": ""
                },
                {
                    "shortName": "LOV nr 1531 af 27/12/2014",
                    "title": "Lov om ændring af pensionsbeskatningsloven og forskellige andre love\\n(Forlængelse af rabat på afgiften ved omlægning af eksisterende kapitalpensioner og rabat på afgiften ved udbetaling fra eller omlægning af konti i Lønmodtagernes Dyrtidsfond)",
                    "presentationName": "Ændringslov",
                    "documentTypeId": 20,
                    "documentId": 167281,
                    "eliUri": "/eli/lta/2014/1531",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/12/2014"
        },
        {
            "displayName": "Accession",
            "displayValue": "201414L00353"
        },
        {
            "displayName": "Entydig dokumentidentifikation",
            "displayValue": "AX016768"
        },
        {
            "displayName": "Dato for førstegangsindlæggelse",
            "displayValue": "13/12/2014"
        },
        {
            "displayName": "Dato for indlæggelse",
            "displayValue": "13/12/2014"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}