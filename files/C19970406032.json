{
    "id": 85706,
    "title": "Ny struktur i Boligministeriet ",
    "documentTypeId": "720",
    "isSagsforlobPeriodValid": false,
    "shortName": "MED nr 4060 af 16/09/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ny struktur i Boligministeriet </H1>  \r\n\r\n<P></P>  \r\n\r\n<BR>  \r\n\r\n<P>Fra 1. september 1997 er Boligministeriets Departement og Bygge- og  \r\n\r\n Boligstyrelsen lagt sammen til eet departement. </P>  \r\n\r\n<P>De boligstøtteopgaver, der hidtil har været varetaget af styrelsens  \r\n\r\n lejelovskontor, 5. kontor, vil også fremover blive varetaget af  \r\n\r\n lejelovskontoret, der fremover vil være betegnet Boligministeriets 11.  \r\n\r\n kontor. Henvendelser til kontoret bedes adresseret til: </P>  \r\n\r\n<P>Boligministeriet </P>  \r\n\r\n<P CLASS=PUNKT> <B>11.</B> kontor </P>  \r\n\r\n<P>Slotsholmsgade 1 </P>  \r\n\r\n<P>1216 København K </P>  \r\n\r\n<P>Der henvises i øvrigt til den orienteringsfolder om ministeriets nye  \r\n\r\n struktur, der er udsendt til samtlige kommuner og sociale ankenævn m.fl..  \r\n\r\n</P>  \r\n\r\n<PRE>  \r\n\r\n                               -------------  \r\n\r\n</PRE>  \r\n\r\n<P> <B>Tilbagebetaling af for meget udbetalt boligstøtte.</B>  </P>  \r\n\r\n<P>Boligministeriet har i den senere tid bl.a. på baggrund af en række  \r\n\r\n ankenævnsafgørelser modtaget flere forespørgsler fra kommuner vedrørende  \r\n\r\n tilbagebetaling af boligstøtte i to situationer nemlig: </P>  \r\n\r\n<P CLASS=PUNKT> <B>1.</B> Tilbagebetaling i forbindelse med at boligstøtten  \r\n\r\n omregnes i løbet af året efter &#187;forsinket&#171; oplysning om  \r\n\r\n indkomststigninger. </P>  \r\n\r\n<P CLASS=PUNKT> <B>2.</B> Tilbagebetaling i forbindelse med fraflytning midt  \r\n\r\n i en måned. </P>  \r\n\r\n<P>På denne baggrund kan Bygge- og Boligstyrelsen oplyse følgende: </P>  \r\n\r\n<P> <B>ad 1.</B>  </P>  \r\n\r\n<P>Det fremgår af boligstøttelovens § 46, at hvis der sker en forhøjelse af  \r\n\r\n den samlede forventede husstandsindkomst for året på mindst 20.000/10.000 kr.  \r\n\r\n i forhold til det benyttede indkomstgrundlag, skal boligstøtten omregnes med  \r\n\r\n virkning fra begyndelsen af den måned, der følger nærmest efter ændringens  \r\n\r\n indtræden. Husstandsindkomsten skal ved omberegningen fastsættes på grundlag  \r\n\r\n af de aktuelle indkomstforhold på omregningstidspunktet opreguleret til  \r\n\r\n årsbasis. Indtræder ændringen md virkning fra den 1. i en måned anses  \r\n\r\n ændringen for at være sket i den foregående måned. </P>  \r\n\r\n<P>Det følger således af boligstøttelovens § 46, at ved oplysning i løbet af  \r\n\r\n boligstøtteåret om indkomststigninger, omregnes boligstøtten fra den 1. i  \r\n\r\n måneden efter ændringens indtræden. </P>  \r\n\r\n<P>Eventuelt for meget udbetalt boligstøtte kan modregnes i den fremtidige  \r\n\r\n løbende udbetaling. </P>  \r\n\r\n<P>Det er på den baggrund endvidere Boligministeriets opfattelse, at den for  \r\n\r\n meget udbetalte boligstøtte kan kræves tilbagebetalt kontant med hjemmel i  \r\n\r\n boligstøttelovens § 46. </P>  \r\n\r\n<P> <B>ad. 2.</B>  </P>  \r\n\r\n<P>Det fremgår af boligstøttelovens § 42, at ved flytning bortfalder  \r\n\r\n boligstøtten fra fraflytningsdagen. En boligstøttemodtager kan derfor ikke  \r\n\r\n med rette oppebære boligstøtte til en fraflyttet bolig efter  \r\n\r\n fraflytningsdagen, uanset om fraflytningen er sket midt i en måned. </P>  \r\n\r\n<P>På baggrund af en række ankenævnsafgørelser samt udtalelse fra  \r\n\r\n Folketingets Ombudsmand er det Boligministeriets vurdering, at det er en  \r\n\r\n forudsætning for, at en kommune kan kræve tilbagebetaling af for meget  \r\n\r\n udbetalt boligstøtte i forbindelse med en boligstøttemodtagers fraflytning,  \r\n\r\n at tilbagebetalingsbetingelserne i boligstøttelovens § 47 stk. 6 er opfyldt -  \r\n\r\n d.v.s. at støttemodtageren har undladt at give meddelelse eller mod bedre  \r\n\r\n vidende uberettiget oppebåret boligstøtten - på det tidspunkt, hvor  \r\n\r\n boligstøtten modtages. </P>  \r\n\r\n<P>Med hensyn til oplysningspligt har Folketingets Ombudsmand tilkendegivet  \r\n\r\n det synspunkt, at oplysningspligten ikke kan tilsidesættes, før selve  \r\n\r\n fraflytningstidspunktet, og at tilbagebetalingskrav vedrørende den måned,  \r\n\r\n hvor flytning sker, derfor ikke kan rejses med henvisning til, at  \r\n\r\n oplysningspligten er tilsidesat. Derimod kan tilbagebetaling af for meget  \r\n\r\n udbetalt boligstøtte ifølge ombudsmanden ske under henvisning til, at  \r\n\r\n støttemodtageren uberettiget har oppebåret boligstøtte mod bedre vidende.  \r\n\r\n Dette kan være tilfældet, hvis den pågældende allerede inden udgangen af den  \r\n\r\n forudgående måned vidste, at flytning skulle ske. </P>  \r\n\r\n<P>Boligministeriet er på den baggrund af den opfattelse, at hvis en  \r\n\r\n støttemodtager først efter udbetaling af boligstøtte for en måned ved, at  \r\n\r\n flytning skal ske i den pågældende måned, kan der ikke rejses krav om  \r\n\r\n tilbagebetaling af den udbetalte boligstøtte for den del af måneden, der  \r\n\r\n ligger efter fraflytningsdagen. Dette gælder, uanset at boligstøtten efter §  \r\n\r\n 42 er bortfaldet fra fraflytningsdagen. </P>  \r\n\r\n<P>Hvis en boligstøttemodtager søger om boligstøtte til en ny bolig fra en  \r\n\r\n indflytningsdato, der ligger umiddelbart efter fraflytningsdagen fra den  \r\n\r\n hidtidige bolig, hvortil der er ydet boligstøtte, vil der i overensstemmelse  \r\n\r\n med boligstøttelovens § 40, stk. 2, kunne udbetales boligstøtte til den nye  \r\n\r\n bolig fra indflytningsdagen. Dette er tilfældet, uanset at tilbagebetaling af  \r\n\r\n for meget udbetalt boligstøtte for den hidtidige bolig ikke kan kræves for  \r\n\r\n den resterende del af den måned, der såvel udflytningsmåned fra den hidtidige  \r\n\r\n bolig som indflytningsmånd for den nye bolig. </P>  \r\n\r\n<PRE>  \r\n\r\n                          ---------------  \r\n\r\n</PRE>  \r\n\r\n<P> <B>Beboerindskudslån til ungdomsboliger</B>  </P>  \r\n\r\n<P>På baggrund af forespørgsel fra flere kommuner skal det understreges, at  \r\n\r\n beboerindskudslån til ungdomsboliger - som til andre almene boliger - kun kan  \r\n\r\n ydes til boliger, der finansieres med beboerindskud, jf.  \r\n\r\n boligstøttevejledningens pkt. 15. 2. </P>  \r\n\r\n<P>Beboerindskudslån kan således alene ydes til beboere i ungdomsboliger  \r\n\r\n finansieret efter reglerne i lov om almene boliger m.v. der trådte i kraft  \r\n\r\n den 1. januar 1997. Det er endvidere en betingelse for ydelse af lån til  \r\n\r\n sådanne ungdomsboliger, at boligerne har eget køkken. </P>  \r\n\r\n<P>Der kan fortsat ikke ydes beboerindskudslån til eventuelt depositum i  \r\n\r\n ungdomsboliger finansieret efter lov om boligbyggeri uden beboerindskud. </P>  \r\n\r\n</DIV>",
    "isHistorical": false,
    "editorialNotes": [
        "Meddelelse om individuel boligstøtte nr. 22"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19970406032"
        },
        {
            "displayName": "Entydig dokumentidentifikation",
            "displayValue": "CM045424"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "12/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4060"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "16/09/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Boligministeriets 11. kontor B-5128-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}