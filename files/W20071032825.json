{
    "id": 114800,
    "title": "Tilladelse til at en 90-årig ydede engangsgaver på i alt 221.200 kr.",
    "documentTypeId": "240",
    "isSagsforlobPeriodValid": true,
    "shortName": "KEN nr 10328 af 04/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Tilladelse til at en 90-årig ydede engangsgaver på i alt 221.200 kr.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Værgemålslovens § 39 og værgemålsbekendtgørelsens § 8.</div>\r\n        </p>\r\n        <p class=\"Tekst2\">\r\n          <div>Civilstyrelsen ændrede statsforvaltningens afgørelse og tillod, at en 90-årig af sin indtægt og eventuelle formue i 2007 kunne yde hvert af sine 4 børn en (éngangs)gave på 55.300 kr. Statsamtet havde afslået ansøgningen blandt andet under henvisning til, at det i perioden 2002-2005 havde tilladt, at den nu 90-årige ydede sine børn betydelige gaver af sin indtægt og formue.</div>\r\n        </p>\r\n      </div>\r\n      <p class=\"Tekst\">Civilstyrelsens afgørelse af 4. april 2007, j.nr. 07-310-00169.</p>\r\n      <p class=\"Tekst\">”Civilstyrelsen har nu behandlet Deres klage over Statsforvaltningen ….. afgørelse af 13. marts 2007. Statsforvaltningen afslog ved afgørelsen, at der af EP´s midler ydes en gave på 55.300 kr. til hvert af E)´s børn.</p>\r\n      <p class=\"Tekst\">Vi ændrer statsforvaltningens afgørelse, således at der efter omstændighederne også i 2007 kan ydes EP´s fire børn hver 55.300 kr. som éngangsgave af EP´s indtægt (eller om nødvendigt tillige at bruge af hans formue til gaverne).</p>\r\n      <p class=\"Tekst\">Vi har truffet afgørelsen efter § 39 i værgemålsloven og § 8 i værgemålsbekendtgørelsen.</p>\r\n      <p class=\"Tekst\">Det fremgår af § 39 i værgemålsloven, at værgen skal have statsforvaltningens godkendelse til forbrug af formue, der er omfattet af værgemålet.</p>\r\n      <p class=\"Tekst\">Det fremgår af § 8 i værgemålsbekendtgørelsen, at værgen skal have statsforvaltningens godkendelse til at yde gaver af indtægten. Godkendelse kræves dog ikke, hvis gaven har en ubetydelig værdi.</p>\r\n      <p class=\"Tekst\">Dette betyder, at gaver af indtægten normalt kræver statsforvaltningens godkendelse. Almindelige fødselsdags- og julegaver (lejlighedsgaver) til personer, den pågældende er knyttet til, kræver normalt ikke statsforvaltningens godkendelse.</p>\r\n      <p class=\"Tekst\">Efter praksis er vi tilbageholdende med at godkende, at der ydes gaver af indtægten. Tilladelse gives normalt kun, hvis det efter sædvanlige forhold ville være naturligt at yde en gave af den pågældende størrelse til gavemodtageren, og der foreligger en særlig begrundelse for at yde gaven. En sådan begrundelse kan navnlig være, at der tidligere er ydet lignende gaver, eller at der er økonomiske vanskeligheder hos gavemodtageren. Såfremt gaven skal ydes af kapitalen er vi særlig tilbage-holdende.</p>\r\n      <p class=\"Tekst\">Det fremgår af sagen, at EP er 90 år gammel og lider af Alzheimers. Han bor på plejehjem.</p>\r\n      <p class=\"Tekst\">Det fremgår videre, at EP har en formue på ca. 2.700.000 kr., og at EP har en årlig indtægt på 500.000 kr.</p>\r\n      <p class=\"Tekst\">Statsforvaltningen har for årene 2002 og 2003 frigivet 15.000 kr. til hvert at de tre børn, da det fjerde barn ikke ønskede at modtage noget. For 2004 har statsforvaltningen frigivet 52.500 kr. til hvert af de tre børn samt 82.500 kr. til det fjerde barn, der hidtil ikke havde modtaget noget. For 2005 har statsforvaltningen ligeledes frigivet 52.500 kr. til hvert af de fire børn.</p>\r\n      <p class=\"Tekst\">Vi har ved afgørelsen lagt vægt på ovenstående oplysninger og vi har under hensyn til størrelsen af formuen og under hensyn til EP´s personlige og økonomiske forhold i øvrigt fundet, at der også i 2007 kan ydes EP´s fire børn hver en engangsgave - på 55.300 kr.”</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2008"
        },
        {
            "displayName": "Accession",
            "displayValue": "W20071032825"
        },
        {
            "displayName": "Entydig dokumentidentifikation",
            "displayValue": "AA004221"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10328"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "04/04/2007"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "07-310-00169"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}