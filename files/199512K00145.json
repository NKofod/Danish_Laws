{
    "id": 112451,
    "title": "1995 LSF 145   FORSLAG TIL LOV OM ÆNDRING AF LOV OM PLANLÆGNING (OVERFØRELSE AF   LANDZONEMYNDIGHEDEN TIL KOMMUNALBESTYRELSEN) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 145 </P>  \r\n\r\n<P></P>  \r\n\r\n<P>Forslag til Lov om ændring af lov om planlægning (Overførelse af  \r\n\r\n landzonemyndigheden til kommunalbestyrelsen) </P>  \r\n\r\n<P></P>  \r\n\r\n<P>Fremsat af Aage Brusgaard (FP) Niels Højland (FP) Hans Christian Schmidt  \r\n\r\n (V) Jens Vibjerg (V) Niels J. Langkilde (KF) Eva Møller (KF) </P>  \r\n\r\n<P></P>  \r\n\r\n<P>den 9. januar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om planlægning, jf. lovbekendtgørelse nr. 746 af 16. august 1994,  \r\n\r\n som ændret ved § 1 i lov nr. 311 af 17. maj 1995, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 35, stk. 1,</I> ændres &#187;landzonemyndigheden&#171;  \r\n\r\n til: &#187;kommunalbestyrelsen&#171;. </P>  \r\n\r\n<P> <B>2.</B>  <I>§ 35, stk. 4,</I> ophæves. </P>  \r\n\r\n<P>Stk. 5-8 bliver herefter stk. 4-7. </P>  \r\n\r\n<P> <B>3.</B> I <I>§ 35, stk. 5,</I> der bliver stk. 4, udgår  \r\n\r\n &#187;kommunalbestyrelsen henholdsvis&#171;. </P>  \r\n\r\n<P> <B>4.</B> I <I>§ 51, stk. 1,</I> udgår &#187;, jf. dog stk. 2.&#171;.  \r\n\r\n</P>  \r\n\r\n<P> <B>5.</B>  <I>§ 51, stk. 2</I> og <I>3,</I> ophæves. </P>  \r\n\r\n<P>Stk. 4 og 5 bliver herefter stk. 2 og 3. </P>  \r\n\r\n<P> <B>6.</B> I <I>§ 51, stk. 4</I> og <I>5,</I> der bliver stk. 2 og 3,  \r\n\r\n udgår &#187;henholdsvis amtsrådet&#171;. </P>  \r\n\r\n<P> <B>7.</B> I <I>§ 55, stk. 1, 2. pkt.,</I> udgår &#187;Amtsrådet  \r\n\r\n henholdsvis&#171;. </P>  \r\n\r\n<P> <B>8.</B>  <I>§ 58, stk. 1,</I> affattes således: </P>  \r\n\r\n<P>&#187;Til Naturklagenævnet, som er nedsat i medfør af § 79 i lov nr. 9 af  \r\n\r\n 3. januar 1991 om naturbeskyttelse, kan påklages: </P>  \r\n\r\n<P>1) Kommunalbestyrelsers afgørelser efter § 35, stk. 1. </P>  \r\n\r\n<P>2) Kommunalbestyrelsers afgørelser efter § 47, stk. 1. </P>  \r\n\r\n<P>3) Amtsråds og kommunalbestyrelsers afgørelser om andre forhold, der er  \r\n\r\n omfattet af denne lov, for så vidt angår retlige spørgsmål.&#171; </P>  \r\n\r\n<P> <B>9.</B>  <I>§ 60, stk. 2,</I> affattes således: </P>  \r\n\r\n<P>&#187; <I>Stk. 2.</I> Klage efter § 58, stk. 1, nr. 1, indgives til  \r\n\r\n kommunalbestyrelsen. Kommunalbestyrelsen videresender klagen til  \r\n\r\n Naturklagenævnet ledsaget af den påklagede afgørelse og det materiale, der er  \r\n\r\n indgået i sagens bedømmelse. Andre klager indgives til  \r\n\r\n Naturklagenævnet.&#171; </P>  \r\n\r\n<P> <B>10.</B> I <I>§ 60, stk. 5, 2. pkt.,</I> udgår &#187;amtsrådet  \r\n\r\n henholdsvis&#171;, og &#187;disse myndigheder&#171; ændres til:  \r\n\r\n &#187;kommunalbestyrelsen&#171;. </P>  \r\n\r\n<P> <B>11.</B> I <I>§ 63, stk. 2,</I> ændres i <I>1. pkt.</I> &#187;De i § 51  \r\n\r\n nævnte myndigheder&#171; til: &#187;Kommunalbestyrelsen&#171;, og i <I>2.  \r\n\r\n pkt.</I> ændres &#187;vedkommende myndighed&#171; til:  \r\n\r\n &#187;kommunalbestyrelsen&#171;. </P>  \r\n\r\n<P> <B>12.</B> I <I>§ 63, stk. 3,</I> ændres &#187;vedkommende  \r\n\r\n myndighed&#171; til: &#187;kommunalbestyrelsen&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget er en stort set uændret genfremsættelse af et lovforslag, der  \r\n\r\n to gange tidligere har været fremsat for Folketinget: lovforslag nr. L 205 i  \r\n\r\n folketingsåret 1993-94, se Folketingstidende 1993-94, forhandlingerne sp.  \r\n\r\n 6588, 8875, 11762 og 11973, tillæg A sp. 7117 og tillæg B sp. 1601, og  \r\n\r\n lovforslag nr. L 258 i folketingsåret 1992-93, se Folketingstidende 1992-93,  \r\n\r\n forhandlingerne sp. 7327 og tillæg A sp. 8467. </P>  \r\n\r\n<P>Forslagsstillerne mener, at kommunalbestyrelsen bør være zonemyndighed  \r\n\r\n også i det åbne land. </P>  \r\n\r\n<P>Som det er i dag, er der tale om dobbeltadministration, når en kommunes  \r\n\r\n tekniske forvaltning først skal ud at besigtige området, tage stilling til  \r\n\r\n det ansøgte og endelig forelægge sagen i kommunens tekniske udvalg, som  \r\n\r\n derefter skal tage stilling til sagen. Hvad enten der her siges ja eller nej,  \r\n\r\n skal sagen sendes videre til amtsrådet, som så skal foretage nøjagtig samme  \r\n\r\n procedure, som har fundet sted i kommunen, hvorefter det er amtsrådets  \r\n\r\n tekniske udvalg, der tager stilling til kommunalbestyrelsens indstilling og  \r\n\r\n dets egen forvaltnings. Dette er dobbeltadministration, så det batter, og  \r\n\r\n samtidig er der tale om et ganske fordyrende og overflødigt mellemled, som  \r\n\r\n tillige er en forsinkende faktor for erhvervslivet. </P>  \r\n\r\n<P>Forslagsstillerne har aldrig forstået, hvorfor man skulle være bedre egnet  \r\n\r\n til at vurdere, om et hus må genopføres, et værksted udvides eller  \r\n\r\n tilsvarende, blot fordi man er valgt til et amtsråd i stedet for til en  \r\n\r\n kommunalbestyrelse. Ofte er det endog de samme personer, der er valgt til  \r\n\r\n både amtsråd og kommunalbestyrelse. </P>  \r\n\r\n<P>Der har gennem de sidste 10 år været enighed i Kommunernes Landsforenings  \r\n\r\n bestyrelse om, at landzonekompetencen burde ligge hos kommunerne.  \r\n\r\n Frikommuneforsøgene med overførelse af landzonekompetencen til kommunerne var  \r\n\r\n en succes og understreger betimeligheden i generelt og permanent at overføre  \r\n\r\n landzonekompetencen til kommunalbestyrelsen. </P>  \r\n\r\n<P> <I>Bemærkninger til lovforslagets enkelte dele </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Det foreslås, at landzonekompetencen i alle tilfælde ligger hos  \r\n\r\n kommunalbestyrelsen. </P>  \r\n\r\n<P>Til nr. 2-12 </P>  \r\n\r\n<P>Forslagene er konsekvensændringer af forslag nr. 1 om overførelse af  \r\n\r\n landzonekompetencen til kommunalbestyrelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/09/1996"
        },
        {
            "displayName": "Accession",
            "displayValue": "199512K00145"
        },
        {
            "displayName": "Entydig dokumentidentifikation",
            "displayValue": "CL000366"
        },
        {
            "displayName": "Dato for førstegangsindlæggelse",
            "displayValue": "10/09/1996"
        },
        {
            "displayName": "Dato for indlæggelse",
            "displayValue": "10/09/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}