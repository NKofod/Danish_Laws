{
    "id": 99074,
    "title": "Forslag til folketingsbeslutning om regler for lobbyister i EU",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 134",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 25. april 2006 af Rune Lund (EL), Line  \r\n\r\n Barfod (EL), Majbrit Berlau (EL) og Per Clausen (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n regler for lobbyister i EU  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til at arbejde for, at der på  \r\n\r\n EU-niveau indføres klare regler for lobbyisternes virke i EU efter følgende  \r\n\r\n retningslinjer  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Der indføres en  \r\n\r\n registrering over betalte lobbyisters virksomhed. Listen skal være  \r\n\r\n tilgængelig  \r\n\r\n online med søgefunktioner.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Der indføres  \r\n\r\n lovgivning, der regulerer etiske retningslinjer for lobbyisters arbejde.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Samtidig indføres  \r\n\r\n regler, som sikrer, at betalte lobbyister ikke indgår i de lovforberedende  \r\n\r\n komiteer  \r\n\r\n og udvalg m.v., som er en del af Kommissionens administration, og det sikres,  \r\n\r\n at der er en klar adskillelse mellem forvaltningen og lobbyisterne.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en delvis genfremsættelse af  \r\n\r\n beslutningsforslag nr. B 9, folketingsåret 2002-03 (se Folketingstidende  \r\n\r\n 2002-03, forhandlingerne side 2269 og side 8647, tillæg A side 680 og side  \r\n\r\n 699 og  \r\n\r\n tillæg B side 995.)  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne ser dette beslutningsforslag som et led i et  \r\n\r\n generelt forsøg på at gennemføre en demokratisering af og en åbenhed og  \r\n\r\n indsigt  \r\n\r\n i Kommissionens og Den Europæiske Unionens måde at fungere på som helhed. Der  \r\n\r\n er sket en stigende overførsel af magt og kompetence til Unionen, og derfor  \r\n\r\n er  \r\n\r\n det vigtigt, at den måde, som beslutningerne i Unionen og lovforslagene  \r\n\r\n &#150;  \r\n\r\n direktiver, forordninger, rammeafgørelser m.v. &#150; bliver til på, er  \r\n\r\n demokratisk,  \r\n\r\n gennemskuelig og klar. Det er vigtigt, at det lovforberedende arbejde og  \r\n\r\n påvirkningen af Kommissionen og dens embedsmænd ikke, som tilfældet er nu,  \r\n\r\n bliver udsat for skjult og ukontrollerbar påvirkning fra lobbyist- og  \r\n\r\n industriinteresser.  \r\n\r\n</P>  \r\n\r\n<P class=\"Tekst\">  \r\n\r\n Derfor er meningen med dette beslutningsforslag at sikre en klar  \r\n\r\n opdeling af de personer, organisationer, firmaer m.v., som laver lobbyarbejde  \r\n\r\n for bestemte produkter, firmaer og sager, og som er registreret som sådanne.  \r\n\r\n Beslutningsforslaget skal desuden sikre, at de pågældende personer er  \r\n\r\n registreret  \r\n\r\n som betalte lobbyister for firmaer og politiske interesseorganisationer, samt  \r\n\r\n at dette automatisk udelukker de samme personer fra at fungere som eksperter  \r\n\r\n eller rådgivere for Kommissionen og dens embedsmænd i de forskellige  \r\n\r\n lovforberedende komiteer.  \r\n\r\n</P>  \r\n\r\n<P class=\"Tekst\">  \r\n\r\n Det er en offentlig hemmelighed, at de store europæiske firmaer  \r\n\r\n får privilegeret adgang til oplysninger, mens nationale parlamenter og  \r\n\r\n folkelige bevægelser i meget høj grad holdes ude fra det lovforberedende  \r\n\r\n arbejde.  \r\n\r\n</P>  \r\n\r\n<P class=\"Tekst\">  \r\n\r\n I begyndelsen af januar 2006 startede retssagen i USA mod den  \r\n\r\n tidligere lobbyist Jack Abramoff. Han havde i en årrække modtaget og uddelt  \r\n\r\n store pengegaver, rejser og billetter til amerikanske politikere for at  \r\n\r\n tilgodese særlige interessegrupper i det amerikanske samfund. Retssagen er  \r\n\r\n blevet betegnet som en stor skandale for det amerikanske politiske system.  \r\n\r\n</P>  \r\n\r\n<P class=\"Tekst\">  \r\n\r\n Europa har endnu ikke haft sin egen Abramoffskandale. Selv om  \r\n\r\n Washington og Bruxelles ligger på to forskellige kontinenter, er der ikke  \r\n\r\n tale  \r\n\r\n om to forskellige planeter. Det er formentlig kun tale om et spørgsmål om  \r\n\r\n tid.  \r\n\r\n Det anslås, at der i Bruxelles er mere end 15.000 lobbyister, der enten  \r\n\r\n arbejder  \r\n\r\n i private virksomheder eller i organisationer for bl.a. lande og  \r\n\r\n virksomheder.  \r\n\r\n I Europa-Parlamentet er der registreret 4.435 organiserede lobbyister med  \r\n\r\n adgang til parlamentets bygninger.  \r\n\r\n</P>  \r\n\r\n<P class=\"Tekst\">  \r\n\r\n Lobbyisme er også en branche i hastig vækst i Bruxelles. I en  \r\n\r\n meddelelse fra Kommissionen i 1992 blev det anslået, at branchen beskæftigede  \r\n\r\n op mod 10.000 lobbyister mod 15.000 i dag. Til forskel fra, hvad der  \r\n\r\n tilfældet  \r\n\r\n i USA, eksisterer der ikke i EU-systemet regler for lobbyisternes arbejde  \r\n\r\n eller  \r\n\r\n et samlet register over, hvilke interesser de repræsenterer.  \r\n\r\n</P>  \r\n\r\n<P class=\"Tekst\">  \r\n\r\n Den tyske CDU-politiker og EU-parlamentariker Elmar Brok, som  \r\n\r\n ellers er en populær og munter mand, er på det seneste dalet i popularitet,  \r\n\r\n efter at det er kommet frem i tysk presse, at han ud over sit hverv som  \r\n\r\n EU-parlamentariker modtager knap 1,5 mio. kr. om året som vicepræsident i  \r\n\r\n Europas største mediekoncern, Bertelsmann. Det har ifølge  \r\n\r\n Berlingske  \r\n\r\n Tidende  \r\n\r\n den 29. januar 2006 fået EU-kommissær med ansvar for  \r\n\r\n bekæmpelse af svig Siim Kallas til at overveje at forbyde den slags  \r\n\r\n forbindelser  \r\n\r\n mellem politikere og erhvervsliv. Elmar Broks relation til medievirksomheden  \r\n\r\n kan så tvivl om, hvilke interesser han repræsenterer, hvilket kan svække  \r\n\r\n tilliden til politikere og det politiske system.  \r\n\r\n</P>  \r\n\r\n<P class=\"Tekst\">  \r\n\r\n Meningsmålinger offentliggjort af Eurobarometeret i 2005 viser,  \r\n\r\n at den folkelige tillid til EU-systemet er helt i bund. En væsentlig  \r\n\r\n forudsætning for, at borgere og politiske aktører kan deltage i det politiske  \r\n\r\n system i EU, må som minimum være, at systemet er åbent og gennemsigtigt, så  \r\n\r\n det  \r\n\r\n er muligt at se, hvem der har påvirket de politiske beslutninger.  \r\n\r\n</P>  \r\n\r\n<P class=\"Tekst\">  \r\n\r\n Kommissionen har for at fremme åbenhed, nærhed og demokrati  \r\n\r\n fremlagt den såkaldte plan D (KOM (2005) 0494). Den har til formål at styrke  \r\n\r\n borgernes inddragelse i debatten om Europas fremtid. Det vil være et  \r\n\r\n væsentligt  \r\n\r\n bidrag, hvis det danske parlament i den forbindelse sender et klart signal om  \r\n\r\n at støtte konkrete initiativer i denne proces.  \r\n\r\n</P>  \r\n\r\n<P class=\"Tekst\">  \r\n\r\n Ønsket om større åbenhed og gennemsigtighed i og demokratisk  \r\n\r\n kontrol med det politiske system i Bruxelles har også været baggrunden for  \r\n\r\n kommissær  \r\n\r\n Kallas&#146; iværksættelse af »European Transparency Initiative« (SEK (2005)  \r\n\r\n 1300).  \r\n\r\n Initiativet, som også har til formål at fremme tilliden til de europæiske  \r\n\r\n institutioner, ser det som en forudsætning, at der skabes et register over de  \r\n\r\n udøvende  \r\n\r\n lobbyister, og at der fastsættes regler for, hvordan EU&#146;s institutioner  \r\n\r\n håndterer lobbyismen.  \r\n\r\n</P>  \r\n\r\n<P class=\"Tekst\">  \r\n\r\n Som led i åbenhedsprocessen har der det seneste år været  \r\n\r\n diskussioner i gang mellem Kommissionen, ngo-sammenslutningen ALTER-EU og  \r\n\r\n sammenslutningen af EU-lobbygrupper EPACA om, hvordan der skulle opstilles  \r\n\r\n regler for lobbyisme. Den 26. januar 2006 udtalte EPACA-viceformand Jeremy  \r\n\r\n Galbraith: »Vi vil støtte et obligatorisk registreringssystem for alle  \r\n\r\n Bruxelleslobbyister«  \r\n\r\n (pressemeddelelse fra EPACA den 26. januar 2006). Et fælles  \r\n\r\n onlineregistreringssystem og fælles regler vil kunne medvirke til, at  \r\n\r\n lobbygrupperne og professionen på den måde opnår et særligt kvalitetsstempel.  \r\n\r\n</P>  \r\n\r\n<P class=\"Tekst\">  \r\n\r\n Der er da heller ingen tvivl om, at hvis registreringen af  \r\n\r\n lobbyister skal blive effektiv, er det nødvendigt med ensartede regler. De  \r\n\r\n amerikanske regler, den såkaldte Lobbying Disclosure Act of 1995 kræver, at  \r\n\r\n næsten alle lader sig registrere, og hvis man ikke gør dette, kan man idømmes  \r\n\r\n en bøde på mindst 50.000 dollars. I den sidst reviderede udgave af denne  \r\n\r\n lovgivning (1995) står der, at »Kongressen finder, at ansvarlig repræsentativ  \r\n\r\n regeringspraksis kræver offentlig opmærksomhed om de bestræbelser, som  \r\n\r\n betalte  \r\n\r\n lobbyister udfolder for at påvirke både den lovgivende og den udøvende del af  \r\n\r\n den føderale regering«.  \r\n\r\n</P>  \r\n\r\n<P class=\"Tekst\">  \r\n\r\n Selv om den amerikanske lovgivning på dette område var langt den  \r\n\r\n mest avancerede i forhold til lovgivningen i andre lande i verden, besluttede  \r\n\r\n man i 1995 at skærpe lovgivningen og beskrive mere præcist, hvad der krævedes  \r\n\r\n af de betalte lobbyister. Der blev udfærdiget en adfærdskodeks med meget  \r\n\r\n detaljerede krav til lobbyisterne og deres organisationer og firmaer om, hvad  \r\n\r\n der måtte betegnes som lobbyisme, lige fra anmodning om papirer til møder med  \r\n\r\n embedsmænd og politikere.  \r\n\r\n</P>  \r\n\r\n<P class=\"Tekst\">  \r\n\r\n I interesseorganisationen The American League of Lobbyists, som  \r\n\r\n organiserer de amerikanske lobbyister på tværs af, hvad de beskæftiger sig  \r\n\r\n med,  \r\n\r\n beskrives lobbyarbejdet som »en legitim og nødvendig del af vores  \r\n\r\n demokratiske  \r\n\r\n politiske proces«. Det beskrives bl.a. som påvirkning af lovgivningen og den  \r\n\r\n måde, som lovgivningen kommer til verden på.  \r\n\r\n</P>  \r\n\r\n<P class=\"Tekst\">  \r\n\r\n Når man har et lobbysystem, der fungerer, og det accepteres, at  \r\n\r\n der eksisterer lobbyister, som for betaling skal påvirke det lovgivende  \r\n\r\n system  \r\n\r\n i EU, burde det være en selvfølge, at der blev opstillet og udfærdiget en  \r\n\r\n klar  \r\n\r\n og detaljeret adfærdskodeks for lobbyisters forhold og deres påvirkning af  \r\n\r\n Kommissionen og Den Europæiske Unions ansatte og for de mange lobbyister, som  \r\n\r\n har som job at påvirke lovgivningsprocessen.  \r\n\r\n</P>  \r\n\r\n<P class=\"Tekst\">  \r\n\r\n Det burde være unødvendigt at pointere, at et sådant  \r\n\r\n lobbyarbejde ikke automatisk kan siges at være til fordel for befolkningerne  \r\n\r\n i  \r\n\r\n EU-landene, men primært sker, fordi et selskab, en interesseorganisation, en  \r\n\r\n bevægelse  \r\n\r\n el.lign. arbejder på isoleret at fremme de interesser, de har som selskab,  \r\n\r\n bevægelse  \r\n\r\n osv.  \r\n\r\n</P>  \r\n\r\n<P class=\"Tekst\">  \r\n\r\n Financial Times skrev den 5. juni 2002 i en af avisens mange  \r\n\r\n analyser af de europæiske institutioner, at selv om Kommissionen med sine 20  \r\n\r\n kommissærer og 20.000 embedsmænd er en besværlig og kompleks institution at  \r\n\r\n finde rundt i, vurdere og påvirke, så er det en gylden regel, at når man skal  \r\n\r\n varetage specielle interesser, skal det ske på et så tidligt stadie i  \r\n\r\n processen  \r\n\r\n som muligt. Elaine Cruikshank, som er chef for Bruxellesafdelingen af Hill  \r\n\r\n &amp; Knowlton &#150; et af de største lobbyfirmaer i Europa &#150; siger til  \r\n\r\n Financial  \r\n\r\n Times, at på den ene side er det let at komme i kontakt med embedsmændene,  \r\n\r\n som  \r\n\r\n selv er ivrige efter at få input udefra, på den anden side kan huset være  \r\n\r\n svært  \r\n\r\n at forstå, fordi der er flere lag af bureaukrati og uformelle  \r\n\r\n beslutningsstrukturer,  \r\n\r\n som man skal kende.  \r\n\r\n</P>  \r\n\r\n<P class=\"Tekst\">  \r\n\r\n Hertil siger Peter Guildford, en tidligere embedsmand i  \r\n\r\n Kommissionen og nuværende partner i lobbyfirmaet GPlus Europe, at det er  \r\n\r\n vigtigt at forstå, at »Kommissionen bliver drevet frem af 25-30 pct. af sine  \r\n\r\n ansatte, dem, som er højt trænede og højt motiverede. Man må finde ud af,  \r\n\r\n hvem  \r\n\r\n de pågældende er«, for at få resultater via lobbyarbejdet. Som Financial  \r\n\r\n Times&#146;  \r\n\r\n journalister må konstatere sidst i artiklen den 5. juni 2002, er identiteten  \r\n\r\n af  \r\n\r\n de virkelige magthavere i Bruxelles stadig noget af et puslespil at finde ud  \r\n\r\n af.  \r\n\r\n</P>  \r\n\r\n<P class=\"Tekst\">  \r\n\r\n Det er på tide, at denne ukontrollable påvirkning af  \r\n\r\n Kommissionen, embedsmændene og komiteerne standses og der indføres en række  \r\n\r\n klare og skarpe krav til lobbyisterne &#150; og EU. Der er ingen grund til at  \r\n\r\n vente  \r\n\r\n på en europæisk Abramoffsag.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Rune Lund  \r\n\r\n</B>  \r\n\r\n (EL):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om regler for lobbyister i EU.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 134).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"MsoEndnoteText\" style='mso-prop-change:\"john platou-lange\"  \r\n\r\n 20060407T1840'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2005/1 BF 134",
            "stateLabel": "Vedtaget",
            "references": [
                {
                    "shortName": "2005/1 BSF 134",
                    "title": "Forslag til folketingsbeslutning om regler for lobbyister i EU",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99074,
                    "eliUri": "/eli/ft/20051BB00134",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b134/index.htm"
                },
                {
                    "shortName": "2005/1 BTB 134",
                    "title": "Betænkning over Forslag til folketingsbeslutning om regler for lobbyister i EU",
                    "presentationName": "Betænkning over beslutningsforslag",
                    "documentTypeId": 500,
                    "documentId": 99397,
                    "eliUri": "/eli/ft/20051DB00577",
                    "externalLink": ""
                },
                {
                    "shortName": "2005/1 BSV 134",
                    "title": "Folketingsbeslutning om regler for lobbyister i EU",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 99435,
                    "eliUri": "/eli/ft/20051CB00134",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "25/04/2006"
        },
        {
            "displayName": "Accession",
            "displayValue": "20051BB00134"
        },
        {
            "displayName": "Entydig dokumentidentifikation",
            "displayValue": "AX008369"
        },
        {
            "displayName": "Dato for førstegangsindlæggelse",
            "displayValue": "25/04/2006"
        },
        {
            "displayName": "Dato for indlæggelse",
            "displayValue": "25/04/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}