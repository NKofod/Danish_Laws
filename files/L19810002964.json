{
    "id": 50225,
    "title": "Bekendtgørelse af luftfartsoverenskomst af 19. maj 1978 med Finland ",
    "documentTypeId": "220",
    "isSagsforlobPeriodValid": false,
    "shortName": "BKI nr 29 af 25/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 19.  \r\n\r\n maj 1978 med Finland </H1>  \r\n\r\n<P></P>  \r\n\r\n<BR>  \r\n\r\n<P>Den 19. maj 1978 undertegnedes i Helsingfors en luftfartsoverenskomst  \r\n\r\n mellem Danmark og Finland. Overenskomsten og to i tilknytning til denne  \r\n\r\n udvekslede noter har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Republikken Finlands regering  \r\n\r\n vedrørende lufttrafik </P>  \r\n\r\n<P>Kongeriget Danmarks regering og Republikken Finlands regering </P>  \r\n\r\n<P>som er parter i konventionen om international civil luftfart og  \r\n\r\n overenskomsten om transitrettigheder for internationale luftruter, der begge  \r\n\r\n åbnedes for undertegnelse i Chicago den syvende december 1944, og </P>  \r\n\r\n<P>som nærer ønske om i overensstemmelse med nævnte konvention at afslutte en  \r\n\r\n overenskomst med det formål at fremme lufttrafikken mellem og udover deres  \r\n\r\n respektive territorier, </P>  \r\n\r\n<P>er kommet overens om følgende: </P>  \r\n\r\n<P>Artikel 1 </P>  \r\n\r\n<P>Definitioner </P>  \r\n\r\n<P>I denne overenskomst skal: </P>  \r\n\r\n<UL CLASS=PLAIN-LIST>  \r\n\r\n<LI>a) Udtrykket &#187;konventionen&#171; betyde konventionen om  \r\n\r\n international civil luftfart, åbnet for undertegnelse i Chicago den syvende  \r\n\r\n december 1944, og indbefatte ethvert tillæg vedtaget i henhold til denne  \r\n\r\n konventions artikel 90 og enhver ændring af tillæggene eller konventionen i  \r\n\r\n henhold til dennes artikler 90 og 94 for så vidt disse tillæg og ændringer er  \r\n\r\n vedtaget af begge kontraherende parter, </LI>  \r\n\r\n<LI>b) udtrykket &#187;luftfartsmyndigheder&#171; for Kongeriget Danmarks  \r\n\r\n regerings vedkommende betyde Ministeriet for offentlige arbejder, og for  \r\n\r\n Republikken Finlands regerings vedkommende betyde Det nationale Luftfartsnævn  \r\n\r\n (Ilmailuhallitus) eller i begge tilfælde enhver person eller ethvert organ,  \r\n\r\n der er bemyndiget til at udføre de funktioner, der for tiden udøves af de  \r\n\r\n nævnte myndigheder, </LI>  \r\n\r\n<LI>c) udtrykket &#187;udpeget luftfartsselskab&#171; betyde et  \r\n\r\n luftfartsselskab, som er blevet udpeget i overensstemmelse med denne  \r\n\r\n overenskomsts artikel 3, </LI>  \r\n\r\n<LI>d) udtrykket &#187;territorium&#171;, &#187;lufttrafik&#171;,  \r\n\r\n &#187;international lufttrafik&#171;, &#187;luftfartsselskab&#171; og  \r\n\r\n &#187;teknisk landing&#171; have de betydninger, der er fastsat i  \r\n\r\n konventionens artikler 2 og 96, </LI>  \r\n\r\n<LI>e) &#187;tillæg&#171; betyde tillægget til denne overenskomst eller som  \r\n\r\n ændret i overensstemmelse med bestemmelserne i denne overenskomsts artikel  \r\n\r\n 14, stk. 2. Tillægget udgør en integrerende del af denne overenskomst, og  \r\n\r\n alle henvisninger til overenskomsten skal omfatte henvisning til tillægget,  \r\n\r\n medmindre andet er foreskrevet, </LI>  \r\n\r\n<LI>f) udtrykket &#187;takst&#171; betyde de priser, der skal betales for  \r\n\r\n befordring af passagerer, bagage og fragt, samt de betingelser, hvorunder  \r\n\r\n disse priser anvendes, heri indbefattet priser og betingelser for agentur og  \r\n\r\n andre hjælpetjenester, men undtaget betaling og betingelser for befordring af  \r\n\r\n post. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P>Trafikrettigheder </P>  \r\n\r\n<P CLASS=PUNKT> <B>1.</B> Hver kontraherende part tilstår den anden  \r\n\r\n kontraherende part de rettigheder, som er angivet i denne overenskomst, med  \r\n\r\n det formål at oprette regelmæssig international lufttrafik på de ruter, som  \r\n\r\n er angivet i denne overenskomsts tillæg. Sådan trafik og sådanne ruter er i  \r\n\r\n det efterfølgende benævnt henholdsvis &#187;den aftalte trafik&#171; og  \r\n\r\n &#187;de angivne ruter&#171;. Det af hver af de kontraherende parter udpegede  \r\n\r\n luftfartsselskab skal, så længe det driver den aftalte trafik på en angiven  \r\n\r\n rute, nyde følgende rettigheder: </P>  \r\n\r\n<UL CLASS=PLAIN-LIST>  \r\n\r\n<LI>a) at overflyve den anden kontraherende parts territorium uden landing,  \r\n\r\n</LI>  \r\n\r\n<LI>b) at foretage tekniske landinger på nævnte territorium, </LI>  \r\n\r\n<LI>c) at foretage landinger på nævnte territorium på de pladser, der er  \r\n\r\n angivet i denne overenskomsts tillæg, med det formål at afsætte og optage  \r\n\r\n passagerer, fragt og post enten hver for sig eller kombineret. </LI>  \r\n\r\n</UL>  \r\n\r\n<P CLASS=PUNKT> <B>2.</B> Intet i denne artikels stk. 1 skal anses for at  \r\n\r\n give den ene kontraherende parts luftfartsselskab ret til på den anden  \r\n\r\n kontraherende parts territorium at optage passagerer, fragt og post, som  \r\n\r\n befordres mod vederlag, og som er bestemt for en anden plads på denne  \r\n\r\n kontraherende parts territorium. </P>  \r\n\r\n<P>Artikel 3 </P>  \r\n\r\n<P>Udpegelse af luftfartsselskab </P>  \r\n\r\n<P CLASS=PUNKT> <B>1.</B> Hver kontraherende part skal have ret til  \r\n\r\n skriftligt over for den anden kontraherende part at udpege et  \r\n\r\n luftfartsselskab med det formål at drive den aftalte trafik på de angivne  \r\n\r\n ruter. </P>  \r\n\r\n<P CLASS=PUNKT> <B>2.</B> Ved modtagelsen af sådan udpegelse skal den anden  \r\n\r\n kontraherende part under forbehold af bestemmelserne i denne artikels stk. 3  \r\n\r\n og 4 uopholdeligt give det udpegede luftfartsselskab den behørige  \r\n\r\n driftstilladelse. </P>  \r\n\r\n<P CLASS=PUNKT> <B>3.</B> En kontraherende parts luftfartsmyndigheder kan  \r\n\r\n pålægge det af den anden kontraherende part udpegede luftfartsselskab at  \r\n\r\n godtgøre over for dem, at det er i stand til at opfylde de vilkår, som  \r\n\r\n stilles i henhold til de love og bestemmelser, der normalt og med rimelighed  \r\n\r\n anvendes af sådanne myndigheder på driften af international lufttrafik i  \r\n\r\n overensstemmelse med bestemmelserne i konventionen. </P>  \r\n\r\n<P CLASS=PUNKT> <B>4.</B> Hver kontraherende part skal være berettiget til at  \r\n\r\n nægte at give de i denne artikels stk. 2 omhandlede driftstilladelser eller  \r\n\r\n til at opstille sådanne betingelser, som den måtte anse for påkrævede for et  \r\n\r\n udpeget luftfartsselskabs udøvelse af de i artikel 2 omhandlede rettigheder,  \r\n\r\n i ethvert tilfælde, hvor nævnte kontraherende part ikke finder det godtgjort,  \r\n\r\n at en væsentlig del af ejendomsretten til og den effektive kontrol med dette  \r\n\r\n luftfartsselskab beror hos den kontraherende part, som har udpeget  \r\n\r\n luftfartsselskabet, eller hos dens statsborgere. </P>  \r\n\r\n<P CLASS=PUNKT> <B>5.</B> Når et luftfartsselskab er blevet således udpeget  \r\n\r\n og godkendt, kan det påbegynde driften af den aftalte trafik, forudsat at en  \r\n\r\n i overensstemmelse med bestemmelserne i denne overenskomsts artikel 9 fastsat  \r\n\r\n takst er i kraft for så vidt angår denne trafik. </P>  \r\n\r\n<P>Artikel 4 </P>  \r\n\r\n<P>Tilbagekaldelse, suspension samt pålæggelse af betingelser </P>  \r\n\r\n<P CLASS=PUNKT> <B>1.</B> Hver kontraherende part skal være berettiget til at  \r\n\r\n tilbagekalde en driftstilladelse eller til at suspendere det af den anden  \r\n\r\n kontraherende part udpegede luftfartsselskabs udnyttelse af de rettigheder,  \r\n\r\n som er angivet i denne overenskomsts artikel 2, eller til at foreskrive  \r\n\r\n sådanne betingelser, som den måtte anse for påkrævede for udnyttelsen af  \r\n\r\n disse rettigheder: </P>  \r\n\r\n<UL CLASS=PLAIN-LIST>  \r\n\r\n<LI>a) i ethvert tilfælde, hvor den ikke finder det godtgjort, at en  \r\n\r\n væsentlig del af ejendomsretten til og den effektive kontrol med det  \r\n\r\n pågældende luftfartsselskab beror hos den kontraherende part, der har udpeget  \r\n\r\n luftfartsselskabet, eller hos en sådan kontraherende parts statsborgere,  \r\n\r\n eller </LI>  \r\n\r\n<LI>b) i tilfælde, hvor det pågældende luftfartsselskab undlader at  \r\n\r\n efterkomme love og bestemmelser udfærdiget af den kontraherende part, som  \r\n\r\n tilstår disse rettigheder, eller </LI>  \r\n\r\n<LI>c) i tilfælde, hvor luftfartsselskabet på anden måde undlader at drive  \r\n\r\n virksomheden i overensstemmelse med de i henhold til denne overenskomst  \r\n\r\n foreskrevne betingelser. </LI>  \r\n\r\n</UL>  \r\n\r\n<P CLASS=PUNKT> <B>2.</B> Medmindre øjeblikkelig tilbagekaldelse, suspension  \r\n\r\n eller pålæggelse af de betingelser, som er omhandlet i denne artikels stk. 1,  \r\n\r\n er nødvendig for at forebygge yderligere overtrædelser af love og  \r\n\r\n bestemmelser, skal denne ret kun udøves efter drøftelse med den anden  \r\n\r\n kontraherende part. I så fald skal drøftelsen begynde inden for en periode af  \r\n\r\n tredive (30) dage fra den dato, da anmodningen om drøftelsen er fremsat af en  \r\n\r\n af de kontraherende parter. </P>  \r\n\r\n<P>Artikel 5 </P>  \r\n\r\n<P>Fritagelse for told og andre afgifter </P>  \r\n\r\n<P CLASS=PUNKT> <B>1.</B> Luftfartøjer, der benyttes i international trafik  \r\n\r\n af hver kontraherende parts udpegede luftfartsselskab, såvel som deres  \r\n\r\n sædvanlige udstyr, beholdninger af brændstof og smøreolie samt  \r\n\r\n luftfartøjsforråd (herunder levnedsmidler, drikkevarer og tobak) om bord i  \r\n\r\n sådanne fartøjer skal ved ankomsten til den anden kontraherende parts  \r\n\r\n territorium være fritaget for samtlige toldafgifter, undersøgelsesgebyrer og  \r\n\r\n andre afgifter eller skatter, forudsat at sådant udstyr og sådanne  \r\n\r\n forsyninger forbliver om bord i luftfartøjet indtil de genudføres. </P>  \r\n\r\n<P CLASS=PUNKT> <B>2.</B> Fritaget for samme afgifter og skatter med  \r\n\r\n undtagelse af afgifter for ydet tjeneste er desuden: </P>  \r\n\r\n<UL CLASS=PLAIN-LIST>  \r\n\r\n<LI>a) luftfartøjsforråd, der er taget om bord på en kontraherende parts  \r\n\r\n territorium inden for de af nævnte kontraherende parts myndigheder fastsatte  \r\n\r\n grænser og til anvendelse om bord i et luftfartøj, der benyttes i  \r\n\r\n international trafik af den anden kontraherende part, </LI>  \r\n\r\n<LI>b) reservedele, som indføres på den ene kontraherende parts territorium  \r\n\r\n til vedligeholdelse eller reparation af luftfartøjer, der benyttes i  \r\n\r\n international trafik af den anden kontraherende parts udpegede  \r\n\r\n luftfartsselskab, </LI>  \r\n\r\n<LI>c) brændstof og smøreolie bestemt til forsyning af luftfartøjer, der  \r\n\r\n benyttes i international trafik af den anden kontraherende parts udpegede  \r\n\r\n luftfartsselskab, selv om disse forsyninger skal anvendes på den del af  \r\n\r\n flyvningen, der udføres over den kontraherende parts territorium, hvor de er  \r\n\r\n taget om bord. </LI>  \r\n\r\n</UL>  \r\n\r\n<P>Det ovenfor under pkt. a), b) og c) omhandlede materiel kan forlanges  \r\n\r\n opbevaret under toldopsyn eller -kontrol. </P>  \r\n\r\n<P>Artikel 6 </P>  \r\n\r\n<P>Opbevaring af luftfartøjsudstyr og forsyninger </P>  \r\n\r\n<P>Det sædvanlige luftfartøjsudstyr såvel som de materialer og forsyninger,  \r\n\r\n som beholdes om bord i luftfartøjer tilhørende den ene kontraherende parts  \r\n\r\n udpegede luftfartsselskab, må kun udlosses på den anden kontraherende parts  \r\n\r\n territorium med tilladelse fra dette territoriums toldmyndigheder. I så fald  \r\n\r\n kan de undergives nævnte myndigheders opsyn, indtil de genudføres eller på  \r\n\r\n anden måde afhændes i overensstemmelse med toldbestemmelserne. </P>  \r\n\r\n<P>Artikel 7 </P>  \r\n\r\n<P>Bestemmelser for indførsel og klarering </P>  \r\n\r\n<P>Passagerer i transit via en kontraherende parts territorium skal kun  \r\n\r\n underkastes en meget enkel told- og indrejsekontrol. Bagage og fragt i  \r\n\r\n direkte transit skal være fritaget for toldafgifter og andre lignende  \r\n\r\n skatter. </P>  \r\n\r\n<P>Artikel 8 </P>  \r\n\r\n<P>Bestemmelser vedrørende kapacitet </P>  \r\n\r\n<P CLASS=PUNKT> <B>1.</B> Den kapacitet, der stilles til rådighed af de  \r\n\r\n kontraherende parters udpegede luftfartsselskaber, skal være nøje afpasset  \r\n\r\n efter publikums behov for befordring på de angivne ruter mellem de  \r\n\r\n kontraherende parters territorier. </P>  \r\n\r\n<P CLASS=PUNKT> <B>2.</B> Der skal være rimelig og lige adgang for begge de  \r\n\r\n kontraherende parters luftfartsselskaber til at drive den aftalte trafik på  \r\n\r\n de angivne ruter mellem deres respektive territorier. </P>  \r\n\r\n<P CLASS=PUNKT> <B>3.</B> Ved driften af den aftalte trafik mellem deres  \r\n\r\n respektive territorier skal hver kontraherende parts luftfartsselskab tage  \r\n\r\n hensyn til den anden kontraherende parts luftfartsselskabs interesser,  \r\n\r\n således at den trafik, som sidstnævnte driver på de samme ruter, ikke  \r\n\r\n påvirkes på en utilbørlig måde. </P>  \r\n\r\n<P CLASS=PUNKT> <B>4.</B> Den totale kapacitet, som indsættes på  \r\n\r\n nabolandstrafikken, skal, så vidt det er muligt, deles ligeligt mellem de  \r\n\r\n kontraherende parters udpegede luftfartsselskaber ved udførelsen af trafikken  \r\n\r\n mellem deres respektive territorier. Den kapacitet, der stilles til rådighed,  \r\n\r\n såvel som frekvensen af den trafik, der udføres, de typer luftfartøjer, som  \r\n\r\n de udpegede luftfartsselskaber anvender på de lokale ruter, og tidstabellerne  \r\n\r\n skal aftales mellem de udpegede luftfartsselskaber. </P>  \r\n\r\n<P>I tilfælde af, at der ikke foreligger en aftale mellem  \r\n\r\n luftfartsselskaberne, skal de senest tres (60) dage før en trafikperiodes  \r\n\r\n begyndelse forelægge spørgsmålet for luftfartsmyndighederne, som vil bestræbe  \r\n\r\n sig på at løse problemet. Indtil afgørelsen foreligger enten på  \r\n\r\n luftfartsselskabsniveau eller mellem luftfartsmyndighederne skal status quo  \r\n\r\n opretholdes. </P>  \r\n\r\n<P CLASS=PUNKT> <B>5.</B> For at imødekomme uventet trafikbehov af  \r\n\r\n midlertidig karakter kan de udpegede luftfartsselskaber, uanset  \r\n\r\n bestemmelserne i denne artikels stk. 4, indbyrdes aftale sådanne midlertidige  \r\n\r\n kapacitetsforøgelser, som er nødvendige for at imødekomme trafikbehovet. </P>  \r\n\r\n<P CLASS=PUNKT> <B>6.</B> På en hvilken som helst aftalt rute, hvor 5.  \r\n\r\n friheds trafikrettigheder er tilstået, skal 5. frihedstrafik anses som  \r\n\r\n værende af underordnet karakter sammenlignet med trafikken mellem territoriet  \r\n\r\n tilhørende den part, som har udpeget luftfartsselskabet, og de stater, hvor  \r\n\r\n trafikkens endelige bestemmelsessted er beliggende. </P>  \r\n\r\n<P>Artikel 9 </P>  \r\n\r\n<P>Takster </P>  \r\n\r\n<P CLASS=PUNKT> <B>1.</B> De takster, som skal anvendes af en kontraherende  \r\n\r\n parts udpegede luftfartsselskab for befordring til eller fra den anden parts  \r\n\r\n territorium, skal fastsættes på et rimeligt niveau under behørig hensyntagen  \r\n\r\n til alle i betragtning kommende faktorer, herunder driftsomkostninger,  \r\n\r\n rimelig fortjeneste og andre luftfartsselskabers takster. </P>  \r\n\r\n<P CLASS=PUNKT> <B>2.</B> De i denne artikels stk. 1 omhandlede takster skal  \r\n\r\n så vidt muligt aftales af de udpegede luftfartsselskaber efter konsultation  \r\n\r\n med de øvrige luftfartsselskaber, som driver ruten eller dele af denne, og en  \r\n\r\n sådan aftale skal, hvor det er muligt, indgås under anvendelse af Den  \r\n\r\n internationale Lufttransportsammenslutnings procedurer for fastsættelse af  \r\n\r\n takster. </P>  \r\n\r\n<P CLASS=PUNKT> <B>3.</B> De således aftalte takster skal forelægges for de  \r\n\r\n kontraherende parters luftfartsmyndigheder til godkendelse mindst halvfems  \r\n\r\n (90) dage før deres foreslåede ikrafttrædelsesdato. I særlige tilfælde kan  \r\n\r\n denne tidsfrist forkortes, forudsat at de nævnte myndigheder samtykker heri.  \r\n\r\n</P>  \r\n\r\n<P CLASS=PUNKT> <B>4.</B> Denne godkendelse kan gives udtrykkeligt. Hvis  \r\n\r\n ingen af luftfartsmyndighederne har givet udtryk for misbilligelse inden  \r\n\r\n tredive (30) dage fra forelæggelsesdatoen i overensstemmelse med denne  \r\n\r\n artikels stk. 3, skal disse takster anses for godkendt. I tilfælde af, at  \r\n\r\n forelæggelsesfristen forkortes, som omtalt i stk. 3, kan  \r\n\r\n luftfartsmyndighederne enes om, at den frist, inden for hvilken der skal  \r\n\r\n gives udtryk for eventuel misbilligelse, kan være under tredive (30) dage.  \r\n\r\n</P>  \r\n\r\n<P CLASS=PUNKT> <B>5.</B> Såfremt der ikke kan opnås enighed om en takst i  \r\n\r\n henhold til denne artikels stk. 2, eller såfremt en luftfartsmyndighed i  \r\n\r\n løbet af den periode, der finder anvendelse i henhold til denne artikels stk.  \r\n\r\n 4, underretter den anden luftfartsmyndighed om sin misbilligelse af en takst,  \r\n\r\n der er aftalt i overensstemmelse med bestemmelserne i stk. 2, skal de  \r\n\r\n kontraherende parters luftfartsmyndigheder efter drøftelse med enhver anden  \r\n\r\n stats luftfartsmyndigheder, hvis råd de anser for nyttige, søge at fastsætte  \r\n\r\n taksten ved indbyrdes aftale. </P>  \r\n\r\n<P CLASS=PUNKT> <B>6.</B> Såfremt luftfartsmyndighederne ikke kan blive enige  \r\n\r\n om nogen takst, som er forelagt dem i henhold til denne artikels stk. 3,  \r\n\r\n eller om fastsættelse af nogen takst i henhold til denne artikels stk. 5,  \r\n\r\n skal uenigheden afgøres i overensstemmelse med bestemmelserne i denne  \r\n\r\n overenskomsts artikel 16. </P>  \r\n\r\n<P CLASS=PUNKT> <B>7.</B> En i overensstemmelse med bestemmelserne i denne  \r\n\r\n artikel fastsat takst skal forblive i kraft, indtil en ny takst er blevet  \r\n\r\n fastsat. En takst skal dog ikke i medfør af dette stykke have fortsat  \r\n\r\n gyldighed i mere end tolv (12) måneder ud over den dato, på hvilken dens  \r\n\r\n gyldighed ellers ville være ophørt. </P>  \r\n\r\n<P>Artikel 10 </P>  \r\n\r\n<P>Finansielle bestemmelser </P>  \r\n\r\n<P>Hver kontraherende part forpligter sig til at tilstå den anden part fri  \r\n\r\n overførsel til den officielle vekselkurs af det beløb, hvormed indtægter, der  \r\n\r\n oppebæres på dens territorium i forbindelse med befordringen af passagerer,  \r\n\r\n bagage, postforsendelser og fragt, udført af den anden parts udpegede  \r\n\r\n luftfartsselskab, overstiger udgifterne herved. Såfremt betalingssystemet  \r\n\r\n mellem de kontraherende parter er underkastet en særlig aftale, skal en sådan  \r\n\r\n aftale finde anvendelse. </P>  \r\n\r\n<P>Artikel 11 </P>  \r\n\r\n<P>Udveksling af statistisk materiale </P>  \r\n\r\n<P CLASS=PUNKT> <B>1.</B> Hver af de kontraherende parters  \r\n\r\n luftfartsmyndigheder skal efter anmodning tilsende den anden kontraherende  \r\n\r\n parts luftfartsmyndigheder sådan periodisk eller andet statistisk materiale,  \r\n\r\n som med rimelighed kan kræves med henblik på at vurdere den kapacitet, som af  \r\n\r\n førstnævnte kontraherende parts udpegede luftfartsselskab er indsat i den  \r\n\r\n aftalte trafik. </P>  \r\n\r\n<P CLASS=PUNKT> <B>2.</B> Sådant materiale skal omfatte alle oplysninger, der  \r\n\r\n er nødvendige for at fastslå omfanget af den trafik, som luftfartsselskabet  \r\n\r\n udfører i den aftalte trafik, samt sådan trafiks oprindelses- og  \r\n\r\n bestemmelsessted på ruten. </P>  \r\n\r\n<P>Artikel 12 </P>  \r\n\r\n<P>Godkendelse af fartplaner </P>  \r\n\r\n<P CLASS=PUNKT> <B>1.</B> Det af hver af de kontraherende parter udpegede  \r\n\r\n luftfartsselskab skal forelægge sit trafikprogram for hver sommer- og  \r\n\r\n vinterperiode for den anden kontraherende parts luftfartsmyndigheder til  \r\n\r\n godkendelse mindst tres (60) dage før påbegyndelsen af driften. Programmet  \r\n\r\n skal indeholde oplysninger om tidstabeller, trafikfrekvensen og de typer  \r\n\r\n luftfartøjer, der vil blive anvendt. Den anden kontraherende parts  \r\n\r\n luftfartsmyndigheder skal senest tredive (30) dage før påbegyndelsen af  \r\n\r\n driften meddele deres afgørelse om godkendelse eller misbilligelse af dette  \r\n\r\n program. </P>  \r\n\r\n<P CLASS=PUNKT> <B>2.</B> Enhver senere nødvendig mindre ændring i  \r\n\r\n trafikprogrammet skal meddeles begge kontraherende parters  \r\n\r\n luftfartsmyndigheder senest fjorten (14) dage før påbegyndelsen af den  \r\n\r\n ændrede drift. </P>  \r\n\r\n<P>Artikel 13 </P>  \r\n\r\n<P>Konsultationer </P>  \r\n\r\n<P CLASS=PUNKT> <B>1.</B> I det nære samarbejdes ånd skal de kontraherende  \r\n\r\n parters luftfartsmyndigheder fra tid til anden rådføre sig med hinanden med  \r\n\r\n henblik på at sikre, at bestemmelserne i denne overenskomst og dens tillæg  \r\n\r\n gennemføres og overholdes på tilfredsstillende måde. </P>  \r\n\r\n<P CLASS=PUNKT> <B>2.</B> Hver kontraherende part kan anmode om konsultation,  \r\n\r\n som kan ske mundtligt eller skriftligt, og som skal påbegyndes inden for en  \r\n\r\n periode af tres (60) dage regnet fra den dato, da en sådan anmodning  \r\n\r\n modtages, medmindre begge kontraherende parter enes om en forlængelse af  \r\n\r\n denne tidsfrist. </P>  \r\n\r\n<P>Artikel 14 </P>  \r\n\r\n<P>Ændringer </P>  \r\n\r\n<P CLASS=PUNKT> <B>1.</B> Såfremt en af de kontraherende parter finder det  \r\n\r\n ønskeligt at ændre nogen bestemmelse i denne overenskomst, kan den anmode om  \r\n\r\n konsultation med den anden kontraherende part. En sådan konsultation, som kan  \r\n\r\n finde sted mellem luftfartsmyndighederne, og som kan foregå mundtligt eller  \r\n\r\n skriftligt, skal påbegyndes inden for et tidsrum af tres (60) dage fra datoen  \r\n\r\n for modtagelsen af anmodningen, medmindre begge kontraherende parter enes om  \r\n\r\n at forlænge denne tidsfrist. Enhver sådan aftalt ændring skal træde i kraft,  \r\n\r\n når den er blevet bekræftet ved udveksling af diplomatiske noter. </P>  \r\n\r\n<P CLASS=PUNKT> <B>2.</B> Ændringer i denne overenskomsts tillæg kan  \r\n\r\n foretages efter direkte aftale mellem de kontraherende parters kompetente  \r\n\r\n luftfartsmyndigheder og skal træde i kraft efter notifikation ad diplomatisk  \r\n\r\n vej. </P>  \r\n\r\n<P>Artikel 15 </P>  \r\n\r\n<P>Overensstemmelse med multilaterale konventioner </P>  \r\n\r\n<P>Denne overenskomst og dens tillæg vil blive ændret således, at de bringes  \r\n\r\n i overensstemmelse med enhver multilateral konvention, som måtte blive  \r\n\r\n bindende for begge kontraherende parter. </P>  \r\n\r\n<P>Artikel 16 </P>  \r\n\r\n<P>Afgørelse af tvister </P>  \r\n\r\n<P CLASS=PUNKT> <B>1.</B> Såfremt der mellem de kontraherende parter opstår  \r\n\r\n nogen tvist angående fortolkningen eller anvendelsen af denne overenskomst,  \r\n\r\n skal de kontraherende parter først søge at bilægge den ved forhandling. </P>  \r\n\r\n<P CLASS=PUNKT> <B>2.</B> Dersom det ikke lykkes de kontraherende parter at  \r\n\r\n opnå en ordning ad forhandlingens vej, kan de enes om at henvise tvisten til  \r\n\r\n afgørelse af en person eller institution, eller tvisten kan efter anmodning  \r\n\r\n fra en af de kontraherende parter indbringes for en voldgiftsdomstol  \r\n\r\n bestående af tre voldgiftsmænd, hvoraf en udpeges af hver kontraherende part  \r\n\r\n og den tredje vælges af de to således udpegede. Hver af de kontraherende  \r\n\r\n parter skal udpege en voldgiftsmand inden for et tidsrum af tres (60) dage  \r\n\r\n fra datoen for den ene kontraherende parts modtagelse af en af den anden part  \r\n\r\n ad diplomatisk vej fremsendt anmodning om tvistens afgørelse ved voldgift, og  \r\n\r\n den tredje voldgiftsmand skal udpeges inden for et yderligere tidsrum af tres  \r\n\r\n (60) dage. Såfremt en af de kontraherende parter undlader at udpege en  \r\n\r\n voldgiftsmand inden for det angivne tidsrum, eller såfremt den tredje  \r\n\r\n voldgiftsmand ikke udpeges inden for det angivne tidsrum, kan præsidenten for  \r\n\r\n rådet i Organisationen for international civil Luftfart af hver af de  \r\n\r\n kontraherende parter anmodes om at udpege en eller flere voldgiftsmænd efter  \r\n\r\n behov. I så fald skal den tredje voldgiftsmand være statsborger i en  \r\n\r\n tredjestat og fungere som formand for voldgiftsdomstolen. </P>  \r\n\r\n<P CLASS=PUNKT> <B>3.</B> De kontraherende parter forpligter sig til at  \r\n\r\n efterkomme enhver i henhold til denne artikels stk. 2 afsagt kendelse. </P>  \r\n\r\n<P>Artikel 17 </P>  \r\n\r\n<P>Opsigelse </P>  \r\n\r\n<P>Hver kontraherende part kan når som helst give den anden kontraherende  \r\n\r\n part meddelelse om sin beslutning om at bringe denne overenskomst til ophør.  \r\n\r\n En sådan meddelelse skal samtidig videregives til Organisationen for  \r\n\r\n international civil Luftfart. I så fald ophører overenskomsten tolv (12)  \r\n\r\n måneder efter datoen for den anden kontraherende parts modtagelse af  \r\n\r\n meddelelsen, medmindre opsigelsen efter aftale er trukket tilbage inden  \r\n\r\n udløbet af denne tidsfrist. Såfremt den anden kontraherende part undlader at  \r\n\r\n anerkende modtagelsen, skal opsigelsen anses som modtaget fjorten (14) dage  \r\n\r\n efter, at Organisationen for international civil Luftfart har modtaget  \r\n\r\n meddelelsen. </P>  \r\n\r\n<P>Artikel 18 </P>  \r\n\r\n<P>Registreringer </P>  \r\n\r\n<P>Denne overenskomst og dens tillæg og enhver senere ændring heri skal  \r\n\r\n registreres i Organisationen for international civil Luftfart. </P>  \r\n\r\n<P>Artikel 19 </P>  \r\n\r\n<P>Ikrafttræden </P>  \r\n\r\n<P>Denne overenskomst træder i kraft tredive (30) dage efter udvekslingen af  \r\n\r\n diplomatiske noter, som bekræfter, at de kontraherende parters  \r\n\r\n forfatningsmæssige krav for ikrafttrædelsen af denne overenskomst er blevet  \r\n\r\n opfyldt. </P>  \r\n\r\n<P>Til bekræftelse heraf har undertegnede, som er behørigt bemyndiget af  \r\n\r\n deres respektive regeringer, underskrevet denne overenskomst. </P>  \r\n\r\n<P>Udfærdiget i to eksemplarer på engelsk i Helsingfors den 19. maj 1978.  \r\n\r\n</P>  \r\n\r\n<P>Jørgen Adamsen </P>  \r\n\r\n<P>For Kongeriget Danmarks Regering </P>  \r\n\r\n<P>Paavo Vayrynen </P>  \r\n\r\n<P>For Republikken Finlands Regering </P>  \r\n\r\n<P>TILLÆG </P>  \r\n\r\n<P>til overenskomsten mellem Kongeriget Danmarks regering og Republikken  \r\n\r\n Finlands regering vedrørende luftfart </P>  \r\n\r\n<P>I Ruter, som beflyves af det af Finlands regering udpegede  \r\n\r\n luftfartsselskab: </P>  \r\n\r\n<UL CLASS=PLAIN-LIST>  \r\n\r\n<LI>a) Helsingfors-København v. v., </LI>  \r\n\r\n<LI>b) Turku-København v. v. </LI>  \r\n\r\n<LI>c) Helsingfors-København-Amsterdam- New York v. v., kan beflyves en gang  \r\n\r\n om ugen. </LI>  \r\n\r\n<LI>d) Helsingfors-København-Zurich v. v., kan beflyves syv gange om ugen.  \r\n\r\n</LI>  \r\n\r\n<LI>e) Helsingfors-København-Budapest v. v., kan beflyves to gange om ugen.  \r\n\r\n</LI>  \r\n\r\n</UL>  \r\n\r\n<P>II Ruter, som beflyves af det af Danmarks regering udpegede  \r\n\r\n luftfartsselskab: </P>  \r\n\r\n<UL CLASS=PLAIN-LIST>  \r\n\r\n<LI>a) København-Helsingfors v. v. </LI>  \r\n\r\n<LI>b) København-Stockholm-Helsingfors v. v. </LI>  \r\n\r\n</UL>  \r\n\r\n<P>III Enhver ovenfor nævnt rute kan kombineres med pladser på territoriet  \r\n\r\n tilhørende den kontraherende part, som har udpeget luftfartsselskabet. </P>  \r\n\r\n<P>KONGELIG DANSK AMBASSADE </P>  \r\n\r\n<P>Deres Excellence, </P>  \r\n\r\n<P>Under henvisning til den mellem Kongeriget Danmarks regering og  \r\n\r\n Republikken Finlands regering i dag undertegnede overenskomst vedrørende  \r\n\r\n lufttrafik har jeg den ære at meddele Deres Excellence, at Kongeriget  \r\n\r\n Danmarks regering i overensstemmelse med overenskomstens artikel 3 udpeger  \r\n\r\n det Danske Luftfartselskab A/S (DDL) til at beflyve de ruter, der er angivet  \r\n\r\n i det til overenskomsten knyttede tillæg. </P>  \r\n\r\n<P>I denne forbindelse har jeg den ære på min regerings vegne at bekræfte  \r\n\r\n følgende aftale: </P>  \r\n\r\n<P CLASS=PUNKT> <B>1.</B> Det Danske Luftfartselskab A/S (DDL), der  \r\n\r\n samarbejder med Det Norske Luftfartselskap A/S (DNL) og AB Aerotransport  \r\n\r\n (ABA) under betegnelsen Scandinavian Airlines System (SAS), kan beflyve de  \r\n\r\n ruter, som det i medfør af overenskomsten er blevet udpeget til, med  \r\n\r\n luftfartøjer, besætninger og udstyr tilhørende det ene af de to andre  \r\n\r\n luftfartsselskaber eller dem begge. </P>  \r\n\r\n<P CLASS=PUNKT> <B>2.</B> I det omfang Det Danske Luftfartselskab A/S (DDL)  \r\n\r\n benytter luftfartøjer, besætninger og udstyr tilhørende de andre i  \r\n\r\n Scandinavian Airlines System (SAS) deltagende luftfartsselskaber, skal  \r\n\r\n overenskomstens bestemmelser finde anvendelse på sådanne luftfartøjer,  \r\n\r\n besætninger og udstyr på samme måde, som hvis de tilhørte Det Danske  \r\n\r\n Luftfartselskab A/S (DDL), og de kompetente danske myndigheder og Det Danske  \r\n\r\n Luftfartselskab A/S (DDL) påtager sig det fulde ansvar herfor i henhold til  \r\n\r\n overenskomsten. </P>  \r\n\r\n<P>På min regerings vegne har jeg den ære samtidig at bekræfte den  \r\n\r\n meddelelse, som Republikken Finlands regering har givet i en note af dags  \r\n\r\n dato om Deres regerings tilsvarende udpegelse af Finnair. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>Jørgen Adamsen </P>  \r\n\r\n<P>Hans Excellence hr. Paavo Vayrynen, </P>  \r\n\r\n<P>Finlands udenrigsminister, </P>  \r\n\r\n<P>Helsingfors. </P>  \r\n\r\n<P>FINLANDS UDENRIGSMINISTERIUM </P>  \r\n\r\n<P>Deres Excellence, </P>  \r\n\r\n<P>Under henvisning til den mellem Republikken Finlands regering og  \r\n\r\n Kongeriget Danmarks regering i dag undertegnede overenskomst vedrørende  \r\n\r\n lufttrafik har jeg den ære at meddele Deres Excellence, at Republikken  \r\n\r\n Finlands regering i overensstemmelse med overenskomstens artikel 3 udpeger  \r\n\r\n Finnair til at beflyve de ruter, der er angivet i det til overenskomsten  \r\n\r\n knyttede tillæg. </P>  \r\n\r\n<P>Idet jeg samtidig bekræfter den meddelelse, som Kongeriget Danmarks  \r\n\r\n regering har givet i en note af dags dato om Deres regerings tilsvarende  \r\n\r\n udpegelse af Det Danske Luftfartselskab A/S (DDL), har jeg den ære på min  \r\n\r\n regerings vegne at bekræfte følgende aftale: </P>  \r\n\r\n<P CLASS=PUNKT> <B>1.</B> Det Danske Luftfartselskab A/S (DDL), der  \r\n\r\n samarbejder med Det Norske Luftfartselskap A/S (DNL) og AB Aerotransport  \r\n\r\n (ABA) under betegnelsen Scandinavian Airlines System (SAS), kan beflyve de  \r\n\r\n ruter, som det i medfør af overenskomsten er blevet udpeget til, med  \r\n\r\n luftfartøjer, besætninger og udstyr tilhørende det ene af de to andre  \r\n\r\n luftfartsselskaber eller dem begge. </P>  \r\n\r\n<P CLASS=PUNKT> <B>2.</B> I det omfang Det Danske Luftfartselskab A/S (DDL)  \r\n\r\n benytter luftfartøjer, besætninger og udstyr tilhørende de andre i  \r\n\r\n Scandinavian Airlines System (SAS) deltagende luftfartsselskaber, skal  \r\n\r\n overenskomstens bestemmelser finde anvendelse på sådanne luftfartøjer,  \r\n\r\n besætninger og udstyr på samme måde, som hvis de tilhørte Det Danske  \r\n\r\n Luftfartselskab A/S (DDL), og de kompetente danske myndigheder og Det Danske  \r\n\r\n Luftfartselskab A/S (DDL) påtager sig det fulde ansvar herfor i henhold til  \r\n\r\n overenskomsten. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>Paavo Vayrynen </P>  \r\n\r\n<P>Hans Excellence hr. Jørgen Adamsen, </P>  \r\n\r\n<P>Danmarks ambassadør, </P>  \r\n\r\n<P>Helsingfors. </P>  \r\n\r\n<P>Overenskomsten trådte i medfør af artikel 19 i kraft den 20. august 1978.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 25. februar  \r\n\r\n 1981 </I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/1981"
        },
        {
            "displayName": "Accession",
            "displayValue": "L19810002964"
        },
        {
            "displayName": "Entydig dokumentidentifikation",
            "displayValue": "CM009043"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "25/02/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 93. D. 14. a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}