{
    "id": 136557,
    "title": "Forslag til folketingsbeslutning om forbedring af lejeres tryghed og retsstilling ved fraflytning af private udlejningsboliger",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 115",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. april 2011 af Thomas Jensen (S), Yildiz Akdogan (S), Sophie Hæstorp Andersen (S), René Skau Björnsson (S), Bjarne Laustsen (S) og Rasmus Prehn (S)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forbedring af lejeres tryghed og retsstilling ved fraflytning af private udlejningsboliger</p>\r\n<p>Folketinget pålægger regeringen senest ved næste folketingsårs start at fremsætte lovforslag, der sikrer lejere i private udlejningsboliger:</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> at de ikke kan forpligtes til nyistandsættelse ved fraflytning,</p>\r\n   <p class=\"Liste1\">\r\n      <span class=\"Liste1Nr\">2.</span> at der er priskonkurrence ved istandsættelse af en lejlighed,</p>\r\n   <p class=\"Liste1\">\r\n      <span class=\"Liste1Nr\">3.</span> at der indføres obligatoriske ind- og fraflytningsrapporter,</p>\r\n   <p class=\"Liste1\">\r\n      <span class=\"Liste1Nr\">4.</span> ret til godtgørelse for eget arbejde og</p>\r\n   <p class=\"Liste1\">\r\n      <span class=\"Liste1Nr\">5.</span> at udlejere, såfremt parterne er uenige, skal indbringe tvisten for huslejenævnet.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Beslutningsforslaget er en let revideret genfremsættelse af beslutningsforslag nr. B 23 fra folketingsåret 2004-05, 2. samling. Der henvises til Folketingstidende, tillæg A side 5446 og 5449 og forhandlingerne side 2548.</p>\r\n<p>Fraflytningstvister er den mest hyppige tvistform i huslejenævnene. Mange lejere får alt for store regninger ved fraflytning, regninger, der er vanskelige at se den saglige begrundelse for.</p>\r\n<p>Hvor den almene udlejningssektor efterhånden er kommet væk fra de store regninger til lejeren ved fraflytning, er dette problem nu blevet mere og mere almindeligt i den private udlejningssektor. Eksempelvis kræves der ofte en meget dyr nyistandsættelse ved fraflytning af en privat lejebolig, hvor der på det almene område kun må kræves en normalistandsættelse.</p>\r\n<p>Det foreslås derfor, at lejeloven (jf. lovbekendtgørelse nr. 963 af 11. august 2010 om leje) ændres således, at lejerens retsstilling ved fraflytning styrkes, så udlejeren ikke kan kræve nyistandsættelse ved fraflytning, og så lejeren bedre kan gennemskue og påvirke de istandsættelsesomkostninger, der er forbundet med fraflytning af en lejlighed.</p>\r\n<p>Forbedring af lejerens retsstilling på dette område vil sikre lavere fraflytningsomkostninger for lejerne i en række tilfælde og skabe større tryghed for lejerne omkring fraflytning i almindelighed.</p>\r\n<p class=\"TekstoverskriftVenstreBm\">Bemærkninger til forslagets enkelte bestemmelser</p>\r\n<p class=\"TekstoverskriftVenstreBm\">Ad 1. Lejere kan ikke forpligtes til nyistandsættelse ved fraflytning</p>\r\n<p>Ved udlejning af privatejede lejligheder er det blevet mere og mere almindeligt, at de private udlejere, som en betingelse for udlejning af lejligheden, kræver, at lejeren skriver under på, at lejemålet skal afleveres nyistandsat. Det sker ved afkrydsning af »ja-rubrikken« i lejekontraktens § 7 (jf. Socialministeriets hjemmeside om lejekontrakter, Typeformular A. 8. Udgave: http://www.sm.dk/Temaer/By-bolig/Studie-og-ungdomsboliger/Lejeboliger/Lejekontrakter/Sider/Start.aspx). Det er nødvendigt for at kunne kræve, at lejligheden skal afleveres nyistandsat, at udlejeren også stiller en nyistandsat lejlighed til rådighed ved indflytningen.</p>\r\n<p>Dette system har medført, at ikke bare lejeren udsættes for meget høje istandsættelsesregninger ved fraflytning, men også at udlejeren i nogle tilfælde stilles i en helt urimelig situation.</p>\r\n<p>For lejeren betyder det lille kryds i »ja-rubrikken« i § 7, at lejeren underskriver en potentielt meget høj fremtidig fraflytningsregning.</p>\r\n<p>En nyistandsættelse ved fraflytning betyder, at der ikke bare skal foretages normalistandsættelse, dvs. tapetsering og maling af vægge, men at træ og jern også skal nymales, ligesom gulvet skal afhøvles og nylakeres. Det er ikke usædvanligt, at dette fører til en istandsættelsesomkostning på mellem 25.000 og 30.000 kr. For de fleste lejere er det en alt for høj omkostning ved fraflytning.</p>\r\n<p>Mange udlejere kan desuden se det uhensigtsmæssige i, at systemet indebærer, at selv om en lejlighed kun har været beboet i et halvt år, er udlejeren nødt til at bede om nyistandsættelse for at kunne sikre, at også den næste udlejning af lejligheden betyder, at lejeren skal aflevere lejligheden nyistandsat. Så selv om en lejer ikke engang har nået at hænge billeder op på væggene, kan fraflytning medføre, at lejeren skal betale for nyistandsættelsen.</p>\r\n<p>Det foreslås derfor, at det ikke kan aftales, at lejemålet skal afleveres nyistandsat, men at det i stedet kan aftales, at lejemålet skal afleveres normalistandsat, som man kender det fra den almene boligsektor (jf. lovbekendtgørelse nr. 961 af 11. august 2010 om leje af almene boliger, § 26).</p>\r\n<p>Forslaget ændrer ikke ved, at det fortsat frit kan aftales, om det er lejeren eller udlejeren, der skal stå for den løbende indvendige vedligeholdelse under lejemålets beståen.</p>\r\n<p>Ved fraflytning vil det gælde, at det kan aftales, at lejemålet skal afleveres normalistandsat. Det betyder, at lejeren skal aflevere lejemålet med nytapetserede/nymalede vægge og nyhvidtede/nymalede lofter. Det skal ikke kunne aftales, at normalistandsættelse indebærer, at lejeren skal aflevere nyafhøvlede/nylakerede gulve og nymalede indfatninger, fodpaneler, køkkener, døre, radiatorer etc. Kort sagt skal det fremover ikke være muligt at aftale nymaling af træ og jern ved fraflytning. En aftale om at aflevere lejemålet normalistandsat forudsætter, som det allerede er gældende, at lejemålet også er normalistandsat ved indflytning.</p>\r\n<p>Den anden mulighed er, at parterne kan aftale, at lejemålet skal afleveres i samme stand som ved overtagelsen bortset fra slid og ælde. Denne mulighed er gældende allerede i dag.</p>\r\n<p>Det understreges, at lejeren selvfølgelig fortsat skal betale for misligholdelse.</p>\r\n<p class=\"TekstoverskriftVenstreBm\">Ad 2. Priskonkurrence ved istandsættelse af en lejlighed</p>\r\n<p>Uanset om istandsættelsesomkostningerne for en lejlighed er bundet til en aftale om at aflevere lejligheden nyistandsat, eller der er tale om, at lejeren skal betale for misligholdelse, er det nødvendigt, at det sikres, at der er priskonkurrence om de enkelte istandsættelsesarbejder i lejemålet.</p>\r\n<p>Efter de gældende regler har lejeren yderst ringe mulighed for at sikre priskonkurrence om de istandsættelsesarbejder, der skal udføres i lejemålet, uanset hvor meget lejeren skal betale heraf.</p>\r\n<p>Ofte præsenteres lejeren for en lejekontrakt, hvor udlejeren i kontraktens § 11 endda betinger sig, at det er udlejeren, der suverænt bestemmer, hvilken håndværker der skal udføre istandsættelsesarbejderne (jf. Socialministeriets hjemmeside om lejekontrakter, Typeformular A. 8. Udgave: http://www.sm.dk/Temaer/By-bolig/Studie-og-ungdomsboliger/Lejeboliger/Lejekontrakter/Sider/Start.aspx). Både små og store udlejere har aftaler med håndværksvirksomheder, der istandsætter ved fraflytning. Det er ligeledes ikke ualmindeligt, at udlejeren ejer håndværksvirksomheden, som udlejeren vælger til at udføre arbejderne i lejemålet.</p>\r\n<p>De siger sig selv, at dette system ikke sikrer reel priskonkurrence, når istandsættelsesarbejderne ved fraflytning skal udføres.</p>\r\n<p>Det foreslås derfor, at udlejeren forpligtes til at udbyde arbejderne i underhåndstilbud, og at udlejeren i den forbindelse forpligtes til at tilbyde lejeren at pege på en deltager.</p>\r\n<p>Såfremt udlejeren ikke overholder dette, må istandsættelsesomkostningerne stå for udlejerens egen regning.</p>\r\n<p class=\"TekstoverskriftVenstreBm\">Ad 3. Obligatoriske ind - og fraflytningsrapporter</p>\r\n<p>Ofte er der i forbindelse med tvister ved fraflytning af lejemål tvivl om, hvilke mangler der var i lejemålet ved indflytning, hvilke mangler der skal udbedres af lejeren, og hvilke mangler der skal udbedres af udlejeren.</p>\r\n<p>I den almene udlejningssektor har man løst dette ved at indføre obligatoriske ind- og fraflytningsrapporter (jf. lovbekendtgørelse nr. 961 af 11. august 2010 om leje af almene boliger, § 14 og 94).</p>\r\n<p>Ved indflytning udarbejdes en rapport over lejemålets tilstand, og det gør der også ved fraflytning. Systemet indebærer også, at der udføres et syn af lejligheden, hvor både lejeren og udlejeren/administratoren er til stede. Hermed er der skabt et grundlag for langt færre konflikter og uenigheder om istandsættelsen ved fraflytning.</p>\r\n<p>Dette giver øget tryghed for parterne og vil i høj grad være procesbesparende for landets huslejenævn.</p>\r\n<p>Systemet med ind- og fraflytningsrapporter forøger desuden parternes retssikkerhed, og det har været en væsentlig begrundelse for, at beboerklagenævnene, der behandler tvister om fraflytning i den almene udlejningssektor, forholdsmæssigt har langt færre tvister om fraflytning end de private huslejenævn.</p>\r\n<p>I ejendomme med beboerrepræsentation skal beboerrepræsentationen indbydes til ind- og fraflytningssyn, og det foreslås, at såfremt beboerrepræsentanten ikke er indkaldt hertil, kan dette komme udlejeren til skade ved afgørelse af en eventuel tvist om istandsættelsen af lejligheden ved fraflytning.</p>\r\n<p>Det foreslås endvidere, at beboerrepræsentanten kompenseres for tabt arbejdsfortjeneste efter de almindelige regler herfor i forbindelse med fraflytningssyn.</p>\r\n<p class=\"TekstoverskriftVenstreBm\">Ad 4. Lejere har ret til godtgørelse for eget arbejde</p>\r\n<p>Socialministeriets undersøgelse af budgetlejen 2002 viste, at omkring 63 pct. af lejemålene har en aftale, hvor lejeren er forpligtet til at betale til en indvendig vedligeholdelseskonto (jf. Private udlejningsejendommes budgetleje 2002. Socialministeriet 2003).</p>\r\n<p>I forbindelse med indflytning i en ikke nyistandsat lejlighed er det ikke ualmindeligt, at udlejeren tilbyder lejeren selv at foretage istandsættelse af lejligheden for det beløb, der står på den indvendige vedligeholdelseskonto. Såfremt lejeren anvender den af udlejeren påbudte håndværker eller selv hyrer en håndværker, trækkes regningen (udgifterne til materialer og løn) fra den indvendige vedligeholdelseskonto. Ikke sjældent foreslår udlejeren imidlertid, at lejeren selv maler, og at lejeren af den indvendige vedligeholdelseskonto kan få godtgjort udgifter til indkøb af maling.</p>\r\n<p>For at ligestille lejeres mulighed for at få godtgørelse for eget arbejde med de muligheder, beboere i andre boligformer har, foreslås det, at lejeren, såfremt vedkommende ønsker det, får ret til en godtgørelse for eget arbejde i forbindelse med istandsættelsen i henhold til de almindelige regler, der gælder for dette på andre, lignende områder. Der ændres selvfølgelig ikke ved, at udlejeren kan gøre indsigelse over for arbejdet, såfremt arbejdet ikke er udført håndværksmæssigt korrekt.</p>\r\n<p class=\"TekstoverskriftVenstreBm\">Ad 5. Udlejeren skal, såfremt parterne er uenige, indbringe tvisten for huslejenævnet</p>\r\n<p>Opstår der en tvist mellem udlejeren og lejeren i forbindelse med en fraflytning, er der i gældende lovgivning ingen bestemmelser, der foreskriver, hvem der skal indbringe tvisten for huslejenævnet. En del udlejere indbringer, når de erfarer en uenighed med lejeren om istandsættelsesforpligtelserne eller omkostningerne ved fraflytning, automatisk denne tvist for huslejenævnet. Andre udlejere gør ikke noget. Herefter er det op til lejeren at indbringe tvisten for huslejenævnet.</p>\r\n<p>Dette er en usikkerhed for lejerne og medfører ofte, at tvister i forbindelse med fraflytning afgøres med forsinkelser på 3-6 måneder.</p>\r\n<p>Det foreslås derfor, at det præciseres i lejeloven, at udlejeren skal følge samme formkrav med hensyn til afgørelser af en tvist, som når udlejeren varsler lejeforhøjelser over for lejerne (jf. lovbekendtgørelse nr. 963 af 11. august 2010 om leje § 48). Det vil sige, at udlejeren skal oplyse i den fremsendte fraflytningsopgørelse, at lejeren har 6 uger til at meddele udlejeren, såfremt lejeren ikke kan acceptere opgørelsen, og at udlejeren herefter har 6 uger til at indbringe sagen for huslejenævnet, såfremt udlejeren vil opretholde sit krav.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Thomas Jensen</span> (S)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forbedring af lejeres tryghed og retsstilling ved fraflytning af private udlejningsboliger.</p>\r\n<p class=\"ForslagsNummer\">(Beslutningsforslag nr. B 115)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 115",
            "stateLabel": "Bortfaldet",
            "references": [
                {
                    "shortName": "2010/1 BSF 115",
                    "title": "Forslag til folketingsbeslutning om forbedring af lejeres tryghed og retsstilling ved fraflytning af private udlejningsboliger",
                    "presentationName": "Beslutningsforslag som fremsat",
                    "documentTypeId": 480,
                    "documentId": 136557,
                    "eliUri": "/eli/ft/20101BB00115",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b115/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/2011"
        },
        {
            "displayName": "Accession",
            "displayValue": "20101BB00115"
        },
        {
            "displayName": "Entydig dokumentidentifikation",
            "displayValue": "AX013104"
        },
        {
            "displayName": "Dato for førstegangsindlæggelse",
            "displayValue": "02/04/2011"
        },
        {
            "displayName": "Dato for indlæggelse",
            "displayValue": "02/04/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}