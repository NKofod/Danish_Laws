{
    "id": 107250,
    "title": "1994 BTB 59   BETÆNKNING OVER FORSLAG TIL FOLKETINGSBESLUTNING OM BEKÆMPELSE AF   BILTYVERIER    NR B 59 1994-95, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1994/1 BTB 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 59 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om bekæmpelse af  \r\n\r\n biltyverier <BR>  \r\n\r\n Nr B 59 1994-95, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19950511 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har herunder  \r\n\r\n stillet spørgsmål til justitsministeren og trafikministeren. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Retsudvalget har noteret sig, at justitsministeren i forbindelse med  \r\n\r\n udvalgsbehandlingen af B 58 (forslag til folketingsbeslutning om skærpede  \r\n\r\n sanktioner over for spritbilister, der dræber og kvæster andre mennesker (af  \r\n\r\n Helge Adam Møller (KF) og Birthe Rønn Hornbech (V) m.fl.)) har oplyst  \r\n\r\n følgende til udvalget: </P>  \r\n\r\n<P>&#187;. . . jeg er indstillet på sammen med trafikministeren at nedsætte  \r\n\r\n en arbejdsgruppe, der skal fremkomme med forslag til, hvorledes man mere  \r\n\r\n bredt kan sætte ind mod spritbilismen og de tragiske ulykker, som den fører  \r\n\r\n med sig. </P>  \r\n\r\n<P>Som et element, der kan tænkes at indgå i en sådan forstærket indsats mod  \r\n\r\n spritbilisme, kan nævnes en yderligere behandlingsindsats over for  \r\n\r\n spritbilister, der har et alkoholproblem, ikke mindst for at forebygge, at de  \r\n\r\n pågældende på ny gør sig skyldige i spirituskørsel. I den forbindelse er det  \r\n\r\n også vigtigt at sikre en effektiv kontrol med, at de pågældende følger  \r\n\r\n behandlingen. </P>  \r\n\r\n<P>Arbejdsgruppen vil også bl.a. skulle overveje, om den ordning med hurtig  \r\n\r\n behandling af voldssager og hurtig indkaldelse til afsoning af voldsdømte,  \r\n\r\n der blev igangsat i 1994 som led i regeringens voldspakke, bør udvides til at  \r\n\r\n omfatte sager om overtrædelse af straffelovens § 241 (uagtsomt manddrab)  \r\n\r\n eller § 249 (uagtsom betydelig legemsskade) begået i forbindelse med  \r\n\r\n spirituskørsel. </P>  \r\n\r\n<P>Af andre spørgsmål, der skal indgå i arbejdsgruppens overvejelser, kan  \r\n\r\n f.eks. nævnes en forlængelse af frakendelsestiden og en øget anvendelse af  \r\n\r\n konfiskation af biler i tilfælde af spirituskørsel. </P>  \r\n\r\n<P>Når arbejdsgruppen har afsluttet sit arbejde til efteråret, vil jeg  \r\n\r\n naturligvis orientere Retsudvalget om resultatet af arbejdsgruppens  \r\n\r\n overvejelser og sammen med trafikministeren tage de nødvendige initiativer på  \r\n\r\n området, herunder i form af ændret lovgivning. </P>  \r\n\r\n<P>Som nævnt under 1. behandling af beslutningsforslaget er jeg i øvrigt  \r\n\r\n indstillet på allerede nu at anmode Rigsadvokaten om at være opmærksom på  \r\n\r\n egnede sager, der vil kunne indbringes for Højesteret med henblik på at give  \r\n\r\n retten lejlighed til at afgøre, om der bør ske en skærpelse af strafniveauet  \r\n\r\n i de meget alvorlige og ulykkelige sager, der omfattes af  \r\n\r\n beslutningsforslaget. Jeg kan i den forbindelse oplyse, at Rigsadvokaten  \r\n\r\n efter aftale med Justitsministeriet til brug herfor følger de verserende  \r\n\r\n sager på området.&#171; </P>  \r\n\r\n<P>Da spirituskørsel i stjålne biler er et stort problem, forventer  \r\n\r\n Retsudvalget, at også dette spørgsmål inddrages i arbejdsgruppens arbejde.  \r\n\r\n</P>  \r\n\r\n<P>På dette område er det med tilfredshed konstateret, at visse  \r\n\r\n forsikringsselskaber allerede i dag giver præmienedsættelse til  \r\n\r\n forsikringstagere, der har anskaffet sig elektronisk startspærre til deres  \r\n\r\n biler. Dette initiativ, hvorefter bilejernes investering i det elektroniske  \r\n\r\n udstyr belønnes økonomisk af forsikringsselskaberne, må forventes at føre  \r\n\r\n til, at flere bilejere foretager investering i montering af en elektronisk  \r\n\r\n startspærre eller andre effektive sikringer. Dette vil have en positiv effekt  \r\n\r\n på antallet af biltyverier. Og det vil derfor være nyttigt, hvis disse  \r\n\r\n ordninger udbredes til de øvrige forsikringsselskaber i tiden frem til 1998,  \r\n\r\n hvor EU-regler formodentlig vil kræve, at alle nye personbiler har  \r\n\r\n installeret elektronisk startspærre eller anden effektiv tyverisikring. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) beslutningsforslaget til <I>forkastelse,</I> men er  \r\n\r\n villige til at fremme en bedre indsats mod såvel spritbilisme som  \r\n\r\n biltyverier, jf. også betænkningen over B 58 (forslag til  \r\n\r\n folketingsbeslutning om skærpede sanktioner over for spritbilister, der  \r\n\r\n dræber og kvæster andre mennesker (af Helge Adam Møller (KF) og Birthe Rønn  \r\n\r\n Hornbech (V) m.fl.)). </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>vedtagelse</I> med det stillede ændringsforslag. </P>  \r\n\r\n<P>ÆndringsforslagAf et <I>mindretal</I> (V, KF og FP): </P>  \r\n\r\n<P>Til teksten <B>1)</B> I <I>nr. 1</I> udgår ordene &#187;snarest, dog  \r\n\r\n senest den 1. januar 1997&#171;, og i stedet indsættes: &#187;snarest muligt  \r\n\r\n under hensyn til EU's direktiv på området&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Hensigten med ændringsforslaget er at sikre, at  \r\n\r\n beslutningsforslaget ikke er i modstrid med EU-retten. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Henning Grove (KF) Pia Kjærsgaard  \r\n\r\n (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1995"
        },
        {
            "displayName": "Accession",
            "displayValue": "19941DA00059"
        },
        {
            "displayName": "Entydig dokumentidentifikation",
            "displayValue": "CL000593"
        },
        {
            "displayName": "Dato for førstegangsindlæggelse",
            "displayValue": "30/05/1995"
        },
        {
            "displayName": "Dato for indlæggelse",
            "displayValue": "30/05/1995"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}