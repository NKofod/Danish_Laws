{
    "id": 221492,
    "title": "Forslag til folketingsbeslutning om at stoppe udhulingen af dagpengenes værdi",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 207",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. marts 2021 af Jette Gottlieb (EL), Christian Juhl (EL), Rune Lund (EL) Jakob Sølvhøj (EL), Søren Søndergaard (EL) og Victoria Velasquez (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at stoppe udhulingen af dagpengenes værdi</p>\r\n<p class=\"NormalInd\">Folketinget pålægger regeringen at fremsætte et lovforslag i indeværende folketingsår, der stopper udhulingen af dagpengenes værdi, således at der kompenseres for mindrereguleringen af dagpengene på 0,75 pct. i årene 2021-2025. Hvis beslutningsforslaget vedtages, pålægges regeringen straks at indkalde til forhandlinger om finansieringen af forslaget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Dagpengenes værdi og dækningsgrad er mindsket kraftigt gennem de seneste år, hvilket truer trygheden for lønmodtagerne på det danske arbejdsmarked (»Dagpengene bliver mindre værd år for år: Overvismand advarer mod udviklingen«, Oliver Batchelor, www.dr.dk, den 23. februar 2018). Et stop for den fortsatte udhuling af dagpengene er således efter forslagsstillernes opfattelse en nødvendig sikring af hele dagpengesystemet.</p>\r\n<p class=\"NormalInd\">Dagpengenes dækningsgrad er blevet stadig mindre gennem de seneste årtier, således at dagpengene er gået fra at dække ca. to tredjedele af en gennemsnitlig løn til kun at dække under halvdelen (»Dagpengene bliver mindre værd år for år: Overvismand advarer mod udviklingen«, Oliver Batchelor, www.dr.dk, den 23. februar 2018). Dette fortsætter i de kommende år, hvor dagpengene mindrereguleres med 0,75 pct. årligt som følge af »Aftale om skattereform« fra 2012 (www.fm.dk). Det betyder, at dagpengenes værdi mindskes med 450 kr. om måneden frem mod 2023, og dagpengenes dækningsgrad vil således falde yderligere.</p>\r\n<p class=\"NormalInd\">Fagbevægelsen har gentagne gange og i meget klare vendinger tydeliggjort, at hvis denne udvikling fortsætter, vil lønmodtagerne enten vende dagpengesystemet ryggen eller i stigende grad ty til private forsikringer, hvis de vel at mærke har råd og mulighed for det (»Fagforeningsbosser kræver dagpengetillæg til arbejdsløse (»Fagforbund i kampagne for højere dagpenge«, Andrea Sigaard, Arbejderen, den 2. januar 2020). Dermed forsvinder et af de afgørende elementer i den danske model og dermed den tryghed ved ledighed, som lønmodtagerne forventer som følge af skatte- og kontingentindbetalinger.</p>\r\n<p class=\"NormalInd\">Det koster ikke mange penge at stoppe udhulingen af dagpengenes værdi som foreslået med dette beslutningsforslag. Beskæftigelsesministerens svar på BEU alm. del – spørgsmål nr. 63, folketingsåret 2020-21 viser, at prisen er ca. 200 mio. kr. Beskæftigelsesministeriet beregner også en adfærdseffekt på ekstra 900 mio. kr., fordi de teoretisk antager, at 2.900 mennesker vil melde sig arbejdsløse, fordi de har udsigt til dagpenge på ekstra 450 kr. om måneden. Det er efter forslagsstillernes mening antagelser uden hold i virkeligheden, og det har ikke været muligt at få fremlagt evidens herfor. Derfor er regnemaskinens absurde antagelser om lønmodtagernes adfærd ikke medtaget i prisen for at stoppe udhulingen af dagpengenes værdi.</p>\r\n<p class=\"NormalInd\">Hvis beslutningsforslaget vedtages, foreslås det, at regeringen straks indkalder Folketingets partier til forhandlinger om finansieringen af udmøntningen af forslaget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jette Gottlieb </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at stoppe udhulingen af dagpengenes værdi.</p>\r\n<p class=\"ForslagsNummer\">(Beslutningsforslag nr. B 207)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 207",
            "stateLabel": "Forkastet",
            "references": [
                {
                    "shortName": "2020/1 BSF 207",
                    "title": "Forslag til folketingsbeslutning om at stoppe udhulingen af dagpengenes værdi",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221492,
                    "eliUri": "/eli/ft/20201BB00207",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b207/index.htm"
                },
                {
                    "shortName": "2020/1 BTB 207",
                    "title": "Betænkning over Forslag til folketingsbeslutning om at stoppe udhulingen af dagpengenes værdi",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223451,
                    "eliUri": "/eli/ft/20201DB01286",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/03/2021"
        },
        {
            "displayName": "Accession",
            "displayValue": "20201BB00207"
        },
        {
            "displayName": "Entydig dokumentidentifikation",
            "displayValue": "AX025927"
        },
        {
            "displayName": "Dato for førstegangsindlæggelse",
            "displayValue": "06/03/2021"
        },
        {
            "displayName": "Dato for indlæggelse",
            "displayValue": "06/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}