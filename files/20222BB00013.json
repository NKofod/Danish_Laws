{
    "id": 234232,
    "title": "Forslag til folketingsbeslutning om sorgberedskab til familier med hjemmeboende børn, som pludseligt og tragisk mister mor eller far (borgerforslag)",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 13",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 5. januar 2023 af Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Helene Liliendahl Brydensholt (ALT), Peter Seier Christensen (NB), Peter Kofod (DF) og Aaja Chemnitz (IA)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om sorgberedskab til familier med hjemmeboende børn, som pludseligt og tragisk mister mor eller far (borgerforslag)</p>\r\n<p class=\"NormalInd\">Det vil gøre en stor forskel, hvis der eksisterer et sorgberedskab, som kommer på hjemmebesøg, når hjemmeboende børn pludseligt mister en mor eller far.</p>\r\n<p class=\"NormalInd\">Det skal være et tilbud om rådgivning, støtte og information, ikke fordi alle har brug for det, men fordi alle i den situation bør have muligheden og bør vide, hvor de kan gå hen, hvis de har brug for hjælp eller gode råd til den akutte sorgfase for børn.</p>\r\n<p class=\"NormalInd\">Forslaget om et sorgberedskab rettet mod familier, hvor mor eller far pludseligt dør, er fremsat for at sikre bedre og lettere tilgængelig støtte, vejledning og information til efterladte forældre, for at de kan støtte og hjælpe egne børn i sorg bedst muligt.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Step 1: Tilbud om besøg af en sorgrådgiver inden for et døgn efter ulykken/dødsfaldet</span>\r\n</p>\r\n<p class=\"NormalInd\">Under dette besøg udleveres information og enkle gode råd til, hvordan man som forælder bedst tilgår børns sorg. Voksne i sorg kan have svært ved at tage information ind, så det er vigtigt, at al information formidles på en enkel og direkte måde – og også på skrift. Informationen skal også være tilgængelig online, så den voksne i sorg kan tilgå informationen på et hvilket som helst tidspunkt. Materialet skal indeholde et overblik over usunde/alvorlige sorgreaktioner, og hvordan man kan håndtere dem, samt en liste over psykologer og grupper og anden relevant kontaktinformation i lokalområdet.</p>\r\n<p class=\"NormalInd\">Dernæst handler det om, hvorvidt den efterladte forælder er gearet til den kommende tid og hverdagen, herunder hente og aflevere i institution, udføre praktiske gøremål m.v., og om familien har et netværk, som kan støde til, eller om sorgrådgiveren skal hjælpe med kontakt til kommunale muligheder for støtte og hjælp.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Step 2: Opfølgende besøg 2 måneder efter</span>\r\n</p>\r\n<p class=\"NormalInd\">Formålet med dette besøg er at tale om barnets sorg og vejlede forældre i at tilgå børns sorg på en god måde. Hvis der er behov for yderligere støtte, er der også en mulighed for at etablere det.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det kan have alvorlige indvirkninger på børns trivsel, mentale sundhed og sociale relationer, hvis ikke de voksne omkring barnet er i stand til at varetage barnets sorg. Desværre er det på nuværende tidspunkt meget individuelt, hvilken støtte og rådgivning den efterladte forælder får, og hvilken viden forælderen har tilgængelig eller kan overskue at opsøge, for sandheden er, at når man som forælder selv står i sorg til halsen, kan de mindste handlinger være svære. Eksempelvis er at google »børn i sorg«, »krisehjælp« eller »psykolog i lokalområdet« næsten en uoverstigelig handling i den akutte sorgfase.</p>\r\n<p class=\"NormalInd\">I december 2020 blev borgerforslagets hovedstillers virkelighed forandret for evigt. Alt faldt fra hinanden. Hovedstillers mand og hendes børns far døde pludseligt. Som mor stod hun i chok, i sorg, med sin datter på 3 år i hånden og endnu en i vente i maven. Deres hjem var fuldt af afmagt, frygt og sorg. Lynhurtigt var det også fuldt af mennesker – ambulancereddere, læge og politi. Hovedstillers mand og pigernes far blev konstateret død.</p>\r\n<p class=\"NormalInd\">Med stor omsorg bad lægen familien køre til det nærmeste hospital for at møde en krisepsykolog. Men der var ingen krisepsykolog – ingen mental rådgivning. Der var kun en simpel fysisk undersøgelse af hovedstillers datter. Derefter sendte de dem hjem.</p>\r\n<p class=\"NormalInd\">De havde familie og venner, som kunne slå ring om dem, men det er ikke givet. Og hvis ikke de skulle have kørt til hospitalet for at møde et tilbud, som ikke eksisterede, hvad så?</p>\r\n<p class=\"NormalInd\">Det er formentligt de færreste forældre, som i den situation kan tænke klart. På nuværende tidspunkt findes der ikke en standardprocedure for at gribe børn og voksne i lignede situationer. Hovedstiller har personligt svært ved at forstille sig, at nogen forælder i den situation kan samle sig og lave aftensmad, læse godnathistorie, putte og fortsætte virkeligheden. Og vigtigst – hvilke behov har et lille barn, som netop har mistet en forælder? Hvad er godt at gøre, og hvilke reaktioner skal vi være opmærksomme på?</p>\r\n<p class=\"NormalInd\">Det kan være svært at finde vej til vejledning og rådgivning, og desværre er det tilfældigt, hvilken hjælp forældre med børn, som uventet har mistet en forælder, får. Børn har brug for voksne, som er rustet til at tale med dem og tilgå deres sorg på en god måde.</p>\r\n<p class=\"NormalInd\">Ens forælderevner er ikke intakte, når man er i akut sorg og chok. På en måde kan man sige, at børn, som oplever pludseligt tab af mor eller far, er emotionelt forældreløse i en periode. Den ene forælder er død, den anden er langtfra den forælder, vedkommende plejer at være. Og hvordan er det med børn og sorg eller børn i sorg? Hvordan er sunde og normale reaktioner på en unormal situation? Og hvordan håndterer man usunde reaktioner?</p>\r\n<p class=\"NormalInd\">Hovedstiller har erfaret, at deres situation desværre ikke er enestående, at der er tydelige udfordringer på det her område, hvilket betyder, at barnets sorg, bearbejdelse, trivsel og sociale relationer kan afhænge af, hvilke ressourcer de har omkring sig. Det er en ulighed på baggrund af en situation, som kan opstå alle steder, i alle samfundslag, alle familier og alle hjem.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Om fremsættelsen i Folketinget</span>\r\n</p>\r\n<p class=\"NormalInd\">Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.</p>\r\n<p class=\"NormalInd\">Borgerforslaget er oprindelig indgivet af Anna-Sofie Bülow Wahlgreen, Gentofte, som hovedstiller med Søren Lucas Wahlgreen, Jammerbugt, Camilla Pedersen, København, og Anne Hinge, Køge, som medstillere.</p>\r\n<p class=\"NormalInd\">Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.</p>\r\n<p class=\"NormalInd\">Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Helene Liliendahl Brydensholt (ALT), Peter Seier Christensen (NB), Peter Kofod (DF) og Aaja Chemnitz (IA):</p>\r\n<p class=\"TekstGenerel\">Vi tillader os herved at fremsætte:</p>\r\n<p class=\"ForslagsTitel\">Forslag til folketingsbeslutning om sorgberedskab til familier med hjemmeboende børn, som pludseligt og tragisk mister mor eller far (borgerforslag).</p>\r\n<p class=\"ForslagsNummer\">(Beslutningsforslag nr. B 13)</p>\r\n<p class=\"TekstGenerel\">Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.</p>\r\n<p class=\"TekstGenerel\">Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag. Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 13",
            "stateLabel": "Beretning afgivet",
            "references": [
                {
                    "shortName": "2022/2 BSF 13",
                    "title": "Forslag til folketingsbeslutning om sorgberedskab til familier med hjemmeboende børn, som pludseligt og tragisk mister mor eller far (borgerforslag)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 234232,
                    "eliUri": "/eli/ft/20222BB00013",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b13/index.htm"
                },
                {
                    "shortName": "2022/2 BRB 13",
                    "title": "Beretning over Forslag til folketingsbeslutning om sorgberedskab til familier med hjemmeboende børn, som pludseligt og tragisk mister mor eller far\n(borgerforslag)",
                    "presentationName": "Beretning over beslutningsforslag",
                    "documentTypeId": 510,
                    "documentId": 235354,
                    "eliUri": "/eli/ft/20222EB00178",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/01/2023"
        },
        {
            "displayName": "Accession",
            "displayValue": "20222BB00013"
        },
        {
            "displayName": "Entydig dokumentidentifikation",
            "displayValue": "AX028263"
        },
        {
            "displayName": "Dato for førstegangsindlæggelse",
            "displayValue": "06/01/2023"
        },
        {
            "displayName": "Dato for indlæggelse",
            "displayValue": "06/01/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "13"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}