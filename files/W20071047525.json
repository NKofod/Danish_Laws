{
    "id": 116689,
    "title": "Manglende AF-tilmelding, vejledning, a-kassens forhold, afhjælpe eller forhindre manglende tilmelding, ret til dagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 10475 af 05/10/2007",
    "documentHtml": "<div class=\"bjelke\">Den fulde tekst</div><p class=\"Titel2\">Manglende AF-tilmelding, vejledning, a-kassens forhold, afhjælpe eller forhindre manglende tilmelding, ret til dagpenge</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>I 1996 blev klager efter henvendelse til direktoratet skriftligt vejledt om betingelserne for ret til optagelse i en dansk a-kasse som helt ledig grænsearbejder, herunder om betingelserne for at stå til rådighed.</div>\r\n        </p>\r\n        <p class=\"Tekst2\">\r\n          <div>Den 20. oktober 2003 kontaktede klager telefonisk a-kassen med henblik på optagelse i a-kassen. A-kassen sendte samme dag en optagelsesblanket til klager samt pjecen ”Om at være arbejdsløshedsforsikret i EØS”, hvortil a-kassen bemærkede, at reglerne for grænsearbejdere fremgik af pjecens afsnit 3.</div>\r\n        </p>\r\n        <p class=\"Tekst2\">\r\n          <div>Efter modtagelsen kontaktede klager a-kassen og fik bekræftet rigtigheden af den modtagne optagelsesblanket, hvorefter han den 4. november 2003 indsendte optagelsesblanketten vedlagt en redegørelse.</div>\r\n        </p>\r\n        <p class=\"Tekst2\">\r\n          <div>Klager blev i a-kassens brev af 5. november 2003 oplyst om, at han først kunne optages i a-kassen ved påbegyndelse af arbejde i Danmark.</div>\r\n        </p>\r\n        <p class=\"Tekst2\">\r\n          <div>Klager påbegyndte arbejde igen den 24. november 2004 i Sverige. På baggrund af a-kassens oplysninger i brev af 5. november 2003 tilmeldte han sig ikke AF i Danmark i sin ledighedsperiode.</div>\r\n        </p>\r\n        <p class=\"Tekst2\">\r\n          <div>Klager henvendte sig efterfølgende til a-kassen den 9. december 2003 og henviste til direktoratets tidligere vejledning fra 1996.</div>\r\n        </p>\r\n        <p class=\"Tekst2\">\r\n          <div>I a-kassens brev af 12. december 2003 blev klager oplyst om, at det ikke tidligere var blevet oplyst til a-kassen, at han var grænsearbejder, hvorfor han havde fået tilsendt en forkert blanket. Han blev orienteret om, at godskrivning af forsikringsperioder fra Sverige var betinget af indhentelse af en attest E 301.</div>\r\n        </p>\r\n        <p class=\"Tekst2\">\r\n          <div>A-kassen traf senere afgørelse om, at klager ikke havde ret til dagpenge i perioden 10. november 2003 til 23. november 2003, idet han ikke var tilmeldt AF i perioden.</div>\r\n        </p>\r\n        <p class=\"Tekst2\">\r\n          <div>Ankenævnet fandt modsat direktoratet, at klager havde ret til dagpenge i perioden 10. november 2003 til 23. november 2003.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at den manglende AF-tilmelding, desuagtet direktoratets tidligere vejledning, kunne siges at skyldes a-kassens forhold, som a-kassen måtte bære ansvaret for.</div>\r\n        </p>\r\n        <p class=\"Tekst2\">\r\n          <div>Ankenævnet fandt herunder, at det måtte lægges til grund for sagen, at klager ved sin henvendelse til a-kassen den 20. oktober 2003 havde oplyst at være grænsearbejder. A-kassen var således blevet oplyst om klagers status.</div>\r\n        </p>\r\n        <p class=\"Tekst2\">\r\n          <div>Det var således ankenævnets opfattelse, at klager, på baggrund af a-kassens behandling af sagen, med nogen ret kunne være blevet i tvivl om betingelserne for hans optagelse, at han ikke umiddelbart agerede på baggrund af direktoratets tidligere vejledning og tilmeldte sig AF. Han skulle således anses for ikke at have kunnet afhjælpe eller forhindre den manglende tilmelding.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse</div>\r\n        </p>\r\n      </div>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 4. oktober 2007.</p>\r\n      <p class=\"Tekst\">Ankenævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De har ret til dagpenge for perioden 10. november 2003 til 23. november 2003, såfremt De opfylder de øvrige betingelser for udbetaling af dagpenge.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 15. maj 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> Direktoratet i brev af 9. februar 1996 skriftligt vejledte Dem om betingelserne for at kunne optages og overføre forsikringsperioder som grænsearbejder i en dansk a-kasse, herunder om betingelserne for at stå til rådighed,</p>\r\n        <p class=\"Liste1\"><span class=\"Liste1Nr\">–</span> De den 20. oktober 2003 telefonisk kontaktede a-kassen med henblik på at få tilsendt en optagelsesblanket,</p>\r\n        <p class=\"Liste1\"><span class=\"Liste1Nr\">–</span> a-kassen med brev af 20. oktober 2003 tilsendte Dem en blanket for ansøgning om optagelse og pjecen ”Om at være arbejdsløshedsforsikret i EØS”, hvoraf fremgik, at De som helt arbejdsløs skulle have udbetalt dagpenge i det land, De boede i, og efter de regler der gjaldt dér,</p>\r\n        <p class=\"Liste1\"><span class=\"Liste1Nr\">–</span> De kontaktede a-kassen efter modtagelsen af optagelsesblanketten, da De ikke mente det var den for Dem relevante blanket, og at a-kassen i den forbindelse oplyste Dem om, at der ikke var en anden blanket,</p>\r\n        <p class=\"Liste1\"><span class=\"Liste1Nr\">–</span> De den 4. november 2003 indsendte ansøgning om optagelse i a-kassen med en skriftlig redegørelse,</p>\r\n        <p class=\"Liste1\"><span class=\"Liste1Nr\">–</span> a-kassen i brev af 5. november 2003, oplyste Dem om, at De først kunne optages i a-kassen, når De påbegyndte arbejde i Danmark,</p>\r\n        <p class=\"Liste1\"><span class=\"Liste1Nr\">–</span> De henvendte Dem til a-kassen i brev af 9. december 2003 og henviste til direktoratets tidligere vejledning af 9. februar 1996,</p>\r\n        <p class=\"Liste1\"><span class=\"Liste1Nr\">–</span> a-kassen i brev af 12. december 2003 oplyste Dem om, at det ikke tidligere var blevet oplyst, at De var grænsegænger, hvorfor der var tilsendt en forkert blanket om optagelse, herunder, at godskrivning af forsikringsperioder fra Sverige var betinget af, at De indsendte en attest E 301, som a-kassen ville være behjælpelig med at indhente,</p>\r\n        <p class=\"Liste1\"><span class=\"Liste1Nr\">–</span> a-kassen den 11. november 2004 bekræftede, at De kunne optages pr. 10. november 2003, hvor De blev ledig, men først kunne få dagpenge, når der forelå dokumentation for tilmelding til AF og en attest E 301 fra Sverige, der bekræftede Deres arbejds- og forsikringsperioder, og</p>\r\n        <p class=\"Liste1\"><span class=\"Liste1Nr\">–</span> a-kassen i afgørelse af 10. februar 2006 fandt, at De ikke havde ret til dagpenge i ugerne 46 og 47 i 2003, idet De ikke var tilmeldt AF i perioden.</p>\r\n      </p>\r\n      <p class=\"Tekst\">Der kan som udgangspunkt kun udbetales dagpenge til et medlem, som står til rådighed for arbejdsmarkedet. Det er herunder et krav, at medlemmet er tilmeldt og har kontakt til AF. Medlemmet er tilmeldt, når medlemmet er registreret i AF’s edb-system som arbejdssøgende.</p>\r\n      <p class=\"Tekst\">En a-kasse kan dog udbetale dagpenge for en periode med manglende tilmelding til AF, hvis den manglende tilmelding skyldes a-kassens forhold, og medlemmet ikke har kunnet hindre eller afhjælpe den manglende tilmelding og i øvrigt opfylder de øvrige betingelser for at kunne modtage dagpenge i perioden.</p>\r\n      <p class=\"Tekst\">Ankenævnet finder som udgangspunkt, at De med direktoratets vejledning af 9. februar 1996, skal anses for behørigt vejledt om, hvordan De skulle forholde Dem som grænsearbejder, såfremt De stoppede med at arbejde i Sverige, herunder at optagelse i en dansk a-kasse ikke var betinget af, at De først opnåede arbejde i Danmark, og at De selv skulle sørge for optagelse i en dansk a-kasse og tilmelde Dem AF. Vejledningen blev givet på baggrund af Deres egen henvendelse til direktoratet og var bestemt til senere anvendelse af Dem, når De stoppede med at arbejde i Sverige.</p>\r\n      <p class=\"Tekst\">Ankenævnet finder herunder, at De ved Deres anmodning om optagelse i a-kassen burde have haft/havde direktoratets vejledning i erindring, herunder betingelserne for optagelse som grænsearbejder og betingelserne for at stå til rådighed.</p>\r\n      <p class=\"Tekst\">Det er imidlertid ankenævnets opfattelse, at den manglende AF-tilmelding desuagtet direktoratet vejledning af 9. februar 1996 og modtagne pjecer, kan siges at skyldes a-kassens forhold, og at a-kassen, som den professionelle part, må bære ansvaret for den manglende tilmelding til AF.</p>\r\n      <p class=\"Tekst\">Ankenævnet finder, at det må lægges til grund for sagen, at De ved Deres henvendelse den 20. oktober 2003 til a-kassen oplyste om Deres status som grænsegænger, herunder at De søgte om optagelse på baggrund af denne status. Dette begrundes i, at a-kassen i brev af samme dato til Dem som reaktion på Deres henvendelse bemærkede, at pjecen ”Om at være arbejdsløshedsforsikret i EØS”, hvoraf reglerne for grænsearbejdere fremgik, samtidig blev vedlagt ansøgningen om optagelse.</p>\r\n      <p class=\"Tekst\">De har ligeledes oplyst, at De ved modtagelsen af ansøgningsblanketten fra a-kassen kontaktede a-kassen igen, da De var usikker på, hvorvidt ansøgningsblanketten var den relevante for Dem. De har oplyst hertil, at De af a-kassen fik oplyst, at der ikke fandtes en anden blanket, og at såfremt De havde yderligere bemærkninger dertil, kunne De til ansøgningsblanketten vedlægge en skriftlig redegørelse.</p>\r\n      <p class=\"Tekst\">Det er ankenævnets opfattelse, at De, på baggrund af a-kassens behandling af sagen, herunder Deres anmodning om optagelse og fremsendelse af forkert optagelsesblanket og som følge heraf en fejlagtig vurdering af Deres optagelsesmulighed, med nogen ret kan være blevet i tvivl om betingelserne for Deres optagelse i a-kassen, at De ikke umiddelbart agerede på baggrund af direktoratets vejledning fra 1996 og tilmeldte Dem AF.</p>\r\n      <p class=\"Tekst\">De skal derfor anses for ikke at have kunnet afhjælpe eller forhindre den manglende tilmelding til AF, på trods af Deres sene henvendelse til a-kassen den 9. december 2003.</p>\r\n      <p class=\"Tekst\">Ankenævnet finder således, at De, på trods af Deres manglende tilmelding til AF, har ret til dagpenge i perioden 10. november 2003 til 23. november 2003, såfremt De opfylder de øvrige betingelser for ret til dagpenge.</p>\r\n      <p class=\"Tekst\">Såfremt der endnu ikke er indhentet en attest E 301 fra Sverige, skal a-kassen være Dem behjælpelig med at indhente attesten.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 57, stk. 4 og 5, § 62, stk. 2, nr. 5 og § 65, stk. 1, i lov om arbejdsløshedsforsikring m.v., jf. lovbekendtgørelse nr. 708 af 13. august 2003,</p>\r\n        <p class=\"Liste1\"><span class=\"Liste1Nr\">–</span> § 6 og § 11, stk. 1, i Arbejdsdirektoratets bekendtgørelse nr. 516 af 13. juni 2003 om rådighed, og</p>\r\n        <p class=\"Liste1\"><span class=\"Liste1Nr\">–</span> § 1 og § 2 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede m.v.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet, herunder akter tilhørende direktoratets sag, samt Deres brev af 18. august 2006.</p>\r\n      <p class=\"Tekst\"><span class=\"Bold\">På ankenævnets vegne</span></p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 708 af 17. juni 2003:</span></p>\r\n      <p class=\"Tekst\"><span class=\"Bold\">§ 57.</span> …</p>\r\n      <p class=\"Tekst\"><span class=\"Italic\">Stk. 4.</span> Udbetaling af dagpenge kan kun finde sted, hvis den ledige er tilmeldt Arbejdsformidlingen som arbejdssøgende. Tilmelding skal ske, når ledigheden indtræder, og den ledige skal opretholde kontakten med Arbejdsformidlingen i hele ledighedsperioden.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsformidlingen fastsætter efter forhandling med Beskæftigelsesrådet nærmere regler om de dagpengemæssige konsekvenser af manglende kontakt til Arbejdsformidlingen, samt i hvilke tilfælde manglende tilmelding ikke skal have dagpengemæssige konsekvenser.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet.…</p>\r\n      <p class=\"Tekst\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de pligter og rettigheder, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed:</span></p>\r\n      <p class=\"Tekst\"><span class=\"Bold\">§ 6.</span> Et medlem skal være tilmeldt og have kontakt til AF for at kunne få dagpenge. Medlemmet er tilmeldt, når medlemmet er registreret i AF's edb-system som arbejdssøgende.</p>\r\n      <p class=\"Tekst\"><span class=\"Italic\">Stk. 2.</span> Har medlemmet ikke fået dagpenge, kan a-kassen udbetale dagpenge for en periode med manglende tilmelding, jf. stk. 1, hvis</p>\r\n      <p>\r\n        <p class=\"Liste1\"><span class=\"Liste1Nr\">1)</span> medlemmet har et datostemplet dagpengekort eller bekræftelse på digital tilmelding, som viser, at medlemmet skulle have været tilmeldt i perioden, eller</p>\r\n        <p class=\"Liste1\"><span class=\"Liste1Nr\">2)</span> den manglende tilmelding skyldes a-kassens forhold eller forhold hos AF, som AF eller Arbejdsmarkedsstyrelsen har bekræftet.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Udbetaling efter stk. 2 kan ske, hvis medlemmet ikke har kunnet hindre eller afhjælpe den manglende tilmelding, og de øvrige betingelser for at udbetale dagpenge i perioden er opfyldt.</p>\r\n      <p class=\"Tekst\"><span class=\"Italic\">Stk. 4.</span> Udbetaling af dagpenge efter stk. 2 til et ledigt medlem kan dog først ske, når medlemmet er tilmeldt AF, jf. stk. 1.</p>\r\n      <p class=\"Tekst\"><span class=\"Italic\">Stk. 5.</span> Når betingelserne i stk. 3 er opfyldt, kan direktøren for Arbejdsdirektoratet give tilladelse til, at a-kassen udbetaler dagpenge.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 11.</span> Et medlem kan ikke få dagpenge, så længe medlemmet ikke har bopæl og opholder sig i Danmark, jf. § 4, ikke er tilmeldt AF, jf. § 6, eller ikke kan overtage arbejde, jf. §§ 7-9.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede m.v.:</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Bold\">§ 2.</span> Når et medlem bliver ledigt, skal a-kassen informere medlemmet om rådighedsforpligtelsen. A-kassen skal herunder informere om, at et medlem for at stå til rådighed for arbejdsmarkedet skal</p>\r\n      <p>\r\n        <p class=\"Liste1\"><span class=\"Liste1Nr\">1)</span> tilmelde sig arbejdsformidlingen (AF),</p>\r\n        <p class=\"Liste1\"><span class=\"Liste1Nr\">2)</span> lægge sit CV ind i AF's Job- og CV-bank; \"Jobnet.dk\",</p>\r\n        <p class=\"Liste1\"><span class=\"Liste1Nr\">3)</span> opretholde kontakten til AF, a-kassen og andre aktører gennem hele ledighedsforløbet,</p>\r\n        <p class=\"Liste1\"><span class=\"Liste1Nr\">4)</span> være aktivt arbejdssøgende fra 1. ledighedsdag, herunder under deltagelse i tilbud,</p>\r\n        <p class=\"Liste1\"><span class=\"Liste1Nr\">5)</span> kunne formidles rimeligt arbejde med dags varsel fra 1. ledighedsdag,</p>\r\n        <p class=\"Liste1\"><span class=\"Liste1Nr\">6)</span> deltage i tilbud, der skal bidrage til en hurtig tilbagevenden til arbejdsmarkedet, og</p>\r\n        <p class=\"Liste1\"><span class=\"Liste1Nr\">7)</span> indsende en frigørelsesattest til a-kassen, hvis medlemmet har eller får arbejde på nedsat tid med et opsigelsesvarsel og skal have supplerende dagpenge.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> A-kassen skal informere medlemmet om de særlige frister, der gælder efter stk. 1, nr. 2 og 7.</p>\r\n      <p class=\"Tekst\"><span class=\"Italic\">Stk. 3.</span> A-kassen skal også informere medlemmet om 3-måneders-fristen for indsendelse af ydelseskort, kontaktforløbet, jobformidling og arbejdsmarkedsrettede tilbud samt om mulighederne for selvvalgt uddannelse.</p>\r\n      <p class=\"Tekst\"><span class=\"Italic\">Stk. 4.</span> A-kassen skal informere medlemmet om hvilke konsekvenser det har for retten til dagpenge ikke at stå til rådighed for arbejdsmarkedet. A-kassen skal herudover informere om selvforskyldt ledighed og de sanktioner, der knytter sig hertil.</p>\r\n      <p class=\"Tekst\"><span class=\"Italic\">Stk. 5.</span> Informationen skal gives skriftligt, f.eks. ved udlevering af fyldestgørende informationsmateriale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071047525"
        },
        {
            "displayName": "Entydig dokumentidentifikation",
            "displayValue": "BE002838"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10475"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "05/10/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100651-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}