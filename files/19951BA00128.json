{
    "id": 106731,
    "title": "1995 BSF 128   FORSLAG TIL FOLKETINGSBESLUTNING OM SYGEPLEJERSKEUDDANNELSEN ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 128",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 128 </P>  \r\n\r\n<P></P>  \r\n\r\n<P>Forslag til folketingsbeslutning om sygeplejerskeuddannelsen </P>  \r\n\r\n<P></P>  \r\n\r\n<P>Fremsat af Kjeld Rahbæk Møller (SF) Anne Baastrup (SF) Aage Frandsen (SF)  \r\n\r\n Steen Gade (SF) Jørn Jespersen (SF) </P>  \r\n\r\n<P></P>  \r\n\r\n<P>den 23. april 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at overføre uddannelsen til </P>  \r\n\r\n<P>sygeplejerske fra amterne til staten med henblik på </P>  \r\n\r\n<P>1. at foretage en væsentlig udvidelse af uddannelseskapaciteten, </P>  \r\n\r\n<P>2. at gennemføre en bedre samordning af sygeplejerskeuddannelsen med de  \r\n\r\n øvrige videregående sundhedsuddannelser og </P>  \r\n\r\n<P>3. på længere sigt at gennemføre en fælles bacheloruddannelse for alle  \r\n\r\n videregående sundhedsuddannelser med en række fællesfag. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Sygeplejerskeuddannelsen er som den eneste videregående uddannelse  \r\n\r\n placeret i amtsligt regi, mens alle øvrige videregående uddannelser, herunder  \r\n\r\n også sundhedsuddannelserne, er placeret i statsligt regi. Denne placering af  \r\n\r\n uddannelserne har i praksis givet anledning til en række problemer. </P>  \r\n\r\n<P>Først og fremmest forsøger amterne at dimensionere uddannelseskapaciteten,  \r\n\r\n så der kun udbydes et antal pladser, der svarer til det forventede behov for  \r\n\r\n arbejdskraft. En sådan politik har også tidligere været fulgt på det  \r\n\r\n statslige område, men er nu forladt, da erfaringen viste, at de anvendte  \r\n\r\n prognoser gav en dårligere tilpasning mellem udbud og efterspørgsel end de  \r\n\r\n unges eget frie valg af uddannelse. Derfor arbejder Socialistisk Folkeparti  \r\n\r\n også i disse år hen imod fri adgang til stadig flere uddannelser. På de  \r\n\r\n vidergående sundhedsuddannelser vil der næppe blive helt fri adgang, men også  \r\n\r\n her er der sket væsentlige udvidelser i de senere år for at undgå mangel på  \r\n\r\n kvalificeret arbejdskraft. </P>  \r\n\r\n<P>Mangelen på sygeplejersker er blevet en begrænsende faktor i  \r\n\r\n sundhedssektoren. Det er en urimelig situation. Forslagsstillerne er  \r\n\r\n opmærksomme på, at der ud over en for lille uddannelseskapacitet kan nævnes  \r\n\r\n andre faktorer såsom sygeplejerskers brug af orlovsordninger og  \r\n\r\n sygeplejerskers overtagelse af arbejdsfunktioner, der tidligere blev bestridt  \r\n\r\n af andre faggrupper, men sådanne forklaringer illustrerer kun det forkerte i  \r\n\r\n brug af stramme planøkonomiske metoder på uddannelsesområdet.  \r\n\r\n Uddannelseskapaciteten skal være så stor, at der er uddannet arbejdskraft  \r\n\r\n nok, selv om verden ændrer sig. Sygeplejersker skal naturligvis have samme  \r\n\r\n ret som alle andre faggrupper til at tage orlov. Al erfaring viser, at størst  \r\n\r\n mulig respekt for den enkeltes eget frie valg af uddannelse sikrer dette  \r\n\r\n bedst. </P>  \r\n\r\n<P>For tiden er der ca. 1.200 ubesatte stillinger som sygeplejerske. Samtidig  \r\n\r\n bliver der hvert år afvist et betydeligt antal ansøgere til  \r\n\r\n sygeplejerskeskolerne. I 1994 blev der afvist 1.217 ansøgere og i 1995 656.  \r\n\r\n Tidligere år har vist tilsvarende tal. Denne sammenhæng er grotesk. Forude  \r\n\r\n venter de små årgange, der for sygeplejerskeuddannelsen ligesom for en række  \r\n\r\n andre uddannelser kan give problemer med at få uddannelsessøgende nok. Også  \r\n\r\n derfor er det vigtigt ikke at afvise ansøgere i disse år. </P>  \r\n\r\n<P>Men ønsket om en udvidelse af uddannelseskapaciteten er ikke den eneste  \r\n\r\n baggrund for forslaget om at overføre uddannelsen til statsligt regi. Også  \r\n\r\n behovet for en bedre koordinering mellem de forskellige videregående  \r\n\r\n sundhedsuddannelser taler for, at alle uddannelser udbydes i samme regi. </P>  \r\n\r\n<P>Rådet for sundhedsuddannelserne gennemfører for tiden en række pilotforsøg  \r\n\r\n med henblik på at gennemføre flere fælleselementer i de forskellige  \r\n\r\n sundhedsuddannelser. Hensigten er at indsamle erfaringer, så der senere kan  \r\n\r\n fremsættes forslag om en bedre koordinering. </P>  \r\n\r\n<P>På længere sigt bør der efter SF's opfattelse indføres en fælles  \r\n\r\n bacheloruddannelse for alle sundhedsuddannelser. Denne bacheloruddannelse  \r\n\r\n skulle dels bestå af et antal fællesfag for alle sundhedsfagene og dels af et  \r\n\r\n antal branchespecifikke fag. Med det rette valg af kurser ville uddannelsen  \r\n\r\n så enten være en færdig uddannelse til sygeplejerske, jordemoder, fysio-  \r\n\r\n eller ergoterapeut m.v. eller være første del af en kandidatuddannelse som  \r\n\r\n læge, tandlæge m.v. Ved en sådan reform ville det være lettere at indføre  \r\n\r\n helt fri adgang til sundhedsuddannelserne, fordi det ville være langt lettere  \r\n\r\n at skifte spor, hvis der opstod arbejdsløshed inden for et fag. Samarbejdet  \r\n\r\n mellem de forskellige faggrupper ville også være lettere, hvis de havde en  \r\n\r\n vis fællesmængde af fag. </P>  \r\n\r\n<P>Som et eksempel på et akut behov for en bedre koordinering kan nævnes  \r\n\r\n muligheden for at tilbyde kandidatuddannelser og ph.d.-uddannelser som  \r\n\r\n overbygning på de mellemlange videregående sundhedsuddannelser.  \r\n\r\n Sygeplejerskerne har en kandidatuddannelse på Sygeplejerskehøjskolen i Århus,  \r\n\r\n ligesom de sundhedsvidenskabelige fakulteter på universiteterne i et vist  \r\n\r\n omfang optager sygeplejersker med kandidateksamen som ph.d.-studerende. Men  \r\n\r\n for de øvrige mellemlange sundhedsuddannelser mangler en sådan overbygning.  \r\n\r\n Det ville være mest hensigtsmæssigt at tilbyde overbygning sammen med  \r\n\r\n sygeplejerskernes kandidatuddannelse, men den nuværende uddannelsesstruktur,  \r\n\r\n hvor den grundlæggende uddannelse til sygeplejerske sker i amtsligt regi, de  \r\n\r\n øvrige mellemlange uddannelser i Undervisningsministeriets regi og  \r\n\r\n sygeplejerskernes kandidatuddannelse i Sundhedsministeriets regi, gør en  \r\n\r\n koordinering vanskelig. </P>  \r\n\r\n<P>Det mest hensigtsmæssige ville være at samle alle de videregående  \r\n\r\n sundhedsuddannelser, kandidatuddannelserne og ph.d.-uddannelserne i samme  \r\n\r\n ministerium. Da grundloven udtrykkeligt siger, at fordeling af sagerne mellem  \r\n\r\n de forskellige ministerier sker ved kongelig resolution, indeholder forslaget  \r\n\r\n ikke et punkt om samling af sundhedsuddannelserne i et ministerium. Men en  \r\n\r\n samling på et administrativt niveau vil under alle omstændigheder være et  \r\n\r\n væsentligt bidrag til en bedre koordinering. </P>  \r\n\r\n<P>Af disse grunde foreslås sygeplejerskeuddannelsen overført fra amtsligt  \r\n\r\n til statsligt regi. En sådan overførsel skal ikke indebære en fysisk  \r\n\r\n koncentration af uddannelserne; de skal fortsat være spredt ud over landet.  \r\n\r\n Hvad angår praktikpladser, vil de fortsat skulle placeres på amtslige og  \r\n\r\n kommunale arbejdspladser. Det bliver derfor op til ministeriet eller de  \r\n\r\n enkelte skoler at aftale placeringen med amter og kommuner, som det nu sker  \r\n\r\n med de øvrige sundhedsuddannelser og med pædagoguddannelserne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/04/1996"
        },
        {
            "displayName": "Accession",
            "displayValue": "19951BA00128"
        },
        {
            "displayName": "Entydig dokumentidentifikation",
            "displayValue": "CL006313"
        },
        {
            "displayName": "Dato for førstegangsindlæggelse",
            "displayValue": "23/04/1996"
        },
        {
            "displayName": "Dato for indlæggelse",
            "displayValue": "23/04/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}