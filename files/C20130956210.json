{
    "id": 158673,
    "title": "Cirkulæreskrivelse om Rigspolitiets opgaver i forbindelse med overførsel af domfældte udlændinge til strafafsoning i hjemlandet\\n(Til samtlige politikredse, anklagemyndigheden, Rigspolitiet og Direktoratet for Kriminalforsorgen)",
    "documentTypeId": "210",
    "isSagsforlobPeriodValid": true,
    "shortName": "CIS nr 9562 af 15/10/2013",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om Rigspolitiets opgaver i forbindelse med overførsel af domfældte udlændinge til strafafsoning i hjemlandet</p>\r\n<p class=\"UnderTitel2\">(Til samtlige politikredse, anklagemyndigheden, Rigspolitiet og Direktoratet for Kriminalforsorgen)</p>\r\n<p style=\"text-align: justify;\">\r\n   <span class=\"Italic\">1.</span> <span class=\"Italic\">Indledning</span></p>\r\n<p style=\"text-align: justify;\">Den 7. november 2012 indgik regeringen, Enhedslisten, Liberal Alliance og De Konservative en ny flerårsaftale for kriminalforsorgens økonomi for 2013-2016.</p>\r\n<p style=\"text-align: justify;\">Det fremgår bl.a. af aftalen, at indsatsen for at sikre, at udvisningsdømte udlændinge afsoner i deres hjemlande, skal styrkes. Der er i den forbindelse bl.a. oprettet en ny Task Force Hjemsendelse i Justitsministeriet.</p>\r\n<p style=\"text-align: justify;\">Overførsel af domfældte udlændinge til strafafsoning i hjemlandet sker på grundlag af reglerne i bl.a. Europarådets konvention af 21. marts 1983 om overførsel af domfældte med tilhørende tillægsprotokol af 18. december 1997 og i Rådets rammeafgørelse 2008/909/RIA af 27. november 2008 om anvendelse af princippet om gensidig anerkendelse på domme i straffesager om idømmelse af frihedsstraffe eller frihedsberøvende foranstaltninger med henblik på fuldbyrdelse i Den Europæiske Union (som ændret ved Rådets rammeafgørelse 2009/299/RIA af 26. februar 2009. )</p>\r\n<p style=\"text-align: justify;\">Reglerne om overførsel af domfældte udlændinge administreres af Justitsministeriet (Task Force Hjemsendelse), der dels beslutter, hvorvidt der er grundlag for at anmode om overførsel af en domfældt udlænding, dels indgår aftale om overførsel med det land, der skal overtage straffuldbyrdelsen (fuldbyrdelseslandet).</p>\r\n<p style=\"text-align: justify;\">Den praktiske gennemførelse af den domfældtes overførsel til hjemlandet i de tilfælde, hvor der indgås aftale om overførsel, har hidtil påhvilet politidirektøren i den politikreds, som har ført den danske straffesag mod den pågældende.</p>\r\n<p style=\"text-align: justify;\">\r\n   <span class=\"Italic\">2.</span> <span class=\"Italic\">Rigspolitiets overtagelse af den praktiske gennemførelse af overførslen</span></p>\r\n<p style=\"text-align: justify;\">Som led i den styrkede indsats for overførsel af domfældte udlændinge og efter drøftelse med Rigspolitiet og Direktoratet for Kriminalforsorgen er det fundet hensigtsmæssig at lade Rigspolitiet overtage den praktiske gennemførelse af overførslen af domfældte udlændinge.</p>\r\n<p style=\"text-align: justify;\">Formålet hermed er at sikre, at den praktiske gennemførelse af overførslen, der normalt forudsætter kontakt til det pågældende lands straffuldbyrdende myndigheder, her i landet alene varetages af én myndighed, der således får mulighed for i højere grad at etablere kontakter hos andre landes myndigheder og i øvrigt opbygge erfaring.</p>\r\n<p style=\"text-align: justify;\">På baggrund heraf skal Justitsministeriet meddele følgende:</p>\r\n<p style=\"text-align: justify;\">Rigspolitiet, Nationalt Udlændingecenter, har med virkning fra den 1. juli 2013 overtaget den praktiske gennemførelse af overførslen til strafafsoning i hjemlandet, når Justitsministeriet har indgået aftale om overførsel med hjemlandet.</p>\r\n<p style=\"text-align: justify;\">Justitsministeriet vil herefter ikke længere anmode den politikreds, som har ført den danske straffesag mod den udvisningsdømte udlænding, om at forestå den praktiske gennemførelse af overførslen, når ministeriet har indgået aftale om overførsel med hjemlandet.</p>\r\n<p style=\"text-align: justify;\">Rigspolitiets opgaver omfatter såvel udlændinge, der skal overføres til fortsat strafafsoning i et EU-land, som udlændinge, der skal overføres til fortsat strafsoning i et land uden for EU (tredjeland).</p>\r\n<p style=\"text-align: justify;\">Justitsministeriet skal dog bemærke, at ovennævnte ordning ikke berører overførsler til fuldbyrdelse af frihedsstraf til Finland, Island, Norge ogSverige, hvor det er Direktoratet for Kriminalforsorgen, som afgør, om der skal fremsættes begæring om fuldbyrdelse i Finland, Island, Norge eller Sverige af en her i landet idømt frihedsstraf, jf. § 13, stk. 3, i cirkulære nr. 220 af 16. december 1963 om samarbejde med Finland, Island, Norge og Sverige angående fuldbyrdelse af straf m.v., som ændret ved cirkulære nr. 148 af 3. august 1994.</p>\r\n<p style=\"text-align: justify;\">Det bemærkes endvidere, at politikredsene som hidtil varetager den praktiske gennemførelse af overførsler af domfældte fra udlandet til Danmark.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 15. oktober 2013</p><p class=\"Sign1\" align=\"center\">Frederik Gammeltoft</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/10/2013"
        },
        {
            "displayName": "Accession",
            "displayValue": "C20130956210"
        },
        {
            "displayName": "Entydig dokumentidentifikation",
            "displayValue": "AA007380"
        },
        {
            "displayName": "Dato for førstegangsindlæggelse",
            "displayValue": "16/10/2013"
        },
        {
            "displayName": "Dato for indlæggelse",
            "displayValue": "16/10/2013"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9562"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "15/10/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2013-350-0020"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}