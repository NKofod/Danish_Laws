{
    "id": 109760,
    "title": "1990 BTL 120   BETÆNKNING OVER FORSLAG TIL LOV OM ÆNDRING AF FORSKELLIGE LOVE INDEN FOR   JUSTITSMINISTERIETS OMRÅDE (OPHÆVELSE AF GEBYRER FOR VISSE   FORVALTNINGSAFGØRELSER)    NR L 120 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 120 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige love inden for  \r\n\r\n Justitsministeriets område (Ophævelse af gebyrer for visse  \r\n\r\n forvaltningsafgørelser) <BR>  \r\n\r\n Nr L 120 1990-91, 2. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19910502 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amager Cykle Ring, </P>  \r\n\r\n<P>Jagtorganisationernes Fællesudvalg, </P>  \r\n\r\n<P>Kræftens Bekæmpelse og </P>  \r\n\r\n<P>Muskelsvindfonden. </P>  \r\n\r\n<P>Der er af et flertal og af et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med det af flertallet stillede ændringsforslag. Flertallet  \r\n\r\n gjorde allerede ved indførelsen af de nye gebyrer opmærksom på de alvorlige  \r\n\r\n virkninger, disse ville få for en lang række idrætsforeninger, almennyttige  \r\n\r\n foreninger og erhvervsvirksomheder m.v. Flertallet stemte således imod  \r\n\r\n indførelsen af gebyrerne i januar måned 1990. </P>  \r\n\r\n<P>Det har nu efter gebyrernes indførelse for godt et år siden vist sig, at  \r\n\r\n flertallet fik ret i disse forudsigelser. Det er klart krænkende for  \r\n\r\n retsbevidstheden, at der lægges skat på politiets behandling af ansøgninger  \r\n\r\n fra borgerne om konkrete forvaltningsafgørelser. Gebyrerne har således  \r\n\r\n medført en kraftig protest mod gebyrernes omfang. </P>  \r\n\r\n<P>Flertallet konstaterer samtidig, at indtægterne fra de omhandlede gebyrer  \r\n\r\n og gebyrforhøjelser er blevet væsentlig mindre end forudsat af  \r\n\r\n justitsministeren, og at de i 1991 er skønnet at indbringe ca. 20 mio. kr.  \r\n\r\n</P>  \r\n\r\n<P>Flertallet indstiller på den baggrund lovforslaget til vedtagelse, idet  \r\n\r\n ikrafttrædelsesdatoen dog foreslås ændret til den 1. januar 1992. Dette vil  \r\n\r\n sikre, at lovforslaget ikke får provenumæssige virkninger for indeværende  \r\n\r\n finanslov, som Centrum-Demokraterne i flertallet har et medansvar for. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Fremskridtspartiets, Det Radikale Venstres og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et flertal inden for mindretallet (Det Konservative Folkepartis, Venstres,  \r\n\r\n Det Radikale Venstres og Kristeligt Folkepartis medlemmer af udvalget)  \r\n\r\n bemærker, at de bestemmelser om brugerbetaling, der er omfattet af  \r\n\r\n lovforslaget, blev vedtaget som led i det politiske forlig omkring  \r\n\r\n finansloven for 1990. Da der var tale om en række nye gebyrordninger, henstod  \r\n\r\n det på daværende tidspunkt i nogen grad tvivlsomt, i hvilket omfang  \r\n\r\n ordningerne ville medføre uønskede konsekvenser. </P>  \r\n\r\n<P>Mindretallet finder i den forbindelse grundlag for at antage, at  \r\n\r\n gennemførelsen af de omhandlede gebyrer på en række punkter har haft uheldige  \r\n\r\n virkninger. Dette har bl.a. været tilfældet for en række idræts- og  \r\n\r\n almennyttige foreninger. </P>  \r\n\r\n<P>Mindretallet konstaterer samtidig, at indtægterne fra de omhandlede  \r\n\r\n gebyrer og gebyrforhøjelser er blevet væsentlig mindre end forudsat, og at de  \r\n\r\n i 1991 er skønnet at indbringe ca. 20 mio. kr. </P>  \r\n\r\n<P>Mindretallet indstiller på denne baggrund lovforslaget til vedtagelse med  \r\n\r\n ikrafttrædelsesdatoen 1. januar 1992. Dette vil sikre muligheden for, at  \r\n\r\n spørgsmålet om kompensation for provenutabet kan indgå i drøftelserne om  \r\n\r\n finansloven for 1992. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) finder, at det er påkrævet, at de foreslåede gebyrer ophæves, da de  \r\n\r\n i mange tilfælde rammer skævt og giver mere administration, end gebyret  \r\n\r\n berettiger til. Gebyret for transporttilladelse finder Fremskridtspartiet dog  \r\n\r\n står i et acceptabelt forhold til den ekstraadministration, dette giver  \r\n\r\n politiet. Det er baggrunden for, at mindretallet har stillet ændringsforslag  \r\n\r\n nr. 1. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP), tiltrådt af et <I>mindretal</I> (KF, V, RV og  \r\n\r\n KRF): </P>  \r\n\r\n<P>Til § 3 </P>  \r\n\r\n<P> <B>1)</B>  <I>Nr. 2</I> udgår. </P>  \r\n\r\n<P>Af et <I>flertal</I> (S, SF og CD), tiltrådt af et <I>mindretal</I> (det  \r\n\r\n øvrige udvalg): </P>  \r\n\r\n<P>Til § 5 </P>  \r\n\r\n<P> <B>2)</B> Paragraffen affattes således: </P>  \r\n\r\n<P> <B>&#187;§ 5 </B></P>  \r\n\r\n<P> Loven træder i kraft den 1. januar 1992.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Fremskridtspartiet finder, at gebyrer på transporttilladelser står i  \r\n\r\n acceptabelt forhold til den ekstraadministration, tilladelserne giver  \r\n\r\n politiet ved planlægning af ruter og eventuel eskorte. Derfor har partiet  \r\n\r\n stillet et ændringsforslag om at lade nr. 2 i § 3 udgå. </P>  \r\n\r\n<P>Til nr. 2 </P>  \r\n\r\n<P>Ændringsforslaget skyldes, at forslagsstillerne ikke finder, at loven bør  \r\n\r\n få virkning for den allerede vedtagne finanslov for 1991. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Ove Fich (S) Karen Jespersen (S) Ebba Strange (SF)</I> nfmd.  \r\n\r\n<I>Gert Petersen (SF) Nør Christensen (CD) Grove (KF)</I> fmd. <I>Helge Adam  \r\n\r\n Møller (KF) Tom Behnke (FP) Birthe Rønn Hornbech (V) Svend Aage Jensby (V)  \r\n\r\n Inge Dahl-Sørensen (V) Niels Helveg Petersen (RV) Inger Stilling Pedersen  \r\n\r\n (KRF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1991"
        },
        {
            "displayName": "Accession",
            "displayValue": "199024K00120"
        },
        {
            "displayName": "Entydig dokumentidentifikation",
            "displayValue": "CL002897"
        },
        {
            "displayName": "Dato for førstegangsindlæggelse",
            "displayValue": "21/05/1991"
        },
        {
            "displayName": "Dato for indlæggelse",
            "displayValue": "21/05/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}