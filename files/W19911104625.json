{
    "id": 35724,
    "title": "Skattekartotek, CD-Rom, Retsinformationssystem (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11046 af 18/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På en række vilkår meddelt tilladelse til, at A/S Skattekartoteket  \r\n\r\n bliver udgivet på CD-ROM, idet en edb-læsbar version af  Skattekartoteket må  \r\n\r\n betragtes som et retsinformationssystem og delvis undtages fra bestemmelserne  \r\n\r\n i lov om private registre. I øvrigt fundet, at der ikke ved distributionen af  \r\n\r\n CD-ROM er etableret selvstændige registre, men at den enkelte CD-ROM må  \r\n\r\n betragtes som en kopi. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattekartotek, CD-Rom, Retsinformationssystem  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet modtog i beretningsåret en ansøgning fra en virksomhed om  \r\n\r\n tilladelse til at udgive en edb-læsbar version af publikationen   \r\n\r\n Skattekartoteket. </P>  \r\n\r\n<P>Virksomheden ønskede at gøre det hidtil publicerede materiale tilgængeligt  \r\n\r\n i en ny form, og man havde således ladet det indgå i en af et produktions- og  \r\n\r\n distributionsselskab produceret CD-ROM kaldet MAGNUS. </P>  \r\n\r\n<P>Det fremgik af det fremsendte materiale, at MAGNUS var et elektronisk  \r\n\r\n opslagsværk med aktuelle informationer svarende til ca. 200.000 A4-sider, som  \r\n\r\n ud over at indeholde Skattekartoteket indeholdt  Dansk Juridisk Bibliografi,   \r\n\r\n Status og Kongelig Hof og  Statskalender. </P>  \r\n\r\n<P>Det blev oplyst, at de enkelte dataleverandører hver for sig havde  \r\n\r\n ansvaret for deres bidrag, som de indleverede til produktionsselskabet, som  \r\n\r\n herefter forestod den tekniske konvertering. </P>  \r\n\r\n<P>For at få adgang til data på CD-ROM'en skulle der anvendes et IBM  \r\n\r\n kompatibelt CD-ROM-drev. Adgang var imidlertid yderligere betinget af, at man  \r\n\r\n købte et kodeord hos den informationsleverandør, hvis data man ønskede at  \r\n\r\n læse. Hvis det drejede sig om skattedomme og lignende, købtes kodeordet  \r\n\r\n således hos den virksomhed, som publicerer Skattekartoteket. </P>  \r\n\r\n<P>Det blev endvidere oplyst, at der årligt ville blive produceret en  \r\n\r\n opdateret CD-ROM, i hvilken forbindelse de enkelte dataleverandører vil have  \r\n\r\n mulighed for at berigtige fejl og mangler i det tidligere udsendte materiale.  \r\n\r\n Den udsendte CD-ROM forblev imidlertid brugerens ejendom, medmindre der var  \r\n\r\n tale om basale fejl eller mangler, hvilket tilfælde CD-ROM'en ville blive  \r\n\r\n trukket tilbage. </P>  \r\n\r\n<P>Det fra Skattekartoteket hidrørende materiale udgjordes af en base med  \r\n\r\n skatteregler, dvs. samtlige love, bekendtgørelser, cirkulærer og  \r\n\r\n SD/TS-cirkulærer, en base indeholdende 13.500 domme tilbage fra  \r\n\r\n 1884, landsskatterettens kendelser og administrative afgørelser, en base  \r\n\r\n indeholdende samtlige love og bekendtgørelser om moms og  \r\n\r\n arbejdsmarkedsbidrag, ligesom alle offentliggjorte domme og afgørelser fra   \r\n\r\n Momsnævnet og Skattedepartementet var medtaget, og endelig en base  \r\n\r\n indeholdende alle dobbeltbeskatningsaftaler, som europæiske lande havde  \r\n\r\n indgået med andre lande. </P>  \r\n\r\n<P>Det fremgik endvidere, at alle de på CD-ROM'en indlagte  \r\n\r\n  landsskatteretskendelser og administrative afgørelser, der indlægges i det  \r\n\r\n statslige retsinformationssystem i dag, var fuldt ud anonymiseret i  \r\n\r\n overensstemmelse med kravet i kildeskattelovens § 87, hvilket også gjaldt  \r\n\r\n offentliggjorte afgørelser fra  Momsnævnet og Skattedepartementet. Det var  \r\n\r\n desuden oplyst, at person- og stednavne, i det omfang disse ikke i medfør af  \r\n\r\n de almindelige retningslinier for indlæggelse af afgørelser i det statslige  \r\n\r\n system (cirkulærets § 2, stk. 2-5), var anonymiseret, var gjort usøgbare i  \r\n\r\n overensstemmelse med cirkulærets § 2, stk. 7. </P>  \r\n\r\n<P>Det blev oplyst, at alle de navne, som man ønsker gjort usøgbare, markeres  \r\n\r\n med en kode, hvorefter de ikke indgår i den ordliste, som  \r\n\r\n fritekstsøgningssystemet opstiller og søger ud fra i teksten. </P>  \r\n\r\n<P>Ligesom i det statslige retsinformationssystem ville det være muligt at  \r\n\r\n søge på dommere, advokater, juridiske personer, på nær enkeltmandsejede  \r\n\r\n virksomheder, og personer, der virker i offentlig tjeneste og lignende. </P>  \r\n\r\n<P>Det fremgik endvidere, at virksomheden ville lade det indgå i den  \r\n\r\n kontrakt, hvorved brugeren får adgang til data, at det er forbudt at overføre  \r\n\r\n data til et andet elektronisk medium. </P>  \r\n\r\n<P>Det blev oplyst, at erhvervelsen af kodeord rent praktisk skulle foregå på  \r\n\r\n den måde, at det på den udsendte diskette angivne serienummer af brugeren  \r\n\r\n oplyses til informationsleverandøren, som herefter forsyner brugeren med et  \r\n\r\n kodeord, som kombineret med serienummeret resulterer i, at der sker en  \r\n\r\n dekryptering af CDROM'en, hvorefter dataene er tilgængelige. </P>  \r\n\r\n<P> Skattekartoteket havde i øvrigt etableret en online-database, som hver  \r\n\r\n 14. dag ajourføres med tilvæksten af nye afgørelser og som brugere, der havde  \r\n\r\n erhvervet kodeord til CD-ROM'en, kunne søge gratis på via modem. </P>  \r\n\r\n<P>Registertilsynet udtalte i den anledning, at Registertilsynet var af den  \r\n\r\n opfattelse, at produktion og udsendelse af de af A/S  Skattekartoteket hidtil  \r\n\r\n publicerede domme, kendelser og afgørelser på CD-ROM var at anse for et  \r\n\r\n retsinformationssystem, som er omfattet af lov om private registre § 2, stk.  \r\n\r\n 5. </P>  \r\n\r\n<P>Registertilsynet fandt på baggrund af det oplyste, og under hensyn til de  \r\n\r\n i cirkulære nr. 85 af 8. juli 1988 om indlæggelse af afgørelser i Det  \r\n\r\n statslige retsinformationsystem, indeholdte regler, at anonymiseringskravene  \r\n\r\n måtte anses for tilgodeset, ligesom man fandt, at de trufne foranstaltninger  \r\n\r\n med henblik på at gøre de efter anonymiseringen tilbageværende navne på  \r\n\r\n parter, vidner, syns- og skønsmænd og gade usøgbare, var i overensstemmelse  \r\n\r\n med kravet i § 2, stk. 7, i nævnte cirkulære. </P>  \r\n\r\n<P>Med hensyn til anvendelsen af det edb-læsbare medie CD-ROM fandt  \r\n\r\n Registertilsynet under hensyn til, at det ikke er muligt at tilføje data til  \r\n\r\n eller manipulere med de på CD-ROM'en lagrede data, at der ikke ved  \r\n\r\n distributionen af CD-ROM'en etableredes selvstændige registre, men at den  \r\n\r\n enkelte CD-ROM måtte betragtes som en kopi. </P>  \r\n\r\n<P>Registertilsynet lagde i den forbindelse bl.a. vægt på, at det i den  \r\n\r\n mellem A/S Skattekartoteket og erhververen af kodeord indgåede kontrakt blev  \r\n\r\n fremhævet, at det er forbudt at overføre data til et andet elektronisk  \r\n\r\n medium. Registertilsynet fandt, at kodeordet først må udleveres, når der  \r\n\r\n foreligger en underskrevet kontrakt fra brugerens side. </P>  \r\n\r\n<P>På denne baggrund meddelte Registertilsynet i henhold til lov om private  \r\n\r\n registre § 2, stk. 5, 1. pkt., tilladelse til på en række vilkår, at de af  \r\n\r\n A/S Skattekartoteket hidtil publicerede domme, kendelser og afgørelser,  \r\n\r\n delvis undtoges fra bestemmelserne i lov om private registre. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 99. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911104625"
        },
        {
            "displayName": "Entydig dokumentidentifikation",
            "displayValue": "CA003659"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11046"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "18/03/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-102-003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}