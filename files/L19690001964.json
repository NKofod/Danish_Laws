{
    "id": 52304,
    "title": "Bekendtgørelse af nordisk overenskomst af 15. januar 1969 om gennemførelse af visse bestemmelser om statsborgerret ",
    "documentTypeId": "220",
    "isSagsforlobPeriodValid": false,
    "shortName": "BKI nr 19 af 13/02/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af nordisk overenskomst af 15.  \r\n\r\n januar 1969 om gennemførelse af visse bestemmelser om statsborgerret </H1>  \r\n\r\n<P></P>  \r\n\r\n<BR>  \r\n\r\n<P>Hans Majestæt Kongen af Danmark, Præsidenten for Republikken Finland, Hans  \r\n\r\n Majestæt Norges Konge og Hans Majestæt Kongen af Sverige er kommet overens om  \r\n\r\n at afslutte følgende overenskomst om gennemførelse af bestemmelserne i § 10 i  \r\n\r\n lov nr. 252 af 27. maj 1950 om dansk indfødsret, som ændret ved lov nr. 399  \r\n\r\n af 11. december 1968, i § 10 i finsk medborgerskapslag (nr. 401) af 28. juni  \r\n\r\n 1968, i § 10 i lov af 8, december 1950 om norsk riksborgarrett, som ændret  \r\n\r\n ved lov af 20. december 1968, og i § 10 i lov af 22. juni 1950 (nr. 382) om  \r\n\r\n svenskt medborgarskap, som ændret ved lov af 13. december 1968 (nr. 704).  \r\n\r\n</P>  \r\n\r\n<P>Artikel 1. </P>  \r\n\r\n<P>Ved anvendelsen af bestemmelsen i § 1, stk. 1, nr. 2, i de danske, norske  \r\n\r\n og svenske love om statsborgerret ligestilles fødsel i en anden kontraherende  \r\n\r\n stat med fødsel i henholdsvis Danmark, Norge og Sverige. </P>  \r\n\r\n<P>Artikel 2. </P>  \r\n\r\n<P>Ved anvendelsen af § 3 i de danske, norske og svenske love om  \r\n\r\n statsborgerret og af § 5 i den finske medborgarskapslag ligestilles bopæl i  \r\n\r\n en anden kontraherende stat med bopæl i den stat, hvis statsborgerret den  \r\n\r\n erklærende ønsker at erhverve, dog kun i det omfang bopælstiden ligger 5 år  \r\n\r\n forud for erklæringens afgivelse og forud for den erklærendes fyldte 16. år.  \r\n\r\n</P>  \r\n\r\n<P>Artikel 3. </P>  \r\n\r\n<P>Ved anvendelsen af § 4 i de danske, norske og svenske love om  \r\n\r\n statsborgerret og af § 6 i den finske medborgarskapslag ligestilles bopæl  \r\n\r\n indtil det fyldte 12. år i en anden kontraherende stat med bopæl i den stat,  \r\n\r\n hvis statsborgerret den erklærende ønsker at erhverve. </P>  \r\n\r\n<P>Artikel 4. </P>  \r\n\r\n<P>Bestemmelsen i - 8, stk. 1, i de danske, norske og svenske love om  \r\n\r\n statsborgerret finder ikke anvendelse på den, som i sammenlagt mindst 7 år  \r\n\r\n har haft bopæl i en anden kontraherende stat. </P>  \r\n\r\n<P>Artikel 5. </P>  \r\n\r\n<P>Den, der har statsborgerret i en kontraherende stat, kan erhverve  \r\n\r\n statsborgerret i en anden kontraherende stat ved over for den myndighed,  \r\n\r\n denne stat bestemmer, at afgive skriftlig erklæring herom, såfremt han </P>  \r\n\r\n<UL CLASS=PLAIN-LIST>  \r\n\r\n<LI>1) har erhvervet statsborgerretten i førstnævnte stat på anden måde end  \r\n\r\n ved naturalisation, </LI>  \r\n\r\n<LI>2) er fyldt 18 år, </LI>  \r\n\r\n<LI>3) har haft bopæl i den anden stat i de sidste 7 år og </LI>  \r\n\r\n<LI>4) ikke i løbet af denne tid er dømt til frihedsstraf eller anden  \r\n\r\n foranstaltning, som efter denne stats lovgivning i denne henseende er  \r\n\r\n ligestillet med frihedsstraf. </LI>  \r\n\r\n</UL>  \r\n\r\n<P>Ved anvendelse af bestemmelsen i stk. 1, nr. 1, anses også den, der har  \r\n\r\n erhvervet statsborgerret derved, at en af hans forældre er blevet  \r\n\r\n naturaliseret, for at have erhvervet statsborgerretten ved naturalisation.  \r\n\r\n</P>  \r\n\r\n<P>Artikel 6. </P>  \r\n\r\n<P>En statsborger i en kontraherende stat, som tidligere har haft  \r\n\r\n statsborgerret i en anden kontraherende stat, generhverver denne  \r\n\r\n statsborgerret, når han efter at have taget bopæl i denne stat over for den  \r\n\r\n myndighed, denne stat bestemmer, afgiver skriftlig erklæring herom. </P>  \r\n\r\n<P>Sådan erklæring kan dog kun afgives, såfremt han efter fortabelsen af den  \r\n\r\n statsborgerret, som ønskes generhvervet, til stadighed har været i besiddelse  \r\n\r\n af statsborgerret i en eller flere af de kontraherende stater. </P>  \r\n\r\n<P>Artikel 7. </P>  \r\n\r\n<P>Erhverver en statsborger i en kontraherende stat i medfør af artiklerne 5  \r\n\r\n eller 6 statsborgerret i en anden kontraherende stat, erhverver også hans  \r\n\r\n ugifte børn under 18 år samme statsborgerret efter de nærmere regler, som  \r\n\r\n gælder efter statsborgerretslovgivningen i den pågældende stat. </P>  \r\n\r\n<P>Artikel 8. </P>  \r\n\r\n<P>Denne overenskomst får virkning fra den 1. januar 1969, og samtidig  \r\n\r\n ophæves den i København den 21. december 1950 afsluttede overenskomst om  \r\n\r\n gennemførelse af bestemmelserne i § 10 i lov nr. 252 af 27. maj 1950 om dansk  \r\n\r\n indfødsret, i § 10 i lov af 8. december 1950 om norsk riksborgarrett og i §  \r\n\r\n 10 i lov af 22. juni 1950 (nr. 382) om svenskt medborgerskap. </P>  \r\n\r\n<P>Sker der ændring af loven af 28. juni 1968 om finskt medborgarskap eller  \r\n\r\n ændring af en af de i nærværende artikels stk. 1 nævnte love, således som  \r\n\r\n disse er ændret ved love af 1968, ophører overenskomsten at gælde i forholdet  \r\n\r\n mellem den stat, som således har ændret sin lovgivning, og de andre stater,  \r\n\r\n med mindre disse erklærer sig rede til fortsat at anvende overenskomstens  \r\n\r\n bestemmelser. </P>  \r\n\r\n<P>I øvrigt kan overenskomsten af hver af staterne opsiges med en frist af 6  \r\n\r\n måneder. </P>  \r\n\r\n<P>Til bekræftelse heraf har de undertegnede, dertil behørigt befuldmægtigede  \r\n\r\n underskrevet denne overenskomst og forsynet den med deres segl. </P>  \r\n\r\n<P>Udfærdiget i København i 4 eksemplarer på dansk, finsk, norsk og svensk,  \r\n\r\n den 15. januar 1969. </P>  \r\n\r\n<P>Poul Hartling </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/1969"
        },
        {
            "displayName": "Accession",
            "displayValue": "L19690001964"
        },
        {
            "displayName": "Entydig dokumentidentifikation",
            "displayValue": "CM011136"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/12/2003"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "13/02/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Indenrigsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriet, j.nr. 16.D.45."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}