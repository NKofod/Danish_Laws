{
    "id": 106385,
    "title": "1997 BSF 98   FORSLAG TIL FOLKETINGSBESLUTNING OM AT STILLE MEDDELELSE AF RESERVATION AF   TILSKUD TIL AFTALT BOLIGFORBEDRING I BERO ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 98",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 98 </P>  \r\n\r\n<P></P>  \r\n\r\n<P>Forslag til folketingsbeslutning om at stille meddelelse af reservation af  \r\n\r\n tilskud til aftalt boligforbedring i bero </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) </P>  \r\n\r\n<P></P>  \r\n\r\n<P>den 16. januar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at stille meddelelse af reservation af  \r\n\r\n tilskud til aftalt boligforbedring, jf. kap. 5 i lov nr. 381 af 10. juni 1997  \r\n\r\n om byfornyelse, i bero, indtil der foreligger en afklaring af, om allerede  \r\n\r\n indkomne ansøgninger har et retskrav på tilskud efter ordningen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Ansøgningsproceduren vedrørende reservation af tilskud til aftalt  \r\n\r\n boligforbedring ved årsskiftet 1997/98 har været kaotisk og præget af rene  \r\n\r\n tilfældigheder. Ansøgere har stået i kø foran landets rådhuse natten over for  \r\n\r\n at komme først med deres ansøgning, som var det et andet udsalg, og banale  \r\n\r\n skrivefejl har været afgørende for, om kommunerne nåede at få indberettet  \r\n\r\n ansøgninger, da Internet-adgangen blev åbnet. </P>  \r\n\r\n<P>Resultatet af anstrengelserne er blevet, at f.eks. Københavns Kommune kun  \r\n\r\n har fået ansøgninger om et samlet beløb på omkring 15 mio. kr. igennem,  \r\n\r\n medens Århus Kommune har fået ansøgninger om et samlet beløb på over 200 mio.  \r\n\r\n kr. igennem. Det reelle behov for tilskud til opretning og forbedring af  \r\n\r\n ejendomsmassen er der således ikke taget hensyn til i den faktiske fordeling  \r\n\r\n af midlerne i ordningen. </P>  \r\n\r\n<P>Boligministeren burde have forudset en sådan situation og for længst have  \r\n\r\n forladt dette &#187;først-til-mølle&#171;-princip. Fordelingsprincippet  \r\n\r\n harmonerer meget dårligt med de hensigter, der er opstillet for den aftalte  \r\n\r\n boligforbedring, ligesom tidligere erfaringer med princippet burde have ført  \r\n\r\n til samme resultat. Rammens størrelse burde f.eks. have fortalt ministeren og  \r\n\r\n hans rådgivere, at det var på tide at være kreative. Skal  \r\n\r\n &#187;først-til-mølle&#171;-pricippet have nogen mening, forudsætter det, at  \r\n\r\n møllen er i stand til at male i en længere periode og under alle  \r\n\r\n omstændigheder i mere end de ca. 10 minutter, der gik, førend midlerne var  \r\n\r\n opbrugt. </P>  \r\n\r\n<P>I stedet for er det blevet til en flugt fremad. Fordelingsprincippet er  \r\n\r\n blevet fordoblet, så det både anvendes, når borgerne ansøger kommunen, og når  \r\n\r\n kommunen indberetter til staten. Princippet er også ved hjælp af  \r\n\r\n elektronikken blevet forfinet, således at det nu er sekunder, der er  \r\n\r\n afgørende for placeringen på ansøgningslisten, og ikke som tidligere dage,  \r\n\r\n der var afgørende. </P>  \r\n\r\n<P>Ministeren finder, at der ikke er mulighed for at aflyse den fordeling,  \r\n\r\n som har fundet sted, fordi ansøgerne har et retskrav på tilskud efter  \r\n\r\n ordningen. Ansøgningsproceduren, således som den er beskrevet i  \r\n\r\n bekendtgørelsen om aftalt boligforbedring, skal ifølge ministeren køres  \r\n\r\n igennem og kan ikke stoppes. </P>  \r\n\r\n<P>Det forekommer ikke at være et holdbart argument, at der allerede er  \r\n\r\n stiftet et retskrav på tilskud efter ordningen, og der foreligger da heller  \r\n\r\n juridisk dokumentation herfor, f.eks. i form af en vurdering fra  \r\n\r\n Justitsministeriet. Dette bør snarest fremskaffes, og det foreslås derfor, at  \r\n\r\n det pålægges ministeren at stille den videre procedure vedrørende meddelelse  \r\n\r\n af reservation af tilskud til aftalt boligforbedring i bero, indtil der  \r\n\r\n foreligger en rimelig afklaring af spørgsmålet om et eventuelt retskrav. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om at stille meddelelse af  \r\n\r\n reservation af tilskud til aftalt boligforbedring i bero.</I>  </P>  \r\n\r\n<P>(Beslutningsforslag nr. B 98). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/1998"
        },
        {
            "displayName": "Accession",
            "displayValue": "19971BA00098"
        },
        {
            "displayName": "Entydig dokumentidentifikation",
            "displayValue": "CL008291"
        },
        {
            "displayName": "Dato for førstegangsindlæggelse",
            "displayValue": "16/01/1998"
        },
        {
            "displayName": "Dato for indlæggelse",
            "displayValue": "16/01/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}