{
    "id": 111263,
    "title": "1992 LSF 45   FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (ÆNDRING AF REGLERNE OM VARSLING M.V. I   FORBINDELSE MED STØRRE VIRKSOMHEDSLUKNINGER) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 45 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsformidling og  \r\n\r\n arbejdsløshedsforsikring m.v. (Ændring af reglerne om varsling m.v. i  \r\n\r\n forbindelse med større virksomhedslukninger) </P>  \r\n\r\n<P></P>  \r\n\r\n<P>Fremsat af arbejdsministeren (Kirkegaard) </P>  \r\n\r\n<P></P>  \r\n\r\n<P>den 8. oktober 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om arbejdsformidling og arbejdsløshedsforsikring m.v., jf.  \r\n\r\n lovbekendtgørelse nr. 752 af 1. september 1992, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 23 b, stk. 1,</I> indsættes som <I>2. pkt.:</I>  </P>  \r\n\r\n<P>&#187;I tilfælde af virksomhedens ophør skal forhandlingerne dog indledes  \r\n\r\n senest 21 dage, før arbejdsgiveren sender meddelelse til arbejdsmarkedsnævnet  \r\n\r\n efter § 23 c, stk. 1.&#171;. </P>  \r\n\r\n<P> <B>2.</B> I <I>§ 23 d</I> indsættes efter  \r\n\r\n &#187;arbejdsmarkedsnævnet&#171;: &#187;,dog tidligst 8 uger efter  \r\n\r\n afsendelsen i tilfælde af virksomhedens ophør&#171;. </P>  \r\n\r\n<P> <B>3.</B> I <I>§ 102 a, stk. 2,</I> indsættes efter <I>1. pkt.:</I>  </P>  \r\n\r\n<P>&#187;Ophører virksomheden, yder arbejdsgiveren en godtgørelse, der svarer  \r\n\r\n til lønnen i en periode på 8 uger fra opsigelsestidspunktet.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1993 og har virkning for ophør af  \r\n\r\n virksomheder, hvor forhandlinger med lønmodtagerne i henhold til den i § 1,  \r\n\r\n nr. 1, indeholdte bestemmelse indledes efter lovens ikrafttræden. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Folketinget vedtog den 28. januar 1992 dagsordensforslag nr. D 29, der har  \r\n\r\n følgende indhold: &#187;Som led i forberedelse af en mere aktiv  \r\n\r\n erhvervsudvikling og bedre uddannelses- og arbejdsmarkedspolitisk indsats i  \r\n\r\n lokalsamfundet opfordrer Folketinget regeringen til inden den 15. oktober  \r\n\r\n 1992 at fremsætte lovforslag, der i tilfælde af afskedielser ved større  \r\n\r\n virksomhedslukninger sikrer: </P>  \r\n\r\n<P>- at virksomhederne senest 21 dage før afskedigelserne varsles skal  \r\n\r\n påbegynde reelle forhandlinger med medarbejderne, </P>  \r\n\r\n<P>- at afskedigelserne tidligst kan have virkning 8 uger efter, at der er  \r\n\r\n givet meddelelse herom til arbejdsmarkedsnævnene, og </P>  \r\n\r\n<P>- at virksomheder, der ikke overholder ovennævnte regler, yder de berørte  \r\n\r\n medarbejdere en godtgørelse svarende til lønnen i en periode på 8 uger fra  \r\n\r\n opsigelsestidspunktet. </P>  \r\n\r\n<P>Folketinget går herefter over til næste sag på dagsordenen.&#171;. </P>  \r\n\r\n<P>Lovforslaget indfrier regeringens forpligtelse til i dette folketingsår at  \r\n\r\n fremsætte forslag i overensstemmelse med den vedtagne dagsorden. </P>  \r\n\r\n<P>Lovforslaget supplerer de regler om varsling m.v. i forbindelse med  \r\n\r\n foretagelse af afskedigelser af større omfang, der i 1977 blev indført som  \r\n\r\n kapitel 5 a i lov om arbejdsformidling og arbejdsløshedsforsikring m.v., jf.  \r\n\r\n lov nr. 38 af 26. januar 1977 (Folketingstidende 1976-77, FF sp. 70, 447,  \r\n\r\n 3935 og 4075; tillæg A, sp. 45; tillæg B, sp. 177 og 375; tillæg C, sp. 145).  \r\n\r\n</P>  \r\n\r\n<P>Dagsordenforslaget tager sigte på afskedigelser ved større  \r\n\r\n virksomhedslukninger, og på dette grundlag er det foreslået, at de udvidede  \r\n\r\n regler skal finde anvendelse i tilfælde, hvor en virksomhed ophører, og  \r\n\r\n antallet af de personer, der berøres af afskedigelserne, når den grænse, der  \r\n\r\n efter gældende lov udløser varslingsreglerne. </P>  \r\n\r\n<P>Ved ophør af en virksomhed forstås i lovforslaget, at arbejdsgiveren  \r\n\r\n definitivt har indstillet virksomheden. Vejledende kan være Lønmodtagernes  \r\n\r\n Garantifonds gennem en fast og anerkendt praksis anlagte fortolkning af det  \r\n\r\n tilsvarende begreb i lov om Lønmodtagernes Garantifond § 1, nr. 3, 1. led,  \r\n\r\n jf. lovbekendtgørelse nr. 77 af 12. februar 1988. Opstår der  \r\n\r\n uoverensstemmelser mellem arbejdsgiveren og arbejdstagerne om, hvorvidt  \r\n\r\n arbejdsgiveren definitivt har standset sin virksomhed, og eventuelt om  \r\n\r\n tidspunktet herfor, forudsættes sådanne tvister afgjort ved fagretslig  \r\n\r\n behandling eller, hvor fagretslig behandling ikke er anvendelig, ved de  \r\n\r\n almindelige domstole. Med lovforslaget opretholdes bestemmelsen i  \r\n\r\n arbejdsformidlingslovens § 23a, stk. 2, nr. 3, hvorefter varslingsreglerne  \r\n\r\n ikke finder anvendelse på afskedigelser, som berøres af standsning af en  \r\n\r\n virksomheds aktiviteter som følge af en retsafgørelse. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Forslaget skønnes ikke at medføre økonomiske og administrative  \r\n\r\n konsekvenser. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Efter den gældende bestemmelse skal en arbejdsgiver, der agter at foretage  \r\n\r\n afskedigelser af større omfang, <I>så tidligt som muligt</I> optage  \r\n\r\n forhandling med lønmodtagerne på virksomheden med henblik på i videst muligt  \r\n\r\n omfang at få afværget, at de påtænkte afskedigelser finder sted. Efter  \r\n\r\n forslaget skal arbejdsgiveren i tilfælde, hvor virksomheden ophører, indlede  \r\n\r\n forhandlinger med lønmodtagerne senest 21 dage, før arbejdsgiveren varsler  \r\n\r\n afskedigelserne over for arbejdsmarkedsnævnet, d.v.s. sender meddelelse til  \r\n\r\n arbejdsmarkedsnævnet om, at arbejdsgiveren fastholder afskedigelserne efter  \r\n\r\n at have forhandlet med lønmodtagerne. </P>  \r\n\r\n<P>Til nr. 2 </P>  \r\n\r\n<P>Efter den nuværende bestemmelse får afskedigelserne tidligst virkning 30  \r\n\r\n dage efter, at varslingen er sendt til arbejdsmarkedsnævnet, d.v.s. at  \r\n\r\n virksomheden ikke kan afbryde ansættelsesforholdet i 30-dages perioden,  \r\n\r\n bortset fra de undtagelsessituationer, hvor varslingsreglerne ikke finder  \r\n\r\n anvendelse. Efter forslaget forlænges 30-dages perioden til 8 uger, hvor der  \r\n\r\n er tale om virksomhedsophør. </P>  \r\n\r\n<P>Til nr. 3 </P>  \r\n\r\n<P>For det tilfælde, at varslingsreglerne ikke overholdes, er der i lovens §  \r\n\r\n 102 a indsat dels en bødebestemmelse dels en bestemmelse, der har til formål  \r\n\r\n at sikre lønmodtagerne en godtgørelse, således at disse stilles, som om der  \r\n\r\n var foretaget lovmæssig varsling. Undlader en arbejdsgiver således at varsle  \r\n\r\n over for arbejdsmarkedsnævnet, skal arbejdsgiveren yde de pågældende  \r\n\r\n lønmodtagere en godtgørelse, der svarer til lønnen i en periode på 30 dage  \r\n\r\n fra deres opsigelsestidspunkt. Efter den foreslåede bestemmelse skal i  \r\n\r\n tilfælde af virksomhedens ophør ydes en godtgørelse, der svarer til lønnen i  \r\n\r\n en periode på 8 uger fra opsigelsestidspunktet. Fra godtgørelsen fratrækkes  \r\n\r\n den løn, som lønmodtageren har fået fra arbejdsgiveren i en eventuel  \r\n\r\n individuel opsigelsesperiode. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/1993"
        },
        {
            "displayName": "Accession",
            "displayValue": "199212K00045"
        },
        {
            "displayName": "Entydig dokumentidentifikation",
            "displayValue": "CL001953"
        },
        {
            "displayName": "Dato for førstegangsindlæggelse",
            "displayValue": "26/02/1993"
        },
        {
            "displayName": "Dato for indlæggelse",
            "displayValue": "26/02/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}