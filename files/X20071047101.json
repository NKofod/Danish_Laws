{
    "id": 116515,
    "title": "Påbud om psykisk arbejdsmiljø i arresthus og påbud om brug af autoriseret arbejdsmiljørådgiver til løsning af problemet",
    "documentTypeId": "230",
    "isSagsforlobPeriodValid": true,
    "shortName": "AFG nr 10471 af 31/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om psykisk arbejdsmiljø i arresthus og påbud om brug af autoriseret arbejdsmiljørådgiver til løsning af problemet</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Psykisk arbejdsmiljø i arresthus</div>\r\n        </p>\r\n        <p class=\"Tekst2\">\r\n          <div>Arbejdstilsynet har den 4. september 2006 givet påbud om løsning af det psykiske arbejdsmiljø og anvendelse af autoriseret arbejdsmiljørådgiver i et arresthus.</div>\r\n        </p>\r\n        <p class=\"Tekst2\">\r\n          <div>Påbudene er givet efter en længere proces, der startede med Arbejdstilsynets besøg i perioden 20. maj 2003 til 27. februar 2004.</div>\r\n        </p>\r\n        <p class=\"Tekst2\">\r\n          <div>Arbejdstilsynets undersøgelse blev gennemført som interviews med rundvisning i arresten.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet ophævede Arbejdstilsynets påbud, fordi nævnet ikke fandt at Arbejdstilsynet i tilstrækkelig grad havde taget stilling til hvilken samlet effekt de gennemførte foranstaltninger indtil tilsynsbesøget den 24. april 2006 havde haft på det psykiske arbejdsmiljø for fængselsfunktionærerne i arresthuset. Arbejdstilsynet havde således ikke dokumenteret, at de ansatte i arresthuset herefter fortsat havde et særligt behov for kurser i konflikthåndtering o.lign., idet der dels ikke var en tilstrækkelig dokumentation i sagen for en øget risiko, f.eks. i form af flere episoder med vanskelige og måske voldelige indsatte, dels at det ikke var dokumenteret, hvorvidt de gennemførte forbedringer havde haft indvirkning herpå.</div>\r\n        </p>\r\n        <p class=\"Tekst2\">\r\n          <div>Ud fra en samlet vurdering af de foreliggende oplysninger fandt nævnet, at Arbejdstilsynet ikke i tilstrækkelig grad havde dokumenteret, at der fortsat var en risiko for psykisk træthed, stress og udbrændthed hos fængselsfunktionærerne i arresthuset.</div>\r\n        </p>\r\n      </div>\r\n      <p class=\"Tekst\"><span class=\"Bold\">xxx</span></p>\r\n      <p class=\"Tekst\">Arbejdsmiljøklagenævnet har på møde den 28. august 2007 behandlet Direktoratet for Kriminalforsorgens klage over Arbejdstilsynets afgørelse af 4. september 2006. Arbejdstilsynet har i afgørelsen givet Direktoratet for Kriminalforsorgen påbud om at imødegå de i afgørelsen anførte psykiske arbejdsmiljøbelastninger for fængselsfunktionærerne ved xxx og påbud om at bruge arbejdsmiljørådgiver til løsning heraf.</p>\r\n      <p class=\"Tekst\">Nævnet traf følgende</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">Arbejdsmiljøklagenævnet er ikke enigt i Arbejdstilsynets påbud af 4. september 2006 om, at Direktoratet for Kriminalforsorgen skal imødegå de i afgørelsen anførte psykiske arbejdsmiljøbelastninger for fængselsfunktionærerne ved xxx.</p>\r\n      <p class=\"Tekst\">Arbejdsmiljøklagenævnet ophæver således Arbejdstilsynets afgørelse af 4. september 2006.</p>\r\n      <p class=\"Tekst\">Arbejdstilsynets afgørelse af den 4. september 2006 om, at Direktoratet for Kriminalforsorgen skal bruge en autoriseret rådgiver til løsning af de psykiske arbejdsmiljøproblemer ved xxx bortfalder i kraft af, at det materielle påbud er ophævet.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Arbejdsmiljøklagenævnet har lagt til grund for afgørelsen, at</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdstilsynet den 1. marts 2004 sendte høring til Direktoratet for Kriminalforsorgen om de faktiske forhold i xxx,</p>\r\n        <p class=\"Liste1\"><span class=\"Liste1Nr\">–</span> Arbejdstilsynet den 6. juli 2004 sendte høring om Direktoratet for Kriminalforsorgens vilje og evne vedrørende udkast til afgørelse om fængselsfunktionærernes psykiske arbejdsmiljø i xxx,</p>\r\n        <p class=\"Liste1\"><span class=\"Liste1Nr\">–</span> Direktoratet for Kriminalforsorgen i brev af 25. juli 2005 besvarede høringen, og i den forbindelse erkendte, at der var problemer med det psykiske arbejdsmiljø i xxx og meddelte, at man allerede havde iværksat visse tiltag som skulle forbedre dette,</p>\r\n        <p class=\"Liste1\"><span class=\"Liste1Nr\">–</span> Arbejdstilsynet i brev af 26. september 2005 meddelte, at tilsynet vurderede, at Direktoratet for Kriminalforsorgen viste vilje og evne til at løse problemerne med det psykiske arbejdsmiljø i xxx. Samtidig meddelte Arbejdstilsynet, at tilsynet senest den 1. januar 2006 skulle have en skriftlig meddelelse om, hvordan løsningen var gennemført,</p>\r\n        <p class=\"Liste1\"><span class=\"Liste1Nr\">–</span> Direktoratet for Kriminalforsorgen i tilbagemelding af 29. december 2005 til Arbejdstilsynet anførte en række foranstaltninger, der var iværksat med henblik på at løse problemerne,</p>\r\n        <p class=\"Liste1\"><span class=\"Liste1Nr\">–</span> Arbejdstilsynet den 24. april 2006 besøgte xxx for at kontrollere om de foranstaltninger der var gennemført for at efterkomme Arbejdstilsynets tidligere stillede krav om forbedring af fængselsfunktionærernes psykiske arbejdsmiljø, havde ført til de nødvendige forbedringer,</p>\r\n        <p class=\"Liste1\"><span class=\"Liste1Nr\">–</span> xxx kom med efterfølgende bemærkninger til konklusionen ved besøget i brev af 13. juni 2006, og</p>\r\n        <p class=\"Liste1\"><span class=\"Liste1Nr\">–</span> Direktoratet for Kriminalforsorgen ligeledes kom med bemærkninger den 15. juni 2006.</p>\r\n      </p>\r\n      <p class=\"Tekst\">Af Arbejdstilsynets tilsynsrapport af 4. september 2006 fremgår, at Arbejdstilsynet under besøget bl.a. fik oplyst følgende:</p>\r\n      <p>\r\n        <p class=\"Liste1\"><span class=\"Liste1Nr\">–</span> Arresten har fået ansat nyt personale, således at de nu er oppe på normeringen, og hermed kan undgå mange vagter og dobbeltvagter.</p>\r\n        <p class=\"Liste1\"><span class=\"Liste1Nr\">–</span> Der bliver forsat arbejdet med at gøre tjenesteplanlægningen bedre, så der kan opnås fuld tilfredshed.</p>\r\n        <p class=\"Liste1\"><span class=\"Liste1Nr\">–</span> Der er udarbejdet - og arbejdes forsat med - retningslinier for arbejdets udførelse. Denne er udvidet i forhold til forebyggelse af vold og trusler.</p>\r\n        <p class=\"Liste1\"><span class=\"Liste1Nr\">–</span> De koordinerende overvagtmestre har fået fordelt arbejdsopgaverne imellem sig og fået tildelt nye opgaver for at lette hverdagen for fængselsfunktionærerne.</p>\r\n        <p class=\"Liste1\"><span class=\"Liste1Nr\">–</span> Det er oplyst, at der er sket en ændring i medarbejdernes støtte til hinanden, således at det ikke længere er op til den enkelte selv at tage fat i en kollega.</p>\r\n        <p class=\"Liste1\"><span class=\"Liste1Nr\">–</span> Der er uddannet flere debriefere, således er der nu 4 er debriefere i arresten.</p>\r\n        <p class=\"Liste1\"><span class=\"Liste1Nr\">–</span> Der kan alternativt trækkes på andre debriefere fra andre arresthuse, hvis der ikke er uddannede tilstede, eller man ønsker en ude fra. Der er udarbejdet en liste med relevante navne på.</p>\r\n        <p class=\"Liste1\"><span class=\"Liste1Nr\">–</span> Der skal være en orientering om formålet med ordningen om debriefing og defusing - for at optimere brugen/støtten ved voldelige eller traumatiske hændelser.</p>\r\n        <p class=\"Liste1\"><span class=\"Liste1Nr\">–</span> Der skal reageres hurtigt ved overfald og trusler mod personalet.</p>\r\n        <p class=\"Liste1\"><span class=\"Liste1Nr\">–</span> Der er udarbejdet en instruktionsguide for nyansatte, og ansatte der har været væk fra arresten i længere tid.</p>\r\n        <p class=\"Liste1\"><span class=\"Liste1Nr\">–</span> Der er siden 2004 arbejdet med et arbejdsmiljøprojekt. Dette projekt har ligget stille i en del af 2005 - pga. af ny ledelse. Hensigten med arbejdet - som skal i gang igen i 2006 - er at få beskrevet de dagligdagsproblematikker, som personalet oplever. Projektet skal afleveres i 2007.</p>\r\n        <p class=\"Liste1\"><span class=\"Liste1Nr\">–</span> Der har været en aktivitet i arresthuset, hvor pårørende til de ansatte var inviteret med. Hensigten er, at de pårørende ser hvilke arbejde deres ægtefælle har, så de får en bedre mulighed for at kunne forstå - og hermed støtte op om deres ægtefælle i forskellige arbejdssituationer.</p>\r\n      </p>\r\n      <p class=\"Tekst\">Arbejdstilsynet vurderede fortsat, at fængselsfunktionærerne i xxx var udsat for en væsentlig risiko for udsættelse for vold, trusler eller traumatiske hændelser i forbindelse med arbejdets udførelse, og at denne risiko ikke forebygges i tilstrækkeligt omfang.</p>\r\n      <p class=\"Tekst\">Afgørende for Arbejdstilsynets vurdering var bl.a., at xxx er et af de arresthuse, som har sikringscelle og observationscelle og derfor også benyttes af andre arresthuse med vanskelige indsatte. De ansatte i arresthuset har således et særligt behov for kurser i konflikthåndtering og lign., men havde til trods herfor fået afslag på ansøgning om ressourcer til afholdelse af et indsatsførerkursus uden noget alternativ.</p>\r\n      <p class=\"Tekst\">Arbejdstilsynets begrundelse for at give påbudet er, at de ansatte i xxx har et særligt behov for kurser i konflikthåndtering og lign., idet der er tale om særligt vanskelige indsatte.</p>\r\n      <p class=\"Tekst\">For så vidt angår de øvrige forhold, som fremgik af Arbejdstilsynets afgørelse af 6. juli 2004, anerkender Arbejdstilsynet, at der er sket forbedringer til at imødegå de psykiske arbejdsmiljøbelastninger for fængselsfunktionærerne.</p>\r\n      <p class=\"Tekst\">Med høringssvaret af 15. juni 2006 fulgte arresthusets bemærkninger vedrørende forebyggelse af vold og trusler:</p>\r\n      <p class=\"Tekst\">“De koordinerende overvagtmestre har fået udvidet deres ledelsesmæssige beføjelser på en række områder. Nye samt eksisterende opgaver er fordelt imellem de koordinerende for at skabe entydighed i ledelsen. De koordinerende overvagtmestre skal sikre ensartethed i arbejdets udførelse, sørge for en klar opgavefordeling samt opfølgning på om opgaverne er udført. Der er indført regelmæssige møder, hvor de koordinerende samt deres afløsere kan koordinere arbejdet, udveksle erfaringer mv.”</p>\r\n      <p class=\"Tekst\">For så vidt angår muligheden for støtte ved voldelige eller traumatiske hændelser henvistes endvidere til, at en af arrestens uddannede debriefere ved et personalemøde i begyndelsen af februar måned 2006 havde orienteret om debriefing/defusing.</p>\r\n      <p class=\"Tekst\">Direktoratet for Kriminalforsorgen havde herudover følgende supplerende bemærkninger til rapportens beskrivelser af indsatsledelse:</p>\r\n      <p class=\"Tekst\">“På nuværende tidspunkt er der i politiets regi blevet uddannet tre superinstruktører i Kriminalforsorgen. Disse har uddannet indsatsledere på alle de lukkede fængsler, på fængsler med lukkede afdelinger, på Københavns Fængsler og i direktoratets sikkerhedsenhed. I alt er der uddannet 28 indsatsledere, som også kan bruges på andre anstalter end deres egen. Herudover er der i adskillige fængsler uddannet gruppeledere. Det kan oplyses, at det er aftalt med Kriminalforsorgens Uddannelsescenter, at man forsøgsvis introducerer ordningen på grunduddannelsen af fængselsfunktionærer (GF 3) fra august 2006. Der er udfærdiget en manual til brug for uddannelserne af indsatsledere og gruppeledere.</p>\r\n      <p class=\"Tekst\">Endvidere kan det oplyses, at der er overvejelser om at introducere indsatsledelsesordningen i de store arresthuse. Men dette afventer, hvad der kommer ud af en kommende indstilling fra en arbejdsgruppe vedrørende sikkerhed i Kriminalforsorgens institutioner.</p>\r\n      <p class=\"Tekst\">Endelig kan oplyses, at Kriminalforsorgen alene af ressourcemæssige årsager ikke har haft mulighed for at gennemføre uddannelsen i arresthusene, og at dette er begrundelsen for, at xxx har fået afslag på det ansøgte. Kriminalforsorgen ses derfor ikke at kunne få gavn af en ekstern rådgiver på dette område. Som nævnt er der endvidere igangværende overvejelser om at udvide ordningen med indsatsledere også til de større arresthuse.”</p>\r\n      <p class=\"Tekst\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt. Det fremgår af arbejdsmiljølovens § 38, stk. 1.</p>\r\n      <p class=\"Tekst\">Planlægning, tilrettelæggelse og udførelse skal sikre, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed ud fra både en enkeltvis og samlet vurdering af de psykosociale forhold. Det fremgår af § 4 sammenholdt med § 7 i bekendtgørelsen om arbejdets udførelse.</p>\r\n      <p class=\"Tekst\">Det er Arbejdsmiljøklagenævnets praksis ved vurderingen af påbud om det psykiske arbejdsmiljø, at forholdene er dokumenterede, at Arbejdstilsynet har forholdt sig til, om ændringer af de beskrevne omstændigheder har haft indvirkning på det psykiske arbejdsmiljø, og om Arbejdstilsynet systematisk og ud fra objektive målepunkter har dokumenteret, at der fortsat er risiko for psykisk træthed, stress og/eller udbrændthed.</p>\r\n      <p class=\"Tekst\">Arbejdsmiljøklagenævnet finder ikke, at Arbejdstilsynet i tilstrækkelig grad har taget stilling til hvilken samlet effekt de gennemførte foranstaltninger indtil tilsynsbesøget den 24. april 2006 har haft på det psykiske arbejdsmiljø for fængselsfunktionærerne i xxx. Arbejdstilsynet har således ikke dokumenteret at de ansatte i xxx herefter fortsat har et særligt behov for kurser i konflikthåndtering og lign. idet dels der ikke i sagen er en tilstrækkelig dokumentation for en øget risiko, f.eks. i form af flere episoder med vanskelige og måske voldelige indsatte, dels ikke hvorvidt de gennemførte forbedringer har haft indvirkning herpå.</p>\r\n      <p class=\"Tekst\">Nævnet har herved lagt vægt på, dels at Arbejdstilsynet anerkender, at der er sket forbedringer til at imødegå de psykiske arbejdsmiljøbelastninger for fængselsfunktionærerne, dels at Direktoratet for Kriminalforsorgen har oplyst, at der er uddannet 28 indsatsledere, som også kan bruges på andre anstalter end deres egen, og der er udfærdiget en manual til brug for uddannelserne af indsatsledere og gruppeledere, ligesom der er overvejelser om at introducere indsatsledelsesordningen i de store arresthuse, herunder xxx.</p>\r\n      <p class=\"Tekst\">Ud fra en samlet vurdering af de foreliggende oplysninger finder nævnet, at Arbejdstilsynet ikke i tilstrækkelig grad har dokumenteret, at der fortsat er risiko for psykisk træthed, stress og udbrændthed hos fængselsfunktionærerne i xxx.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">For så vidt angår påbudet om psykisk arbejdsmiljø henviser Arbejdsmiljøklagenævnet til:</p>\r\n      <p>\r\n        <p class=\"Liste1\"><span class=\"Liste1Nr\">–</span> § 38, stk. 1, § 39 og § 77 i lov om arbejdsmiljø, jf. lovbekendtgørelse nr. 268 af 18. marts 2005, og</p>\r\n        <p class=\"Liste1\"><span class=\"Liste1Nr\">–</span> § 4 og § 7, stk. 1 i Beskæftigelsesministeriets bekendtgørelse nr. 559 af 17. juni 2004 om arbejdets udførelse.</p>\r\n      </p>\r\n      <p class=\"Tekst\">For så vidt angår påbudet om brug af autoriseret arbejdsmiljørådgiver henviser Arbejdsmiljøklagenævnet til:</p>\r\n      <p>\r\n        <p class=\"Liste1\"><span class=\"Liste1Nr\">–</span> § 77, stk. 1 og § 77 a i lov om arbejdsmiljø, jf. lovbekendtgørelse nr. 268 af 18. marts 2005, og</p>\r\n        <p class=\"Liste1\"><span class=\"Liste1Nr\">–</span> § 1, nr. 5, § 2 og § 20 i Arbejdstilsynets bekendtgørelse nr. 554 af 17. juni 2004 om brug af autoriserede arbejdsmiljørådgivere til løsning af bestemte arbejdsmiljøproblemer (Problempåbud).</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\"><span class=\"Bold\">Kopi til</span></p>\r\n      <p class=\"Tekst\">xxx</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 5</p>\r\n      <p class=\"Tekstoverskrift\">Arbejdets udførelse</p>\r\n      <p class=\"Tekst\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"Tekst\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"Tekst\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, forbud mod særligt farlige arbejder, arbejdsprocesser og -metoder, opslag eller egnet markering.</p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 13</p>\r\n      <p class=\"Tekstoverskrift\">Arbejdstilsynet</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 77 a.</span> Beskæftigelsesministeren fastsætter regler om, at Arbejdstilsynet kan påbyde arbejdsgiveren at indhente bistand fra en autoriseret arbejdsmiljørådgiver, herunder i en nærmere bestemt periode, samt om rådgivningspåbuddets indhold, omfang og varighed og de nærmere vilkår herfor, herunder om arbejdsgivers pligter.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Beskæftigelsesministeriets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 2</p>\r\n      <p class=\"Tekstoverskrift\">Planlægning og tilrettelæggelse af arbejdet</p>\r\n      <p class=\"Tekst\"><span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller langt sigt ikke forringer de ansattes sikkerhed eller sundhed.</p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 3</p>\r\n      <p class=\"Tekstoverskrift\">Arbejdets udførelse</p>\r\n      <p class=\"Tekstoverskrift\">Almene krav</p>\r\n      <p class=\"Tekst\"><span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller langt sigt kan have indvirkning på den fysiske eller psykiske sundhed.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Bold\">Arbejdstilsynets bekendtgørelse nr. 554 af 17. juni 2004 om brug af autoriserede arbejdsmiljørådgivere til løsning af bestemte arbejdsmiljøproblemer (Problempåbud)</span></p>\r\n      <p class=\"Tekstoverskrift\">Kapitel 1</p>\r\n      <p class=\"Tekstoverskrift\">Område</p>\r\n      <p class=\"Tekst\"><span class=\"Bold\">§ 1.</span> Bekendtgørelsen omfatter en arbejdsgivers brug af en autoriseret arbejdsmiljørådgiver til løsning af bestemte arbejdsmiljøproblemer inden for følgende områder:</p>\r\n      <p class=\"Tekst\">1)   …</p>\r\n      <p class=\"Tekst\">2)   …</p>\r\n      <p class=\"Tekst\">3)   …</p>\r\n      <p class=\"Tekst\">4)   …</p>\r\n      <p class=\"Tekst\">5)   Psykisk arbejdsmiljø.</p>\r\n      <p class=\"Tekst\">…</p>\r\n      <p class=\"Tekstoverskrift\">Kapitel 2</p>\r\n      <p class=\"Tekstoverskrift\">Problempåbud</p>\r\n      <p class=\"Tekst\"><span class=\"Bold\">§ 2.</span> Konstaterer Arbejdstilsynet ved afgivelse af påbud eller rapport om væsentligt problem alvorlige og komplekse arbejdsmiljøproblemer, der indebærer risiko for sikkerhed og sundhed, som angivet i §§ 3-20, kan efterkommelse heraf alene ske ved brug af autoriseret arbejdsmiljørådgiver.</p>\r\n      <p class=\"Tekst\"><span class=\"Italic\">Stk. 2.</span> Der afgives ikke påbud efter stk.1, hvis arbejdsgiveren inden for det seneste år har løst et identisk arbejdsmiljøproblem i samme produktionsenhed, og løsningen umiddelbart kan overføres.</p>\r\n      <p class=\"Tekst\">…</p>\r\n      <p class=\"Tekstoverskrift\">Det psykiske område</p>\r\n      <p class=\"Tekst\"><span class=\"Bold\">§ 20.</span> Manglende tilkendegivelse til Arbejdstilsynet om på tilfredsstillende måde at ville løse konstaterede psykiske arbejdsmiljøproblemer, som fremgår af rapport om væsentlige problemer eller udkast til påbud, eller manglende løsning af de psykiske arbejdsmiljøproblemer, uagtet Arbejdstilsynet har truffet afgørelse herom.</p>\r\n      <p class=\"Tekstoverskrift\">Kapitel 3</p>\r\n      <p class=\"Tekstoverskrift\">Arbejdsgiverens pligter</p>\r\n      <p class=\"Tekst\"><span class=\"Bold\">§ 21.</span> Arbejdsgiveren har pligt til at bruge en autoriseret arbejdsmiljørådgiver til at bistå med rådgivning til løsning af de arbejdsmiljøproblemer, der følger af kapitel 2.</p>\r\n      <p class=\"Tekst\"><span class=\"Italic\">Stk. 2.</span> Arbejdsgiveren skal benytte en arbejdsmiljørådgiver, der er autoriseret, jf. bekendtgørelsen om autorisation af arbejdsmiljørådgivere til at bistå virksomheder med efterkommelse af påbud om brug af rådgivning, til at bistå med rådgivning til løsning af netop det arbejdsmiljøproblem, der danner grundlag for rådgivningspåbudet.</p>\r\n      <p class=\"Tekst\"><span class=\"Italic\">Stk. 3.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret rådgiver, der hører ind under den juridiske enhed, som har modtaget et påbud om autoriseret rådgivning.</p>\r\n      <p class=\"Tekst\"><span class=\"Bold\">§ 22.</span> Arbejdsgiveren skal sørge for, at sikkerhedsorganisationen inddrages og deltager i rådgivningsprocessen vedrørende løsningen af det bestemte arbejdsmiljøproblem.</p>\r\n      <p class=\"Tekst\"><span class=\"Italic\">Stk. 2.</span> I virksomheder, hvor der ikke skal oprettes sikkerhedsorganisation, skal de ansatte på tilsvarende måde inddrages i løsningen af det bestemte arbejdsmiljøproblem.</p>\r\n      <p class=\"Tekst\"><span class=\"Bold\">§ 23.</span> Arbejdsgiveren skal indgå en skriftlig aftale med en autoriseret arbejdsmiljørådgiver om rådgivning til løsning af det arbejdsmiljøproblem, der følger af kap. 2.</p>\r\n      <p class=\"Tekst\"><span class=\"Italic\">Stk.   2.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"Tekst\"><span class=\"Bold\">§ 24.</span> Aftalen, jf. § 23, skal opfylde minimumskravene i bilag 1.</p>\r\n      <p class=\"Tekst\"><span class=\"Bold\">§ 25.</span> Arbejdsgiveren skal give en tilbagemelding til Arbejdstilsynet om indgåelse af en aftale om rådgivning, senest 6 uger efter at arbejdsgiveren har modtaget påbud fra Arbejdstilsynet om brug af rådgivning til løsning af arbejdsmiljøproblemet.</p>\r\n      <p class=\"Tekst\"><span class=\"Italic\">Stk. 2.</span> Tilbagemeldingen skal påtegnes af sikkerhedsorganisationen eller, i virksomheder der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"Tekst\"><span class=\"Italic\">Stk. 3.</span> Arbejdsgiveren skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til bilag 1.</p>\r\n      <p class=\"Tekst\"><span class=\"Bold\">§ 26.</span> Arbejdsgiveren skal indhente en redegørelse fra arbejdsmiljørådgiveren, når arbejdsmiljøproblemet er løst. Redegørelsen skal indeholde oplysninger om:</p>\r\n      <p class=\"Tekst\">1)   hvordan påbudet er efterkommet, og</p>\r\n      <p class=\"Tekst\">2)   hvordan sikkerhedsorganisationen eller de ansatte har været inddraget.</p>\r\n      <p class=\"Tekst\"><span class=\"Italic\">Stk. 2.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder der ikke har pligt til at etablere sikkerhedsorganisation, til en repræsentant for de ansatte.</p>\r\n      <p class=\"Tekst\"><span class=\"Italic\">Stk. 3.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"Tekst\"><span class=\"Bold\">§ 27.</span> Arbejdsgiveren skal give en tilbagemelding til Arbejdstilsynet om, hvordan påbudet er efterkommet.</p>\r\n      <p class=\"Tekst\"><span class=\"Italic\">Stk. 2.</span> Tilbagemeldingen skal påtegnes af sikkerhedsorganisationen eller, i virksomheder der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"Tekst\"><span class=\"Italic\">Stk. 3.</span> Arbejdsgiveren skal sørge for, at tilbagemeldingen påtegnes af den autoriserede arbejdsmiljørådgiver, der herved bekræfter, at arbejdsgiveren har efterkommet problempåbudet.</p>\r\n      <p class=\"Tekst\"><span class=\"Bold\">Lov nr. 175 af 27. februar 2007 om ændring af lov om arbejdsmiljø indeholder følgende bestemmelser:</span></p>\r\n      <p class=\"Tekst\"><span class=\"Bold\">§ 2.</span> Loven træder i kraft den 1. april 2007.</p>\r\n      <p class=\"Tekst\"><span class=\"Italic\">Stk. 2.</span> Bekendtgørelse nr. 554 af 17. juni 2004 om brug af autoriserede arbejdsmiljørådgivere til løsning af bestemte arbejdsmiljøproblemer (Problempåbud) og bekendtgørelse nr. 553 af 17. juni 2004 om brug af autoriserede arbejdsmiljørådgivere for en periode (Periodepåbud) finder fortsat anvendelse for påbud udstedt inden lovens ikrafttræden.</p>\r\n      <p class=\"Tekst\"><span class=\"Italic\">Stk. 3</span> …</p>\r\n      <p class=\"Tekst\"><span class=\"Bold\">7.</span> <span class=\"Bold\">AT-anvisninger, AT-meddelelser m.v.</span></p>\r\n      <p class=\"Tekst\">At-meddelelse nr. 4.08.4 om voldsrisiko i forbindelse med arbejdets udførelse vedlægges</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071047101"
        },
        {
            "displayName": "Entydig dokumentidentifikation",
            "displayValue": "BE002834"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10471"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "31/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5900045-07 og 5900046-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}