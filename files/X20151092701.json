{
    "id": 174944,
    "title": "Bindende svar - Engangsservice - kålblade - afgiftspligtigt",
    "documentTypeId": "230",
    "isSagsforlobPeriodValid": true,
    "shortName": "AFG nr 10927 af 22/09/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bindende svar - Engangsservice - kålblade - afgiftspligtigt</p>\r\n<div class=\"Resume\">\r\n   <p class=\"TekstGenerel\">Skatterådet bekræfter, at der skal betales afgift efter emballageafgiftsloven for engangsservice fremstillet af tørrede kålblade. Endvidere præciseres, hvad der forstås ved afgiftspligtigt engangsservice.</p>\r\n</div>\r\n<p class=\"KapitelOverskrift2\">Skatterådsmøde 22. september 2015 - SKM2015. 669. SR</p>\r\n<p class=\"BilagtekstListe\">\r\n   <span class=\"Bold\">Spørgsmål</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Skal der betales afgift efter emballageafgiftsloven for engangsservice af produkter fremstillet af tørret hvidkål?</p>\r\n<p class=\"BilagtekstListe\">\r\n   <span class=\"Bold\">Svar</span>\r\n</p>\r\n<p class=\"Liste1\">\r\n   <span class=\"Liste1Nr\">1.</span> Se indstilling og begrundelse</p>\r\n<p>\r\n   <span class=\"Bold\">Beskrivelse af de faktiske forhold</span>\r\n</p>\r\n<p>Spørger påtænker at fremstille engangsservice af tørrede hvidkålsblade. Spørger forventer bl.a. at fremstille mindre tallerkener, samt presse flere blade sammen inden tørring og herved kunne fremstille større tallerkener og fade.</p>\r\n<p>Fremstillingen skal ske ved at ovntørre de yderste blade fra hvidkål. Bladet anvendes normalt ikke til fødevare og går til spilde/affald. Ideen er, at produkterne efter brug kan anvendes direkte til biogas eller til kompost.</p>\r\n<p>Kålbladene varierer i tykkelse og størrelse, så det er ikke muligt at angive en standardvægt for produkterne.</p>\r\n<p>\r\n   <span class=\"Bold\">Spørgers opfattelse og begrundelse</span>\r\n</p>\r\n<p>Spørger er godkendt til oplagring af engangsservice uden afgift, hvorfor spørger skal være sikker på en eventuel afgiftsbetaling, inden at projektet fortsætter.</p>\r\n<p>Spørger ønsker besvaret, hvordan engangsservice fremstillet af kålblade afgiftsmæssigt skal håndteres.</p>\r\n<p>Spørger har i høringssvar af 1. september 2015 anført, at produkterne af kålblade varierer i størrelse og vægt. Håndtering af afgiften på engangsservice er så besværlig, at omkostningerne herved er væsentlig større end produktets værdi. Spørger sætter også spørgsmålstegn ved, hvordan afgiften kan opkræves, uden at det hindrer salget, og hvordan det kan dokumenteres, at spørger indbetaler den korrekte afgift.</p>\r\n<p>Udgiften til administration af afgiften og afgiften i sig selv medfører, at det i praksis bliver umuligt at sælge produktet i forhold til andre produkter omfattet af afgiften. Det er derfor spørgers opfattelse, at en afgift på engangsservice fremstillet af kålblade er en teknisk handelshindring og i strid med EU's lovgivning om varernes fri bevægelighed.</p>\r\n<p>\r\n   <span class=\"Bold\">SKATs indstilling og begrundelse</span>\r\n</p>\r\n<p>\r\n   <span class=\"Underline\">Spørgsmål 1</span>\r\n</p>\r\n<p>Skal der betales afgift efter emballageafgiftsloven for engangsservice af produkter fremstillet af tørret hvidkål?</p>\r\n<p>\r\n   <span class=\"Italic\">Lovgrundlag</span>\r\n</p>\r\n<p>Emballageafgiftslovens § 2 c</p>\r\n<p>\"Der svares afgift af engangsservice.</p>\r\n<p>Stk.2. Afgiften udgør 19,20 kr. pr. kg.\"</p>\r\n<p>\r\n   <span class=\"Italic\">Forarbejder</span>\r\n</p>\r\n<p>Afgiften af engangsservice er ved lov nr. 1292 af 20. december 2000 overført fra lov om visse miljøafgifter til emballageafgiftsloven. I forbindelse hermed blev afgiften ændret fra en værdibaseret afgift til en vægtbaseret afgift og samtidig blev engangsservice til erhvervsmæssig brug omfattet af afgiften (fx pølsebakker hos pølsemanden). Inden ændringen var engangsservice udelukkende til erhvervsmæssig brug ikke omfattet af afgiftspligten.</p>\r\n<p>Følgende fremgår af bemærkningerne (Lovforslag 59/2000) til de enkelte bestemmelser:</p>\r\n<p>\"(. . .)</p>\r\n<p>Afgiftspligten omfatter engangsservice uanset fremstillingsmateriale, dvs. knive, gafler, skeer, tallerkener og krus m.v. af plast og pap m.v., der benyttes, når man spiser og drikker, og som sædvanligvis er bestemt til bortkastning efter brug, uanset at det måske kan anvendes flere gange.</p>\r\n<p>(. . .)</p>\r\n<p class=\"BilagtekstListe\">På grundlag af navnlig Momsnævnets afgørelser er afgiftspligtens omfang blevet fastlagt. Som eksempler på varer, der vil være omfattet af afgiften efter dette forslag, kan nævnes:</p>\r\n<p class=\"Liste1\">\r\n   <span class=\"Liste1Nr\">1.</span> Bakker med en længde eller tallerkener med en diameter på 33 cm eller derunder.</p>\r\n<p class=\"Liste1\">\r\n   <span class=\"Liste1Nr\">2.</span> Drikkebægre uden hensyn til, om de er forsynet med målestreger.</p>\r\n<p class=\"Liste1\">\r\n   <span class=\"Liste1Nr\">3.</span> Drinkspinde.</p>\r\n<p class=\"Liste1\">\r\n   <span class=\"Liste1Nr\">4.</span> Grilltallerkener med flere rum.</p>\r\n<p class=\"Liste1\">\r\n   <span class=\"Liste1Nr\">5.</span> Kaffefade (bakker med fordybning til en kop - anvendes som kombineret tallerken og underkop).</p>\r\n<p class=\"Liste1\">\r\n   <span class=\"Liste1Nr\">6.</span> Plastrørepinde.</p>\r\n<p class=\"Liste1\">\r\n   <span class=\"Liste1Nr\">7.</span> Portionsskåle til isbægre m.v.</p>\r\n<p class=\"Liste1\">\r\n   <span class=\"Liste1Nr\">8.</span> Bakker fremstillet ved formpresning af ensfarvet pap, hvis flademålet ikke overstiger 275 cm2, og den længste side er mindst 50 pct. større end den korteste.</p>\r\n<p class=\"Liste1\">\r\n   <span class=\"Liste1Nr\">9.</span> Drikkebægre med målestreger af polypropylen (hospitalsbægre), som kan forsynes med et låg med drikketud.</p>\r\n<p class=\"Liste1\">\r\n   <span class=\"Liste1Nr\">10.</span> Engangskopper fremstillet af pap af typer, der udelukkende benyttes til demonstration (prøvesmagning) af andre varer.</p>\r\n<p class=\"Liste1\">\r\n   <span class=\"Liste1Nr\">11.</span> Plastskeer i importerede pakninger, som desuden indeholder sukker, flødepulver samt en serviet.</p>\r\n<p class=\"Liste1\">\r\n   <span class=\"Liste1Nr\">12.</span> Pølsebakker fremstillet af foldet pap af en type, der udelukkende anvendes ved pølsevogne og lignende.</p>\r\n<p class=\"Liste1\">\r\n   <span class=\"Liste1Nr\">13.</span> Tallerkener - trekantede, der er specielt konstruerede til automater med microbølgeovn.</p>\r\n<p class=\"Liste1\">\r\n   <span class=\"Liste1Nr\">14.</span> Drikkebægre og beholdere med et rumindhold på højst 2 liter.</p>\r\n<p>(. . .).\"</p>\r\n<p>\r\n   <span class=\"Italic\">Praksis</span>\r\n</p>\r\n<p>Den juridiske vejledning E. A. 7.1.8 Det afgiftspligtige vareområde for engangsservice</p>\r\n<p>\"(. . .)</p>\r\n<p>Eksempler på afgiftspligtige varer</p>\r\n<p class=\"BilagtekstListe\">Eksempler på varer, som er omfattet af afgiftspligten:</p>\r\n<p class=\"Liste1\">\r\n   <span class=\"Liste1Nr\">–</span> Bakker med en længde eller tallerkener med en diameter på 33 cm eller derunder</p>\r\n<p class=\"Liste1\">\r\n   <span class=\"Liste1Nr\">–</span> Drikkebægre og beholdere med et rumindhold op til 2 liter, også selv om de er forsynet med målestreger</p>\r\n<p class=\"Liste1\">\r\n   <span class=\"Liste1Nr\">–</span> Drikkebægre af polypropylen med målestreger (hospitalsbægre), som kan forsynes med et låg med drikketud</p>\r\n<p class=\"Liste1\">\r\n   <span class=\"Liste1Nr\">–</span> Drinkspinde</p>\r\n<p class=\"Liste1\">\r\n   <span class=\"Liste1Nr\">–</span> Engangskopper fremstillet af pap, der udelukkende bruges til demonstration (prøvesmagning) af andre varer</p>\r\n<p class=\"Liste1\">\r\n   <span class=\"Liste1Nr\">–</span> Grilltallerkener med flere rum</p>\r\n<p class=\"Liste1\">\r\n   <span class=\"Liste1Nr\">–</span> Kaffefade (bakker med fordybning til en kop, bruges som kombineret tallerken og underkop)</p>\r\n<p class=\"Liste1\">\r\n   <span class=\"Liste1Nr\">–</span> Rørepinde af plast</p>\r\n<p class=\"Liste1\">\r\n   <span class=\"Liste1Nr\">–</span> Plastskeer i importerede pakninger, som også indeholder sukker, flødepulver samt en serviet</p>\r\n<p class=\"Liste1\">\r\n   <span class=\"Liste1Nr\">–</span> Portionsskåle, bægre, kopper eller lignende til servering af is og desserter</p>\r\n<p class=\"Liste1\">\r\n   <span class=\"Liste1Nr\">–</span> Pølsebakker fremstillet af foldet pap</p>\r\n<p class=\"Liste1\">\r\n   <span class=\"Liste1Nr\">–</span> Tallerkener, trekantede, der er specielt konstruerede til automater med mikrobølgeovn og</p>\r\n<p class=\"Liste1\">\r\n   <span class=\"Liste1Nr\">–</span> Træspatler til isbægre mv.</p>\r\n<p>Eksempler på ikke-afgiftspligtige varer</p>\r\n<p class=\"BilagtekstListe\">Eksempler på varer, som ikke er omfattet af afgiftspligten:</p>\r\n<p class=\"Liste1\">\r\n   <span class=\"Liste1Nr\">–</span> Aluminiumsbakker og -forme</p>\r\n<p class=\"Liste1\">\r\n   <span class=\"Liste1Nr\">–</span> Askebægre (aluminium eller pap med aluminiumsbelægning)</p>\r\n<p class=\"Liste1\">\r\n   <span class=\"Liste1Nr\">–</span> Burgerpakninger (transportpakninger)</p>\r\n<p class=\"Liste1\">\r\n   <span class=\"Liste1Nr\">–</span> Bægre og beholdere med et rumindhold på over 2 liter</p>\r\n<p class=\"Liste1\">\r\n   <span class=\"Liste1Nr\">–</span> Bægerholdere (genbruges)</p>\r\n<p class=\"Liste1\">\r\n   <span class=\"Liste1Nr\">–</span> Isbægre (emballager, som indgår i en fremstillingsproces, og som nedfryses sammen med isen)</p>\r\n<p class=\"Liste1\">\r\n   <span class=\"Liste1Nr\">–</span> Ispinde</p>\r\n<p class=\"Liste1\">\r\n   <span class=\"Liste1Nr\">–</span> Låg til bægre mv.</p>\r\n<p class=\"Liste1\">\r\n   <span class=\"Liste1Nr\">–</span> Papbakker til jordbær, tomater, champignons mv.</p>\r\n<p class=\"Liste1\">\r\n   <span class=\"Liste1Nr\">–</span> Pindemadspinde</p>\r\n<p class=\"Liste1\">\r\n   <span class=\"Liste1Nr\">–</span> Plattebakker af aluminium med mindst 5 rum</p>\r\n<p class=\"Liste1\">\r\n   <span class=\"Liste1Nr\">–</span> Serveringsbakker med en længde på mere end 33 cm</p>\r\n<p class=\"Liste1\">\r\n   <span class=\"Liste1Nr\">–</span> Servietter og engangsduge</p>\r\n<p class=\"Liste1\">\r\n   <span class=\"Liste1Nr\">–</span> Sugerør</p>\r\n<p class=\"Liste1\">\r\n   <span class=\"Liste1Nr\">–</span> Yoghurtbægre med påtryk.</p>\r\n<p>\r\n   <span class=\"Italic\">Begrundelse</span>\r\n</p>\r\n<p>Spørger ønsker at fremstille engangsservice af tørrede hvidkålsblade.</p>\r\n<p>Det fremgår efter emballageafgiftslovens § 2 c, at der skal betales afgift af engangsservice. Afgiften er ikke differentieret efter materiale, jf. forarbejder til lov 1292 af 20. december 2000, hvorefter afgiftspligten omfatter engangsservice uanset materialet.</p>\r\n<p>Det er derfor SKATs opfattelse, at der skal betales afgift efter emballageafgiftsloven for engangsservice fremstillet af tørrede kålblade.</p>\r\n<p>Det er oplyst, at spørger forventer at fremstille tallerkener og fade.</p>\r\n<p class=\"BilagtekstListe\">Det fremgår af forarbejderne til lov 1292 fra 2000, at:</p>\r\n<p class=\"Liste1\">\r\n   <span class=\"Liste1Nr\">–</span> Afgiftspligten omfatter knive, gafler, skeer, tallerkener og krus mv.</p>\r\n<p class=\"Liste1\">\r\n   <span class=\"Liste1Nr\">–</span> Benyttes når man spiser og drikker</p>\r\n<p class=\"Liste1\">\r\n   <span class=\"Liste1Nr\">–</span> Sædvanligvis bortkastes efter brug.</p>\r\n<p>I lovens forarbejder er det ikke direkte nævnt, at større produkter som fade mv. også er omfattet af afgiftspligten. For flere produkter er nævnt, at produkter indtil en vis størrelse er omfattet af afgiftspligten - herunder tallerkener med en diameter under 33 cm og beholdere under 2 liter.</p>\r\n<p>Det fremgår af Den juridiske vejledning, at der ikke er afgift på flere større varer, fx bægre og beholdere over 2 liter og serveringsbakker med en længde på mere end 33 cm. Der er heller ikke afgift på plattebakker af aluminium med mindst 5 rum.</p>\r\n<p>Med baggrund i ovenstående er det SKATs vurdering, at tallerkner med en diameter på 33 cm eller derunder, der benyttes når man spiser og som sædvanligvis bortkastes efter brug, er omfattet af afgiftspligten.</p>\r\n<p>Det er SKATs opfattelse, at fade i forhold til afgiften på engangsservice er sammenlignelig med serveringsbakker, hvorfor det endvidere er SKATs opfattelse, at fade, som har en længde eller en diameter på mere end 33 cm, ikke er omfattet af afgiftspligten efter emballageafgiftsloven.</p>\r\n<p>Spørger anfører i sit høringssvar, at afgiftspligt på engangsservice fremstillet af kålblade vil være en teknisk handelshindring, og dermed i strid med EU's lovgivning om varernes frie bevægelighed. Dette begrundes med, at produkterne af kålblade varierer i størrelse og vægt, hvorfor de administrative omkostninger er højere end for mere ensartet engangsservice.</p>\r\n<p>Hertil bemærkes:</p>\r\n<p>Emballageafgiften, herunder afgiften på engangsservice, har til formål at begrænse anvendelsen af engangsemballager mv. med henblik på øget genanvendelse af disse, og samtidig reducere affaldsmængden af emballagerne, dvs. også den affaldsmængde, der kommer fra engangsservice.</p>\r\n<p>Afgiften på engangsservice er en generel miljøafgift efter vægt uanset produkternes oprindelse, materiale eller specielle karakteristika. At et produkts karakteristika gør, at det konkrete produkt kan variere i størrelse eller vægt, og dermed håndteringen heraf, ændrer ikke på afgiftens generelle karakter.</p>\r\n<p>Det ligger i afgifternes natur, at der er forskelle i håndteringen af opgørelsen af afgiften for forskellige produkter med forskellige karakteristika. Afgiften på engangsservice har efter SKATs vurdering ikke karakter af teknisk handelshindring i strid med EU's lovgivning om varernes frie bevægelighed.</p>\r\n<p>Høringssvaret giver således ikke anledning til ændringer i SKATs indstilling.</p>\r\n<p>SKAT indstiller, at spørgsmål 1 besvares med \"Se indstilling og begrundelse\".</p>\r\n<p>\r\n   <span class=\"Bold\">Skatterådets afgørelse og begrundelse</span>\r\n</p>\r\n<p>Skatterådet tiltræder SKATs indstilling og begrundelse.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/10/2015"
        },
        {
            "displayName": "Accession",
            "displayValue": "X20151092701"
        },
        {
            "displayName": "Entydig dokumentidentifikation",
            "displayValue": "AN012253"
        },
        {
            "displayName": "Dato for indlæggelse",
            "displayValue": "17/01/2018"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10927"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "22/09/2015"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "15-1114307"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}