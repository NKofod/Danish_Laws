{
    "id": 134559,
    "title": "Bekendtgørelse om særlige foranstaltninger til nedbringelse af antibiotikaforbruget i svinebesætninger",
    "documentTypeId": "60",
    "isSagsforlobPeriodValid": true,
    "shortName": "BEK nr 1319 af 01/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p>\r\n<p class=\"Indholdsfortegnelse\">\r\n   <a href=\"#B1\">Bilag 1</a>\r\n</p><div class=\"bjelke\">Den fulde tekst</div><p class=\"Titel2\">Bekendtgørelse om særlige foranstaltninger til nedbringelse af antibiotikaforbruget i svinebesætninger</p>\r\n<p class=\"Indledning2\">I medfør af § 33, stk. 1, § 34, § 34 a, stk. 1 og 2, § 47, stk. 1, § 58, stk. 1, § 61, § 63 og § 70, stk. 3, i lov nr. 432 af 9. juni 2004 om hold af dyr, som ændret ved lov nr. 401 af 21. april 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på svinebesætninger, for hvilke der er indgået aftale om sundhedsrådgivning, jf. bekendtgørelse om sundhedsrådgivningsaftaler for svinebesætninger.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Grænseværdier</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Fødevarestyrelsen fastsætter hvert år en national grænseværdi for antibiotikaforbrug for hver af de tre aldersgrupper af svin, jf. § 3, stk. 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Grænseværdierne, jf. stk. 1, angives i ADD (daglig standarddosis til et dyr ifølge medicindatabasen Vetstat) pr. 100 dyr pr. dag.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Grænseværdierne, jf. § 2, stk. 1, fastsættes for 2010 og 2011 til:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Smågrise (7-30 kg): 28 ADD pr. 100 dyr pr. dag.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Svin, herunder polte, over 30 kg, undtagen søer, gylte og orner: 8 ADD pr. 100 dyr pr. dag.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Søer, gylte og orner: 5,2 ADD pr. 100 dyr pr. dag.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Opgørelse af antibiotikaforbrug</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Antibiotikaforbruget opgøres for de besætninger, der er omfattet af bekendtgørelsen, jf. § 1, på baggrund af registreringer i Vetstat som et gennemsnit over 9 måneder i ADD pr. 100 dyr pr. dag fordelt på hver af de tre aldersgrupper, der er nævnt i § 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For smågrise opgøres antibiotikaforbruget som den registrerede mængde antibiotika i ADD for aldersgruppen i forhold til antallet af dyr pr. dag i aldersgruppen.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> For svin, herunder polte, over 30 kg, undtagen søer, gylte og orner, opgøres antibiotikaforbruget som den registrerede mængde antibiotika i ADD for aldersgruppen i forhold til antallet af dyr pr. dag i aldersgruppen.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> For søer, gylte og orner opgøres antibiotikaforbruget som den registrerede mængde antibiotika i ADD for søer, gylte, orner og pattegrise i forhold til antallet af dyr pr. dag i aldersgruppen søer, gylte og orner.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Gult kort antibiotika</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Fødevarestyrelsen kan påbyde den ansvarlige for en besætning, hvis antibiotikaforbrug overskrider en eller flere af de fastsatte grænseværdier, jf. § 3, at bringe antibiotikaforbruget ned under den eller de overskredne grænseværdier senest 9 måneder efter påbuddets datering (Gult kort antibiotika).</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> I de 9 måneder, et påbud efter stk. 1 er gældende, kan Fødevarestyrelsen endvidere meddele den ansvarlige for besætningen forbud mod at opbevare eller anvende antibiotikaholdige lægemidler i besætningen, hvis det pågældende lægemiddel er genordineret mere end én gang og er bestemt til opblanding i foder eller vand.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Fødevarestyrelsen kan aflægge et eller flere uanmeldte kontrolbesøg i besætningen i de 9 måneder, et påbud efter stk. 1 er gældende.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Skærpet tilsyn</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Fødevarestyrelsen kan meddele den ansvarlige for en besætning påbud om straks at få foretaget en uvildig veterinærfaglig vurdering med henblik på at nedbringe antibiotikaforbruget, og om at bringe antibiotikaforbruget ned under den eller de overskredne grænseværdier senest 9 måneder efter påbuddets datering,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> hvis antibiotikaforbruget efter forløbet af 9 måneder fra et meddelt påbud (Gult kort antibiotika), jf. § 5, stk. 1, ikke er bragt ned under den eller de grænseværdier, der er meddelt ved påbuddet, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> hvis antibiotikaforbruget efter et meddelt påbud (Gult kort antibiotika), jf. § 5, stk. 1, har været bragt ned under den eller de grænseværdier, som fremgår af påbuddet, men antibiotikaforbruget inden 12 måneder fra påbuddets udløb på ny overskrider en eller flere af de gældende grænseværdier, jf. § 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Den uvildige veterinærfaglige vurdering efter stk. 1 skal foretages af en dyrlæge.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Den uvildige faglige vurdering efter stk. 1 skal dokumenteres i form af en handlingsplan, som sendes til den ansvarlige for besætningen. Handlingsplanen skal anvise konkrete tiltag til nedbringelse af antibiotikaforbruget i besætningen og bl.a. omfatte de elementer, som fremgår af bilag 1. Fødevarestyrelsen kan rekvirere handlingsplanen.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> I de 9 måneder, et påbud efter § 6, stk. 1, er gældende, kan Fødevarestyrelsen endvidere meddele den ansvarlige for besætningen forbud mod at opbevare eller anvende antibiotikaholdige lægemidler i besætningen, hvis det pågældende lægemiddel er genordineret mere end én gang og er bestemt til opblanding i foder eller vand.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Fødevarestyrelsen aflægger et eller flere uanmeldte kontrolbesøg i besætningen i de 9 måneder, et påbud efter § 6, stk. 1, er gældende.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Hvis besætningens antibiotikaforbrug ikke er nedbragt til under den eller de påbudte grænseværdier senest 9 måneder fra dateringen af påbuddet, § 6, stk. 1, kan Fødevarestyrelsen herefter aflægge uanmeldte kontrolbesøg i besætningen hver tredje måned, indtil antibiotikaforbruget er bragt ned under den eller de påbudte grænseværdier.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Underretning af besætningsdyrlægen</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ejeren eller den ansvarlige for besætningen skal straks underrette besætningsdyrlægen om påbud og forbud meddelt efter § 5, stk. 1 og 2, § 6, stk. 1, og § 7.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Betaling</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ejeren eller den ansvarlige for besætningen betaler et gebyr ved meddelelse af påbud eller forbud efter §§ 5-7 samt ved kontrol hermed, jf. bekendtgørelse om betaling for kontrol af fødevarer og levende dyr m.v.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Udgifter i forbindelse med denne bekendtgørelse, herunder til uvildig faglig vurdering efter § 6, er det offentlige uvedkommende.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Straf og ikrafttræden</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Med bøde straffes den, der:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> overtræder § 9 eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> undlader at efterkomme forbud og påbud efter § 5, stk. 2, § 6, stk. 1, og § 7.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 3. december 2010.</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 1. december 2010</p><p class=\"Sign1\" align=\"center\">Esben Egede Rasmussen</p><p class=\"Sign2\" align=\"right\">/ Heidi Tange</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Elementer der skal indgå i en handlingsplan, jf. § 6, stk. 3</p>\r\n<p class=\"Stk\">Med henblik på at anvise konkrete tiltag til nedbringelse af antibiotikaforbruget i besætningen skal en handlingsplan, jf. § 6, stk. 3, mindst omfatte følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Relevant prøveudtagning og laboratoriediagnostik.</p>\r\n   <p class=\"Liste1\">\r\n      <span class=\"Liste1Nr\">2)</span> Behandlinger, herunder vaccinationsprogrammer.</p>\r\n   <p class=\"Liste1\">\r\n      <span class=\"Liste1Nr\">3)</span> Indretning, herunder hygiejne, smittebarrierer internt og eksternt samt sygestier.</p>\r\n   <p class=\"Liste1\">\r\n      <span class=\"Liste1Nr\">4)</span> Sektionering, herunder medicinering gennem drikkevand og foder.</p>\r\n   <p class=\"Liste1\">\r\n      <span class=\"Liste1Nr\">5)</span> Mekaniske indretninger, herunder ventilation og medicinblandere.</p>\r\n   <p class=\"Liste1\">\r\n      <span class=\"Liste1Nr\">6)</span> Indkøb af dyr.</p>\r\n   <p class=\"Liste1\">\r\n      <span class=\"Liste1Nr\">7)</span> Management.</p>\r\n   <p class=\"Liste1\">\r\n      <span class=\"Liste1Nr\">8)</span> Den ansvarlige for besætningens kommentarer, eventuelt suppleret med besætningsdyrlægens bemærkninger.</p>\r\n   <p class=\"Liste1\">\r\n      <span class=\"Liste1Nr\">9)</span> Behov for inddragelse af andre fagpersoner med henblik på vurdering af f.eks. foder, staldindretning og installationer.</p>\r\n   <p class=\"Liste1\">\r\n      <span class=\"Liste1Nr\">10)</span> Konklusioner på den uvildige vurdering.</p>\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/12/2010"
        },
        {
            "displayName": "Accession",
            "displayValue": "B20100131905"
        },
        {
            "displayName": "Entydig dokumentidentifikation",
            "displayValue": "AH004074"
        },
        {
            "displayName": "Dato for førstegangsindlæggelse",
            "displayValue": "02/12/2010"
        },
        {
            "displayName": "Dato for indlæggelse",
            "displayValue": "02/12/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1319"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "01/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin., j.nr. 2010-20-2301-00599"
        },
        {
            "displayName": "Stikord",
            "displayValue": "antibiotika, medicin til dyr, svin"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}