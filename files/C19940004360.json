{
    "id": 69619,
    "title": "Vejledning om anvendelse af reglerne i Direktoratet for Arbejdsløshedsforsikringens bekendtgørelse om overflytning mellem anerkendte arbejdsløshedskasser",
    "documentTypeId": "180",
    "isSagsforlobPeriodValid": false,
    "shortName": "VEJ nr 43 af 02/03/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om anvendelse af reglerne i  \r\n\r\n Direktoratet for Arbejdsløshedsforsikringens bekendtgørelse om overflytning  \r\n\r\n mellem anerkendte arbejdsløshedskasser </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har i bekendtgørelse nr. 148 af 2. marts 1994 fastsat regler  \r\n\r\n om overflytning mellem anerkendte arbejdsløshedskasser. Til brug herfor har  \r\n\r\n direktoratet udarbejdet denne vejledning. </P>  \r\n\r\n<P>Ifølge arbejdsløshedsforsikringslovens § 42 skal medlemmer, der tager  \r\n\r\n erhvervsarbejde uden for kassens faglige område, lade sig overflytte til  \r\n\r\n anden kasse eller udtræde af kassen. Ifølge lovens § 41, stk. 4, må ingen  \r\n\r\n være medlem af mere end een kasse. </P>  \r\n\r\n<P>Arbejdsløshedskasserne for lønmodtagere har anerkendelse som fagligt  \r\n\r\n afgrænsede arbejdsløshedskasser. I visse tilfælde dækkes samme faglige område  \r\n\r\n af flere arbejdsløshedskasser. Herudover har Kristelig Arbejdsløshedskasse,  \r\n\r\n jf. lovens § 97, anerkendelse som tværfaglig arbejdsløshedskasse for  \r\n\r\n lønmodtagere. </P>  \r\n\r\n<P> <B>Overflytningens betydning - § 1</B>  </P>  \r\n\r\n<P>Ved at følge bekendtgørelsens overflytningsregler bevarer medlemmet de  \r\n\r\n rettigheder (anciennitet mv.), som er opnået som medlem af den hidtidige  \r\n\r\n arbejdsløshedskasse. </P>  \r\n\r\n<P>Hvis medlemmet derimod melder sig ud eller bliver slettet, for eksempel på  \r\n\r\n grund af kontingentrestance, mistes disse rettigheder. Dette gælder, selv om  \r\n\r\n den pågældende straks efter bliver optaget i en anden arbejdsløshedskasse.  \r\n\r\n</P>  \r\n\r\n<P> <B>Pligt til overflytning </B></P>  \r\n\r\n<P>Overflytning mellem kasser for lønmodtagere - § 2 </P>  \r\n\r\n<P>Hvis et medlem tager lønarbejde uden for sin kasses faglige område,  \r\n\r\n<I>skal</I> medlemmet overflyttes til en kasse, der dækker det nye faglige  \r\n\r\n område. Dette gælder, selv om medlemmets ugentlige arbejdstid er mindre end  \r\n\r\n fagets normale ugentlige arbejdstid, jf. nærmere neden for. </P>  \r\n\r\n<P>Der kan dog ikke ske overflytning, hvis medlemmet samtidig har lønarbejde  \r\n\r\n af større omfang inden for den hidtidige kasses område. </P>  \r\n\r\n<P> <I>Egentlige bierhverv</I> kan ikke danne grundlag for overflytning, selv  \r\n\r\n om arbejdet varer mindst 5 uger og den gennemsnitlige arbejdstid er mindst 10  \r\n\r\n timer ugentlig. Som eksempler på egentlige bierhverv kan nævnes  \r\n\r\n klasselotterikollektørarbejde, fritidsvicevært, kirkesanger og frivillige  \r\n\r\n brandmænd. </P>  \r\n\r\n<P>En forudsætning for overflytning er, at arbejdet kan danne grundlag for  \r\n\r\n optagelse i en arbejdsløshedskasse. Det er ikke en betingelse, at  \r\n\r\n beskæftigelsen samtidig kan danne grundlag for optjening af dagpengeret. Der  \r\n\r\n skal således for eksempel ske overflytning, når medlemmet er i jobtræning  \r\n\r\n efter kapitel 5 og 9 i lov om en aktiv arbejdsmarkedspolitik. </P>  \r\n\r\n<P>Et medlem, der modtager <I>overgangsydelse</I> eller <I>orlovsydelse</I> i  \r\n\r\n forbindelse med orlov til uddannelse, børnepasning, eller sabbat i henhold  \r\n\r\n til lov om orlov, skal overflyttes, hvis der i ydelsesperioden forekommer  \r\n\r\n arbejdsperioder af et sådant omfang, at betingelserne for overflytning er  \r\n\r\n opfyldt. </P>  \r\n\r\n<P>Det samme gælder et medlem, der er omfattet af ordningen i  \r\n\r\n<I>arbejdsløshedsforsikringslovens § 55, stk. 3, eller stk. 6,</I> om  \r\n\r\n dagpengeperioder med fradragsfri arbejdsindtægter. </P>  \r\n\r\n<P>Et medlem, der modtager <I>uddannelsesgodtgørelse,</I> kan ikke  \r\n\r\n overflyttes, da medlemmet i denne situation som udgangspunkt må anses for  \r\n\r\n ledig. Medlemmet skal dog overflyttes ved påbegyndelse af en lønnet  \r\n\r\n praktikperiode, der er en del af uddannelsen, hvis arbejdet har et sådant  \r\n\r\n omfang, at der skal ske overflytning. </P>  \r\n\r\n<P>Medlemmet skal ligeledes overflyttes, hvis pågældende sideløbende med  \r\n\r\n uddannelsen har beskæftigelse inden for en anden kasses faglige område i et  \r\n\r\n omfang, der giver pligt til overflytning. </P>  \r\n\r\n<P>Overtagelse af <I>kommunalt hverv som borgmester, rådmand eller  \r\n\r\n udvalgsformand, eller medlemskab af Folketinget, af regeringen eller af  \r\n\r\n Europaparlamentet</I> giver hverken ret eller pligt til overflytning, når  \r\n\r\n medlemmet er optaget i kassen på andet grundlag. Et medlem, der er optaget i  \r\n\r\n kassen på baggrund af, og som stadig udøver et af de omhandlede hverv, har  \r\n\r\n derimod ret til overflytning mellem de kasser, som medlemmet havde mulighed  \r\n\r\n for at vælge ved optagelsen. </P>  \r\n\r\n<P> <I>Arbejdets omfang</I>  </P>  \r\n\r\n<P>Overflytning forudsætter en vis tilknytning til en anden kasses faglige  \r\n\r\n område. Det er derfor en betingelse, at arbejdet, der danner grundlag for  \r\n\r\n overflytningen, varer mindst 5 uger og har en gennemsnitlig ugentlig  \r\n\r\n arbejdstid på mindst 10 timer. </P>  \r\n\r\n<P>Der kan ske overflytning under <I>sygdom, barselsorlov, ferie med  \r\n\r\n feriepenge og i perioder, hvor der er modtaget støtte til pasning af et  \r\n\r\n handicappet barn efter bistandslovens § 48, stk. 1,</I> under forudsætning  \r\n\r\n af, at medlemmet fortsat er i et ansættelsesforhold og kravet om 5 ugers  \r\n\r\n arbejde med en gennemsnitlig arbejdstid på mindst 10 timer er opfyldt på  \r\n\r\n overflytningstidspunktet. </P>  \r\n\r\n<P>Hvis arbejdet er af mindre omfang har medlemmet <I>hverken ret eller  \r\n\r\n pligt</I> til overflytning til en anden kasse. </P>  \r\n\r\n<P>Et medlem, der har arbejde i lige stort omfang inden for 2 eller flere  \r\n\r\n kassers faglige område, kan vælge enten at lade sig overflytte eller at blive  \r\n\r\n i den hidtidige kasse, jf. § 5. </P>  \r\n\r\n<P> <I>Arbejdet skal henhøre under en anden kasses faglige område</I>  </P>  \r\n\r\n<P>For at overflytning kan finde sted, skal der være en arbejdsløshedskasse,  \r\n\r\n som efter sin vedtægt optager medlemmer, der arbejder inden for det  \r\n\r\n pågældende faglige område. Er medlemmets nye arbejde ikke dækket af en  \r\n\r\n fagligt afgrænset kasses område, kan overflytning ikke finde sted. </P>  \r\n\r\n<P>Skal et <I>deltidsforsikret</I> medlem overflyttes på grund af  \r\n\r\n deltidsarbejde inden for et andet fag, er det en betingelse, at den nye kasse  \r\n\r\n efter vedtægten optager deltidsforsikrede. Hvis kassen ikke optager  \r\n\r\n deltidsforsikrede, kan overflytning ikke finde sted. Dette gælder, selv om  \r\n\r\n kassen optager deltidsforsikrede inden for andre faggrupper. </P>  \r\n\r\n<P>I sådanne tilfælde kan medlemmet heller ikke overflyttes til en tværfaglig  \r\n\r\n arbejdsløshedskasse. </P>  \r\n\r\n<P>En undtagelse gælder dog for medlemmer, der på grund af <I>delpension</I>  \r\n\r\n er optaget som deltidsforsikrede i en kasse for lønmodtagere. Disse medlemmer  \r\n\r\n skal overflyttes som deltidsforsikrede, selvom kassen ikke optager  \r\n\r\n deltidsforsikrede efter sin vedtægt. </P>  \r\n\r\n<P>Dækkes medlemmets nye arbejde ikke af en arbejdsløshedskasses faglige  \r\n\r\n område, kan medlemmet ikke fortsætte som medlem af den hidtidige  \r\n\r\n arbejdsløshedskasse, med mindre medlemmet får tilladelse til det. Tilladelsen  \r\n\r\n kan gives af Direktøren for Arbejdsløshedsforsikringen, jf. lovens § 44. </P>  \r\n\r\n<P> <I>Varslet strejke eller lockout</I>  </P>  \r\n\r\n<P>Et medlem kan ikke overflyttes, når det arbejde, der skal danne grundlag  \r\n\r\n for overflytningen er omfattet af varslet strejke eller lockout. Overflytning  \r\n\r\n kan ske umiddelbart efter konfliktens ophør, hvis kravet om 5 ugers arbejde  \r\n\r\n med en gennemsnitlig arbejdstid på mindst 10 timer er opfyldt. Arbejde i  \r\n\r\n varslingsperioden kan medregnes. </P>  \r\n\r\n<P> <B>Overflytning fra en kasse for selvstændige til en lønmodtagerkasse - §  \r\n\r\n 3</B>  </P>  \r\n\r\n<P>Hvis et medlem af en kasse for selvstændige erhvervsdrivende tager  \r\n\r\n lønarbejde, skal medlemmet overflyttes til en kasse for lønmodtagere, der  \r\n\r\n dækker lønarbejdets faglige område, med mindre medlemmet samtidig driver  \r\n\r\n selvstændig virksomhed i væsentligt omfang. </P>  \r\n\r\n<P>For så vidt angår arbejdets omfang og karakter og tilknytning til en  \r\n\r\n lønmodtagerkasses faglige område gælder samme regler som ved overflytning  \r\n\r\n mellem kasser for lønmodtagere, og der henvises derfor til vejledningen til §  \r\n\r\n 2. </P>  \r\n\r\n<P>Da et medlem af en kasse for selvstændige altid er fuldtidsforsikret, har  \r\n\r\n bemærkningerne i vejledningen til § 2 om overflytning af deltidsforsikrede  \r\n\r\n dog ingen betydning ved overflytning i medfør af § 3. </P>  \r\n\r\n<P>Et medlem af en kasse for selvstændige, der driver en sæsonvirksomhed, har  \r\n\r\n ikke pligt til overflytning ved lønarbejde uden for sæsonen, hvis  \r\n\r\n sæsonvirksomheden fortsat drives og har et omfang, der berettiger til  \r\n\r\n optagelse efter de gældende regler om optagelse i en kasse for selvstændige.  \r\n\r\n</P>  \r\n\r\n<P>Finder en arbejdsløshedskasse for selvstændige, at et medlem skal  \r\n\r\n overflyttes til en lønmodtagerkasse, kan medlemmet bevare medlemskab af sin  \r\n\r\n hidtidige arbejdsløshedskasse, indtil lønmodtagerkassen har anerkendt, at  \r\n\r\n medlemmet er berettiget til overflytning til kassen, jf. § 13, stk. 2. </P>  \r\n\r\n<P> <B>Overflytning fra en lønmodtagerkasse til en kasse for selvstændige - §  \r\n\r\n 4</B>  </P>  \r\n\r\n<P>Hovedreglen er, at et medlem af en arbejdsløshedskasse for lønmodtagere,  \r\n\r\n der begynder at udøve selvstændig virksomhed mere end midlertidigt og i  \r\n\r\n væsentligt omfang, skal overflyttes til en arbejdsløshedskasse for  \r\n\r\n selvstændige erhvervsdrivende. </P>  \r\n\r\n<P>I visse tilfælde kan medlemmet dog vælge at forblive medlem af en kasse  \r\n\r\n for lønmodtagere. </P>  \r\n\r\n<P>Dette gælder, hvis medlemmet samtidig med, at der udøves selvstændig  \r\n\r\n virksomhed mere end midlertidigt og i væsentligt omfang, har lønarbejde med  \r\n\r\n en gennemsnitlig arbejdstid på mere end 30 timer ugentlig. </P>  \r\n\r\n<P>Medlemmet kan ligeledes blive stående som medlem af en kasse for  \r\n\r\n lønmodtagere, hvis den selvstændige virksomhed udøves på en sådan måde, at  \r\n\r\n den under medlemmets ledighed fra lønarbejde kan anses for  \r\n\r\n<I>bibeskæftigelse</I> efter de gældende regler om retten til  \r\n\r\n arbejdsløshedsdagpenge for medlemmer, som under ledighed har bibeskæftigelse  \r\n\r\n ved selvstændig virksomhed. </P>  \r\n\r\n<P>Et medlem, der modtager <I>etableringsydelse</I> i henhold til kapitel 8 i  \r\n\r\n lov om en aktiv arbejdsmarkedspolitik skal overflyttes til en kasse for  \r\n\r\n selvstændige, når betingelserne for modtagelse af etableringsydelse er  \r\n\r\n opfyldt, uanset at ydelsesperioden anses som en ledighedsperiode. Medlemmet  \r\n\r\n kan ikke overflyttes til en anden kasse for selvstændige i ydelsesperioden.  \r\n\r\n</P>  \r\n\r\n<P>Et medlem, der <I>i medfør af anden lovgivning</I> modtager offentlig  \r\n\r\n støtte til etablering og drift af selvstændig virksomhed, skal ligeledes  \r\n\r\n overflyttes til en kasse for selvstændige. </P>  \r\n\r\n<P>Finder en arbejdsløshedskasse for lønmodtagere, at et medlem skal  \r\n\r\n overflyttes til en arbejdsløshedskasse for selvstændige erhvervsdrivende, kan  \r\n\r\n medlemmet bevare medlemskab af sin hidtidige arbejdsløshedskasse, indtil  \r\n\r\n kassen for selvstændige har anerkendt, at medlemmet er berettiget til  \r\n\r\n overflytning til kassen, jf. § 13, stk. 2. </P>  \r\n\r\n<P>Et ledigt medlem af en lønmodtagerkasse, der driver selvstændig  \r\n\r\n virksomhed, men i et omfang, der ikke berettiger til overflytning til en  \r\n\r\n kasse for selvstændige, har ikke pligt til at udtræde af kassen i medfør af  \r\n\r\n lovens § 42, selv om medlemmet på grund af den selvstændige virksomhed  \r\n\r\n eventuelt ikke er dagpengeberettiget. Der skal således ikke indhentes  \r\n\r\n tilladelse fra Direktøren for Arbejdsløshedsforsikringen til medlemmets  \r\n\r\n forbliven i kassen. </P>  \r\n\r\n<P>Bestemmelsen i stk. 4 giver også mulighed for at overflytte et medlem af  \r\n\r\n en arbejdsløshedskasse for lønmodtagere, der udøver selvstændig virksomhed på  \r\n\r\n Færøerne eller i Grønland. </P>  \r\n\r\n<P>Der er ikke tale om en pligtmæssig overflytning. </P>  \r\n\r\n<P>Medlemmets optagelse i lønmodtagerkassen må ikke være sket på grundlag af  \r\n\r\n midlertidigt lønarbejde på Færøerne eller i Grønland. </P>  \r\n\r\n<P> <B>Ret til overflytning - § 5</B>  </P>  \r\n\r\n<P>Hvis et medlems arbejde omfattes af flere arbejdsløshedskassers faglige  \r\n\r\n område, kan medlemmet overflyttes mellem disse. </P>  \r\n\r\n<P>Dette gælder også, hvis medlemmet er beskæftiget i samme omfang inden for  \r\n\r\n flere kassers faglige område (for eksempel 20 timer ugentlig som chauffør og  \r\n\r\n 20 timer ugentlig som kontorfunktionær). </P>  \r\n\r\n<P>Det er dog en betingelse for overflytning, at medlemmet har haft eller får  \r\n\r\n mindst 5 ugers arbejde med en gennemsnitlig arbejdstid på mindst 10 timer om  \r\n\r\n ugen. En eventuel gennemført overflytning på baggrund af et  \r\n\r\n ansættelsesforhold, der ikke opfylder betingelserne, skal annulleres. </P>  \r\n\r\n<P>Da Kristelig Arbejdsløshedskasse er tværfaglig, har medlemmer, der er  \r\n\r\n beskæftiget i mindst det nævnte omfang inden for en lønmodtagerkasses faglige  \r\n\r\n område, altid ret til overflytning til Kristelig Arbejdsløshedskasse. Et  \r\n\r\n deltidsforsikret medlem med deltidsarbejde kan dog kun overflyttes, hvis en  \r\n\r\n faglig afgrænset kasse optager deltidsforsikrede inden for den pågældende  \r\n\r\n faggruppe. </P>  \r\n\r\n<P>Medlemmer af kasser for selvstændige erhvervsdrivende, der fortsat driver  \r\n\r\n selvstændig virksomhed, kan overflyttes mellem disse. Overflytning kan dog  \r\n\r\n ikke ske, når medlemmet modtager etableringsydelse, jf. § 9, stk. 2. </P>  \r\n\r\n<P> <B>Arbejde i udlandet - § 6</B>  </P>  \r\n\r\n<P>Medlemmer, der under arbejde i udlandet, på Færøerne eller i Grønland har  \r\n\r\n bevaret medlemskab af en dansk arbejdsløshedskasse, kan kun overflyttes til  \r\n\r\n en anden dansk arbejdsløshedskasse, hvis der kunne ske <I>optagelse</I> i en  \r\n\r\n dansk arbejdsløshedskasse på grundlag af det samme arbejde i udlandet. </P>  \r\n\r\n<P>Arbejdet skal også i denne situation vare mindst 5 uger, og den  \r\n\r\n gennemsnitlige arbejdstid skal være på mindst 10 timer ugentlig. </P>  \r\n\r\n<P>I andre tilfælde må medlemmet forblive medlem af den kasse, medlemmet var  \r\n\r\n optaget i ved afrejsen. </P>  \r\n\r\n<P> <B>Forhold, der hindrer overflytning - § 7, stk. 1</B>  </P>  \r\n\r\n<P>Et medlem, der er overgået til efterløn, kan ikke overflyttes, selv om  \r\n\r\n medlemmet udnytter retten til at arbejde i efterlønsperioden i  \r\n\r\n overensstemmelse med arbejdsløshedsforsikringslovens § 75 c. </P>  \r\n\r\n<P>Et medlem, der aftjener militær eller civil værnepligt, kan ikke  \r\n\r\n overflyttes. Efter værnepligtsperioden gælder de almindelige  \r\n\r\n overflytningsregler. </P>  \r\n\r\n<P>Det er hovedreglen, at overflytning mellem 2 arbejdsløshedskasser kun kan  \r\n\r\n ske, når medlemmet er i arbejde. Det er afgørende, at medlemmet er i et  \r\n\r\n ansættelsesforhold på overflytningstidspunktet. </P>  \r\n\r\n<P>Der henvises til vejledningen til § 2 om overflytning under sygdom mv.  \r\n\r\n</P>  \r\n\r\n<P> <B>Overflytning efter uddannelse. Tilbageflytning til tidligere kasse - §  \r\n\r\n 7, stk. 2 - 6</B>  </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7, </B> stk. 2-4, indeholder sammen med § 8 og § 9 om  \r\n\r\n overflytning og tilbageflytning i forbindelse med jobtræning og  \r\n\r\n etableringsydelse de eneste undtagelser fra reglen om, at et fuldt ledigt  \r\n\r\n medlem ikke kan overflyttes. </P>  \r\n\r\n<P>Et ledigt medlem kan overflyttes til en anden arbejdsløshedskasse med  \r\n\r\n<I>dimittendrettigheder</I> , hvis medlemmet har gennemført en erhvervsmæssig  \r\n\r\n uddannelse, der giver ret til optagelse i denne kasse, jf.  \r\n\r\n arbejdsløshedsforsikringslovens § 41, stk. 1, nr. 3), litra b). Hvis kravet i  \r\n\r\n arbejdsløshedsforsikringslovens § 53 om et års medlemskab af en  \r\n\r\n arbejdsløshedskasse er opfyldt, vil et medlem, der overflyttes efter denne  \r\n\r\n bestemmelse, være berettiget til dagpenge (dimittendsats) umiddelbart efter  \r\n\r\n uddannelsens afslutning. </P>  \r\n\r\n<P>Det er en betingelse for overflytningen, at medlemmet fremsætter begæring  \r\n\r\n om overflytning inden 2 uger efter uddannelsens afslutning. </P>  \r\n\r\n<P>Retten til <I>tilbageflytning</I> efter stk. 3 og 4, gælder kun for  \r\n\r\n medlemmer, der har haft pligt til at lade sig overflytte fra den oprindelige  \r\n\r\n kasse, fordi de i en periode har haft arbejde uden for kassens faglige område  \r\n\r\n eller har udøvet selvstændig virksomhed. </P>  \r\n\r\n<P>Et medlem, der har valgt at lade sig overflytte efter reglen i § 5, har  \r\n\r\n således ikke ret til tilbageflytning til den oprindelige kasse, når medlemmet  \r\n\r\n bliver ledigt. </P>  \r\n\r\n<P>Der er kun ret til tilbageflytning til en lønmodtagerkasse. En tidligere  \r\n\r\n selvstændig erhvervsdrivende, der er blevet overflyttet til en  \r\n\r\n lønmodtagerkasse, kan derfor ikke flyttes tilbage til en kasse for  \r\n\r\n selvstændige ved ledighed fra lønarbejdet. </P>  \r\n\r\n<P>Tilbageflytningsretten er endvidere begrænset til tilfælde, hvor medlemmet  \r\n\r\n har haft fast tilknytning til den oprindelige kasse, enten på grund af sin  \r\n\r\n uddannelse (stk. 3) eller på grund af arbejde inden for kassens faglige  \r\n\r\n område i betydeligt omfang (stk. 4). </P>  \r\n\r\n<P>Perioden på 2 år, hvori arbejdskravet efter stk. 4, skal være opfyldt, kan  \r\n\r\n ikke forlænges på grund af &#187;døde perioder&#171;. </P>  \r\n\r\n<P>Det er en betingelse, at ledigheden er opstået inden henholdsvis 3 år  \r\n\r\n eller 1 år efter overflytningen, og at skriftlig ansøgning om tilbageflytning  \r\n\r\n indgives inden 4 uger efter, at medlemmet blev ledigt. </P>  \r\n\r\n<P>Et medlem, der er ledig, fordi medlemmet er omfattet af konflikt, kan ikke  \r\n\r\n tilbageflyttes, så længe konflikten løber. </P>  \r\n\r\n<P> <B>Jobtræning og etableringsydelse - § § 8 og 9</B>  </P>  \r\n\r\n<P>Der henvises til reglerne i lov om en aktiv arbejdsmarkedspolitik og  \r\n\r\n arbejdsministeriets bekendtgørelse om en aktiv arbejdsmarkedsindsats. </P>  \r\n\r\n<P>Et medlem har ret til at blive flyttet tilbage til den arbejdsløshedskasse  \r\n\r\n for lønmodtagere, pågældende tidligere var medlem af, hvis der fremsættes  \r\n\r\n anmodning herom inden 3 måneder efter jobtræningens/etableringsydelsens  \r\n\r\n ophør. </P>  \r\n\r\n<P>Hvis medlemmet efter periodens ophør ikke er ledigt, men begynder  \r\n\r\n lønarbejde, der er tilstrækkeligt til overflytning, skal medlemmet derimod  \r\n\r\n overflyttes efter de almindelige regler til en lønmodtagerkasse, hvis faglige  \r\n\r\n område dækker det pågældende arbejde. </P>  \r\n\r\n<P> <B>Overflytningstidspunktet - § 10, stk. 2</B>  </P>  \r\n\r\n<P>Det administrative arbejde i forbindelse med overflytningen begynder i  \r\n\r\n medlemmets hidtidige arbejdsløshedskasse. </P>  \r\n\r\n<P>Det er derfor bestemt, at overflytning tidligst kan ske fra det tidspunkt,  \r\n\r\n hvor denne kasse har modtaget den underskrevne overflytningsblanket fra  \r\n\r\n medlemmet. </P>  \r\n\r\n<P>Hvis overflytningen til en anden arbejdsløshedskasse skyldes, at medlemmet  \r\n\r\n får arbejde inden for denne kasses faglige område, jf. §§ 2 og 3, kan  \r\n\r\n overflytning dog tidligst ske fra arbejdets begyndelse. </P>  \r\n\r\n<P>I begge situationer er det en betingelse, at overflytningsblanketten er  \r\n\r\n udfyldt korrekt. Mangler der oplysninger, eller er der oplysninger, som kan  \r\n\r\n bringe kassen i tvivl om medlemmets ret til overflytning, kan overflytningen  \r\n\r\n tidligst ske, når fejlen er rettet, eller tvivlsspørgsmålet er afklaret. </P>  \r\n\r\n<P>Bestemmelsen er ikke til hinder for, at kasserne kan aftale et  \r\n\r\n hensigtsmæssigt overflytningstidspunkt, selv om tidspunktet ikke er  \r\n\r\n sammenfaldende med modtagelsen af blanketten. </P>  \r\n\r\n<P> <B>Overflytningsblanketten - § 10, stk. 1, og § 12</B>  </P>  \r\n\r\n<P>Arbejdsløshedskasserne har pligt til at medvirke til overflytningen,  \r\n\r\n herunder pligt til at udlevere og behandle den overflytningsblanket, som er  \r\n\r\n godkendt eller udarbejdet af Direktoratet for Arbejdsløshedsforsikringen.  \r\n\r\n Blanketten <I>skal</I> benyttes ved alle overflytninger mellem  \r\n\r\n arbejdsløshedskasser. </P>  \r\n\r\n<P>Overflytningsblanketten danner i første omgang grundlag for kassernes  \r\n\r\n vurdering af, om betingelserne for overflytning er til stede. </P>  \r\n\r\n<P>Hvis oplysninger om medlemmets arbejdsfunktioner mv. er af betydning for  \r\n\r\n vurderingen af medlemmets tilhørsforhold til kassens faglige område, kan  \r\n\r\n kassen indhente oplysninger hos medlemmet herom. </P>  \r\n\r\n<P>Kassens sagsbehandling bør som udgangspunkt baseres på medlemmets tro og  \r\n\r\n loveerklæringer. Der er således ikke et generelt krav om dokumentation for  \r\n\r\n ansættelsesforhold, arbejdstid mv., men kassen kan i tvivlstilfælde forlange  \r\n\r\n fornøden dokumentation. </P>  \r\n\r\n<P> <I>Medlemmet</I> skal udfylde og underskrive sin del af  \r\n\r\n overflytningsblanketten og indlevere den til sin arbejdsløshedskasse. </P>  \r\n\r\n<P> <I>Den hidtidige kasse</I> skal herefter udfylde sin del af blanketten og  \r\n\r\n sende den til den nye kasse hurtigst muligt. Videresendelsen skal i alle  \r\n\r\n tilfælde - hvor der ikke er fejl i blanketten eller tvivl om medlemmets ret  \r\n\r\n til overflytning - ske senest 4 uger fra det tidspunkt, hvor kassen har  \r\n\r\n modtaget blanketten. </P>  \r\n\r\n<P>Oplysningerne, som den hidtidige kasse skal påføre, er almindelige  \r\n\r\n medlemsoplysninger og oplysninger om særlige forhold, der kan have betydning  \r\n\r\n for medlemmets dagpengeret. </P>  \r\n\r\n<P> <I>Den nye arbejdsløshedskasse</I> vurderer ud fra blankettens  \r\n\r\n oplysninger, om betingelserne for overflytning er til stede, eller om der  \r\n\r\n skal indhentes yderligere oplysninger hos den hidtidige kasse. </P>  \r\n\r\n<P>Finder en af de implicerede kasser, at betingelserne for overflytning ikke  \r\n\r\n er opfyldt, skal kassen træffe skriftlig afgørelse og give medlemmet  \r\n\r\n klagevejledning. Endvidere skal den anden kasse underrettes om afgørelsen.  \r\n\r\n</P>  \r\n\r\n<P>Hvis der er enighed mellem kasserne om, at betingelserne for overflytning  \r\n\r\n er opfyldt, påfører den tilflyttende kassen blanketten den dato, fra hvilken  \r\n\r\n overflytningen får virkning. </P>  \r\n\r\n<P>Kassen skal give medlemmet meddelelse om, at overflytning er sket og  \r\n\r\n indberette overflytningen til Det Centrale Register for  \r\n\r\n Arbejdsmarkedsstatistik (CRAM). </P>  \r\n\r\n<P> <B>Kontingentet - § 10, stk. 3</B>  </P>  \r\n\r\n<P>Overflytningsdagen er skæringsdag for indbetaling af kontingent til  \r\n\r\n henholdsvis den hidtidige og den nye kasse. </P>  \r\n\r\n<P>Hvis medlemmet er eller kommer i restance med kontingentet til den  \r\n\r\n hidtidige kasse, skal denne - uanset overflytningen - iværksætte  \r\n\r\n rykkerprocedure efter reglerne i arbejdsløshedsforsikringslovens § 78 og  \r\n\r\n slette medlemmet, hvis det skyldige beløb fortsat ikke betales. </P>  \r\n\r\n<P>Da slettelse finder sted med virkning fra det tidspunkt, indtil hvilket  \r\n\r\n medlemmet har betalt skyldigt kontingent, vil slettelsen ske med virkning fra  \r\n\r\n et tidspunkt, der ligger før overflytningen, der herefter bortfalder. </P>  \r\n\r\n<P>Den hidtidige kasse skal derfor omgående underrette medlemmets nye kasse  \r\n\r\n om slettelsen. </P>  \r\n\r\n<P> <B>Medlemmets pligt til at medvirke ved overflytningen - § 11</B>  </P>  \r\n\r\n<P>Et medlem, der tager arbejde eller begynder selvstændig virksomhed, der  \r\n\r\n efter bekendtgørelsens §§ 2 - 4 medfører pligt til overflytning, skal  \r\n\r\n medvirke ved overflytningen. </P>  \r\n\r\n<P>Det betyder bl.a., at medlemmet har pligt til at oplyse kassen om sine  \r\n\r\n arbejdsfunktioner mv., hvis kassen anmoder om det, og oplysningerne har  \r\n\r\n betydning for vurderingen af, hvilken kasses faglige område, arbejdet hører  \r\n\r\n under. </P>  \r\n\r\n<P>Arbejdsløshedskassen kan ensidigt træffe afgørelse om, at et medlem skal  \r\n\r\n udtræde af kassen, hvis medlemmet ikke vil medvirke ved en sådan overflytning  \r\n\r\n til en anden arbejdsløshedskasse. Efter de almindelige regler for kassernes  \r\n\r\n (afdelingernes) sagsbehandling skal kassens afgørelse være skriftlig og  \r\n\r\n indeholde klagevejledning. </P>  \r\n\r\n<P>På grund af de alvorlige konsekvenser en afgørelse om udtræden kan have  \r\n\r\n for medlemmet, er det bestemt, at klagen skal have &#187;opsættende  \r\n\r\n virkning&#171;. Medlemskabet af den hidtidige kasse kan derfor fortsætte,  \r\n\r\n indtil Direktoratet for Arbejdsløshedsforsikringen eller eventuelt  \r\n\r\n Arbejdsmarkedets Ankenævn har behandlet klagen. Det forudsættes dog, at  \r\n\r\n medlemmet betaler kontingent til kassen i perioden, hvor klagen behandles.  \r\n\r\n</P>  \r\n\r\n<P> <B>Tvivl eller uenighed om medlemmets kassetilhørsforhold - § 13, stk. 2  \r\n\r\n og stk. 3</B>  </P>  \r\n\r\n<P>I tilfælde, hvor der er tvivl om, hvilken arbejdsløshedskasse medlemmets  \r\n\r\n arbejde hører under, kan medlemmet eller de involverede kasser forelægge  \r\n\r\n spørgsmålet for Direktoratet for Arbejdsløshedsforsikringen. </P>  \r\n\r\n<P>Indtil tvivlsspørgsmålet er afklaret, skal medlemmet blive stående i den  \r\n\r\n hidtidige arbejdsløshedskasse. </P>  \r\n\r\n<P>Hvis der er uenighed mellem 2 arbejdsløshedskasser om et medlems  \r\n\r\n kassetilhørsforhold, skal medlemmet blive stående i den hidtidige  \r\n\r\n arbejdsløshedskasse, indtil uenigheden mellem kasserne er bilagt. </P>  \r\n\r\n<P>Direktøren for Arbejdsløshedsforsikringen kan dog bestemme, at medlemmet  \r\n\r\n alligevel skal overflyttes eller har ret til overflytning, hvis direktøren  \r\n\r\n skønner, at der ikke er mulighed for at opnå enighed mellem de berørte  \r\n\r\n arbejdsløshedskasser om spørgsmålet. </P>  \r\n\r\n<P>Som udgangspunkt effektueres overflytning først med virkning fra det  \r\n\r\n tidspunkt, hvor reel tvivl eller uoverensstemmelse mellem kasserne om  \r\n\r\n medlemmets kassetilhørsforhold er ophørt. Direktøren for  \r\n\r\n Arbejdsløshedsforsikringen er imidlertid ikke afskåret fra at fastsætte et  \r\n\r\n overflytningstidspunkt, der ligger forud for sin afgørelse om medlemmets ret  \r\n\r\n til overflytning. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 2. marts 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Susanne L. Bærentzen </P>  \r\n\r\n<P CLASS=MINISTER ALIGN=RIGHT>/ Lisbeth Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/03/1994"
        },
        {
            "displayName": "Accession",
            "displayValue": "C19940004360"
        },
        {
            "displayName": "Entydig dokumentidentifikation",
            "displayValue": "CM028804"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "02/03/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 6. kt. j.nr. 93-22-65"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}