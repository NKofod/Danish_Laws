{
    "id": 105352,
    "title": "Bekendtgørelse om tilladelse til skadesforsikringsselskaber og captivegenforsikringsselskaber",
    "documentTypeId": "60",
    "isSagsforlobPeriodValid": true,
    "shortName": "BEK nr 1233 af 22/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilladelse til skadesforsikringsselskaber og captivegenforsikringsselskaber <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 18, stk. 3, i lov om finansiel virksomhed, jf. lovbekendtgørelse nr. 1045 af 22. august 2007, fastsættes:</p><p class=\"ParagrafGruppeOverskrift\">Ansøgning om tilladelse m.v.</p><p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse på skadesforsikringsselskaber og captivegenforsikringsselskaber.</p><p class=\"Paragraf\"><span class=\"ParagrafNr\">§ 2.</span> Ansøgning om tilladelse skal indeholde oplysninger om den virksomhed, som selskabet agter at udøve med angivelse af forsikringsklasser, grupper af klasser og eventuelle accessoriske risici, jf. § 4.</p><p class=\"Stk2\"><span class=\"StkNr\">Stk. 2.</span> Ansøgningen skal være ledsaget af følgende bilag:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Stiftelsesdokumentet og andre i anledning af stiftelsen oprettede dokumenter i original eller af bestyrelsen bekræftet genpart.</p><p class=\"Liste1\"><span class=\"Liste1Nr\">2)</span> Bekræftet udskrift af den på den konstituerende generalforsamling førte protokol.</p><p class=\"Liste1\"><span class=\"Liste1Nr\">3)</span> En driftsplan, jf. § 18, stk. 1, i lov om finansiel virksomhed og bekendtgørelse om solvens og driftsplaner for forsikringsselskaber.</p><p class=\"Liste1\"><span class=\"Liste1Nr\">4)</span> Oplysninger om alle, der direkte eller indirekte ejer mindst 10 pct. af kapitalen eller stemmerettighederne eller en kapitalandel, der giver mulighed for at udøve en betydelig indflydelse på ledelsen af forsikringsselskabet, eller som i øvrigt har snævre forbindelser til forsikringsselskabet, samt om størrelsen af disse kapitalejeres kapitalandel.</p><p class=\"Liste1\"><span class=\"Liste1Nr\">5)</span> Beskrivelse af forretningsgange og administrative forhold, jf. § 14, stk. 1, nr. 6, i lov om finansiel virksomhed.</p><p class=\"Liste1\"><span class=\"Liste1Nr\">6)</span> Oplysninger om ansøgers hovedkontor og hjemsted i Danmark, jf. § 14, stk. 1, nr. 7, i lov om finansiel virksomhed.</p></div></p><p class=\"Paragraf\"><span class=\"ParagrafNr\">§ 3.</span> Hvis selskabet ønsker tilladelse til forsikringsklasse 10 (ansvarsforsikring for motordrevne landkøretøjer), bortset fra fragtførerens ansvar, skal ansøgningen være ledsaget af oplysning om, hvem selskabet vil udpege som skadesbehandlingsrepræsentant i hvert af de øvrige lande i Den Europæiske Union eller i lande, som fællesskabet har indgået aftale med.</p><p class=\"Stk2\"><span class=\"StkNr\">Stk. 2.</span> Skadesbehandlingsrepræsentanten skal have beføjelse til at indsamle alle nødvendige oplysninger i forbindelse med krav og til at repræsentere selskabet over for skadelidte personer, der kan gøre krav gældende, herunder med hensyn til betaling af sådanne krav, jf. stk. 3.</p><p class=\"Stk2\"><span class=\"StkNr\">Stk. 3.</span> Skadelidte, der skal være bosat i et andet land i Den Europæiske Union eller i et andet land, som Fællesskabet har indgået aftale med, end Danmark, kan gøre krav gældende, når</p><p class=\"Tekst2\"><div><p class=\"Liste1\"><span class=\"Liste1Nr\">1)</span> kravet er opstået som følge af uheld i et andet land i Den Europæiske Union eller i et land, som Fællesskabet har indgået aftale med, end det land, hvor skadelidte er bosat, eller i et tredjeland tilsluttet grønkortordningen, og</p><p class=\"Liste1\"><span class=\"Liste1Nr\">2)</span> skaden er forvoldt af køretøjer, der er hjemmehørende i et andet land i Den Europæiske Union eller i et land, som Fællesskabet har indgået aftale med, end det land, hvor skadelidte er bosat, og som er forsikret i et selskab, der har vedtægtsmæssigt hjemsted i Danmark.</p></div></p><p class=\"Stk2\"><span class=\"StkNr\">Stk. 4.</span> Skadesbehandlingsrepræsentanten skal være bosat eller etableret i det land, hvor han er udpeget og kunne behandle skadessager på landets officielle sprog.</p><p class=\"ParagrafGruppeOverskrift\">Tilladelsens indhold</p><p class=\"Paragraf\"><span class=\"ParagrafNr\">§ 4.</span> En tilladelse gives særskilt for hver af de følgende forsikringsklasser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Ulykker (herunder arbejdsulykker og erhvervssygdomme): summaforsikring, erstatning af økonomiske tab, kombinationer heraf og personbefordring.</p><p class=\"Liste1\"><span class=\"Liste1Nr\">2)</span> Sygdom: summaforsikring, erstatning af økonomiske tab og kombinationer heraf.</p><p class=\"Liste1\"><span class=\"Liste1Nr\">3)</span> Kaskoforsikring for landkøretøjer (bortset fra jernbaners rullende materiel): alle skader på motordrevne landkøretøjer og ikke- motordrevne landkøretøjer.</p><p class=\"Liste1\"><span class=\"Liste1Nr\">4)</span> Kaskoforsikring for jernbanekøretøjer: alle skader på jernbanekøretøjer.</p><p class=\"Liste1\"><span class=\"Liste1Nr\">5)</span> Kaskoforsikring for luftfartøjer: alle skader på luftfartøjer.</p><p class=\"Liste1\"><span class=\"Liste1Nr\">6)</span> Kaskoforsikring for fartøjer til sejlads på have, indsøer og floder: alle skader på flodfartøjer, indsøfartøjer og havfartøjer.</p><p class=\"Liste1\"><span class=\"Liste1Nr\">7)</span> Godstransport (herunder varer, bagage og alt andet gods): alle skader på transporterede varer eller bagage uanset arten af transportmidlet.</p><p class=\"Liste1\"><span class=\"Liste1Nr\">8)</span> Brand og naturkræfter: alle skader på ejendom (bortset fra ejendom omfattet af klasserne 3, 4, 5, 6 og 7), når de er forårsaget af brand, eksplosion, storm, naturkræfter (bortset fra storm), kerneenergi og jordskred.</p><p class=\"Liste1\"><span class=\"Liste1Nr\">9)</span> Andre skader på ejendom: alle skader på ejendom (bortset fra ejendom omfattet af klasserne 3, 4, 5, 6 og 7), når disse skader skyldes hagl eller frost eller årsager af enhver art f.eks. tyveri, undtagen dem, der er anført under nr. 8.</p><p class=\"Liste1\"><span class=\"Liste1Nr\">10)</span> Ansvarsforsikring for motordrevne landkøretøjer: ethvert ansvar hidrørende fra brugen af motordrevne landkøretøjer (herunder førerens ansvar).</p><p class=\"Liste1\"><span class=\"Liste1Nr\">11)</span> Ansvarsforsikring for luftfartøjer: ethvert ansvar hidhørende fra brugen af luftfartøjer (herunder førerens ansvar).</p><p class=\"Liste1\"><span class=\"Liste1Nr\">12)</span> Ansvarsforsikring for fartøjer til sejlads på have, indsøer og floder: ethvert ansvar hidhørende fra anvendelsen af flod-, indsø- og havfartøjer (herunder førerens ansvar).</p><p class=\"Liste1\"><span class=\"Liste1Nr\">13)</span> Almindelig ansvarsforsikring: ethvert ansvar, der ikke er anført under numrene 10, 11 og 12.</p><p class=\"Liste1\"><span class=\"Liste1Nr\">14)</span> Kredit: almindelig insolvens, eksportkredit, salg på afbetaling, hypotekforsikring og landbrugsforsikring.</p><p class=\"Liste1\"><span class=\"Liste1Nr\">15)</span> Kaution: direkte kaution og indirekte kaution.</p><p class=\"Liste1\"><span class=\"Liste1Nr\">16)</span> Diverse økonomiske tab: arbejdsløshedsrisici, incassotab (almindeligt), dårligt vejr, tab af fortjeneste, fortsatte generalomkostninger, uforudsete handelsudgifter, tab af salgsværdi, husleje- eller indtægtstab, indirekte handelstab, bortset fra de ovenfor nævnte, ikke forretningsmæssige, økonomiske tab og andre økonomiske tab.</p><p class=\"Liste1\"><span class=\"Liste1Nr\">17)</span> Retshjælpsforsikring: retshjælpsforsikring.</p><p class=\"Liste1\"><span class=\"Liste1Nr\">18)</span> Assistance: assistance til personer, der kommer i vanskeligheder under befordring eller under fravær fra bopælen eller det faste opholdssted.</p></div></p><p class=\"Stk2\"><span class=\"StkNr\">Stk. 2.</span> Risici, der er omfattet af en klasse, kan ikke klassificeres i en anden klasse bortset fra de tilfælde, der er anført i stk. 5.</p><p class=\"Stk2\"><span class=\"StkNr\">Stk. 3.</span> En tilladelse omfatter hele den pågældende klasse, medmindre ansøgeren kun ønsker at dække en del af de risici, der hører under vedkommende klasse.</p><p class=\"Stk2\"><span class=\"StkNr\">Stk. 4.</span> En tilladelse kan gives samtidig for flere klasser. Når tilladelsen samtidig omfatter</p><p class=\"Tekst2\"><div><p class=\"Liste1\"><span class=\"Liste1Nr\">a)</span> klasserne 1 og 2, gives den under benævnelsen »ulykke og sygdom«,</p><p class=\"Liste1\"><span class=\"Liste1Nr\">b)</span> klasserne 1 (dog kun personbefordring), 3, 7 og 10, gives den under benævnelsen »automobilforsikring«,</p><p class=\"Liste1\"><span class=\"Liste1Nr\">c)</span> klasserne 1 (dog kun personbefordring), 4, 6, 7 og 12, gives den under benævnelsen »sø- og transportforsikring«,</p><p class=\"Liste1\"><span class=\"Liste1Nr\">d)</span> klasserne 1 (dog kun personbefordring), 5, 7 og 11, gives den under benævnelsen »luftfartsforsikring«,</p><p class=\"Liste1\"><span class=\"Liste1Nr\">e)</span> klasserne 8 og 9, gives den under benævnelsen »brand og andre skader på ejendom«,</p><p class=\"Liste1\"><span class=\"Liste1Nr\">f)</span> klasserne 10, 11, 12 og 13, gives den under benævnelsen »ansvarsforsikring«,</p><p class=\"Liste1\"><span class=\"Liste1Nr\">g)</span> klasserne 14 og 15, gives den under benævnelsen »kredit og kaution«,</p><p class=\"Liste1\"><span class=\"Liste1Nr\">h)</span> alle klasser, gives den under benævnelsen »forsikringsvirksomhed inden for klasserne 1-18«,</p></div></p><p class=\"Stk2\"><span class=\"StkNr\">Stk. 5.</span> Den tilladelse, der gives for en forsikringsklasse eller for en gruppe af klasser, omfatter som accessoriske risici tillige de under en anden klasse hørende risici, uden at der kræves tilladelse til disse risici, såfremt de indgår i den principale risiko og angår det objekt, der er dækket af den kontrakt, der dækker den principale risiko. Kreditforsikring, kautionsforsikring og retshjælpsforsikring, jf. stk. 1, klasse 14, 15 og 17, kan dog ikke være accessoriske risici til andre klasser.</p><p class=\"Stk2\"><span class=\"StkNr\">Stk. 6.</span> Den risiko, der er omfattet af klasse 17, retshjælpsforsikring, kan dog betragtes som accessorisk risiko til klasse 18, assistance, når betingelserne i stk. 5, 1. pkt., er opfyldt, og når hovedrisikoen kun vedrører assistance til personer, der kommer i vanskeligheder under rejser eller fravær fra bopælen eller det faste opholdssted. Retshjælpsforsikring kan ligeledes betragtes som accessorisk risiko på de i stk. 5 omhandlede betingelser, når den er knyttet til tvister eller risici, som skyldes brug af søfartøjer, eller som kan henføres til sådan brug.</p><p class=\"Paragraf\"><span class=\"ParagrafNr\">§ 5.</span> En tilladelse kan ikke omfatte anden virksomhed end den, der er hjemmel til ifølge vedtægternes angivelse af selskabets formål. Tilladelsen kan omfatte virksomhed, der er mindre omfattende end selskabets formål.</p><p class=\"Stk2\"><span class=\"StkNr\">Stk. 2.</span> En tilladelse gives uden tidsmæssig begrænsning.</p><p class=\"Paragraf\"><span class=\"ParagrafNr\">§ 6.</span> En tilladelse skal indeholde oplysning om</p><p class=\"Tekst2\"><div><p class=\"Liste1\"><span class=\"Liste1Nr\">1)</span> selskabets vedtægtsmæssige navn,</p><p class=\"Liste1\"><span class=\"Liste1Nr\">2)</span> selskabets vedtægtsmæssige hjemsted,</p><p class=\"Liste1\"><span class=\"Liste1Nr\">3)</span> selskabets selskabsretlige form,</p><p class=\"Liste1\"><span class=\"Liste1Nr\">4)</span> selskabets CVR - nr. og</p><p class=\"Liste1\"><span class=\"Liste1Nr\">5)</span> de af tilladelsen omfattede forsikringsklasser, grupper af klasser og begrænsninger heri, jf. § 4.</p></div></p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 7.</span> Bekendtgørelsen træder i kraft den 1. november 2007.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 554 af 2. juli 2002 om koncession til skadesforsikringsselskaber.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 22. oktober 2007</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Michael Holm</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af følgende direktiver: Rådets direktiv 73/239, EF-Tidende 1973 L 228, s. 3 (1.skadesforsikringsdirektiv), Rådets direktiv 84/641, EF-Tidende 1984 L 339, s. 21 (Turistassistancedirektivet), Rådets direktiv 87/344, EF-Tidende L 185, s. 77 (Retshjælpsforsikringsdirektivet), Rådets direktiv 88/357, EF-Tidende 1988 L 172, s. 1 (2. skadesforsikringsdirektiv) og Rådets direktiv 92/49, EF-Tidende 1992 L 228, s. 1 (3. skadesforsikringsdirektiv), Europa-Parlamentets og Rådets direktiv 98/78, EF-Tidende 1998 L 330, s. 1 (Forsikringsgruppedirektivet) og Europa-Parlamentets og Rådets direktiv 2000/26, EF-Tidende 2000 L 181, s. 65ff (fjerde motorkøretøjsforsikringsdirektiv), Rådets direktiv 2005/68/EF af 16. november 2005, EU-Tidende 2005 nr. L 323, s. 1 (genforsikringsdirektiv).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/10/2007"
        },
        {
            "displayName": "Accession",
            "displayValue": "B20070123305"
        },
        {
            "displayName": "Entydig dokumentidentifikation",
            "displayValue": "AU003044"
        },
        {
            "displayName": "Dato for førstegangsindlæggelse",
            "displayValue": "30/10/2007"
        },
        {
            "displayName": "Dato for indlæggelse",
            "displayValue": "30/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1233"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 162-0012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}