{
    "id": 123077,
    "title": "Arbejdstiden i forbindelse med arbejde som taxachauffør anset for kontrollabel",
    "documentTypeId": "240",
    "isSagsforlobPeriodValid": true,
    "shortName": "KEN nr 9897 af 26/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdstiden i forbindelse med arbejde som taxachauffør anset for kontrollabel</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstiden i forbindelse med arbejde som taxachauffør anset for kontrollabel.</div>\r\n        </p>\r\n        <p class=\"Tekst2\">\r\n          <div>Medlemmet meldte sig ledig og anmodede om udbetaling af dagpenge fra den 16. august 2007.</div>\r\n        </p>\r\n        <p class=\"Tekst2\">\r\n          <div>Medlemmet havde arbejdet som provisionslønnet taxachauffør fra 1. marts 2006 til 1. september 2006.</div>\r\n        </p>\r\n        <p class=\"Tekst2\">\r\n          <div>Han var herefter sygemeldt og fik sygedagpenge i perioden 14. september 2006 – 8. februar 2007.</div>\r\n        </p>\r\n        <p class=\"Tekst2\">\r\n          <div>Medlemmet var herefter igen i perioden 9. februar – 2. juni 2007 ansat som provisionslønnet taxachauffør.</div>\r\n        </p>\r\n        <p class=\"Tekst2\">\r\n          <div>Direktoratet fandt, at arbejdstiden som taxachauffør ikke kunne anses for kontrollabel, hvorfor medlemmets arbejdsindtægt skulle omregnes til timer, før vurdering af om han opfyldte beskæftigelseskravet.</div>\r\n        </p>\r\n        <p class=\"Tekst2\">\r\n          <div>Direktoratet fandt på ovennævnte baggrund, at medlemmet ikke opfyldte beskæftigelseskravet, hvorfor han ikke havde ret til dagpenge fra den 16. august 2007.</div>\r\n        </p>\r\n        <p class=\"Tekst2\">\r\n          <div>Ankenævnet traf afgørelse om, at arbejdstiden i forbindelse med arbejde som taxachauffør skulle anses for kontrollabel. Arbejdstiden kunne kontrolleres ved arbejdsgivers registrering.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at den tekniske udvikling i samfundet gjorde, at arbejdstiden måtte anses for kontrollabel.</div>\r\n        </p>\r\n        <p class=\"Tekst2\">\r\n          <div>Ankenævnet traf afgørelsen om, at arbejdstiden skulle anses for kontrollabel på baggrund af følgende oplysninger om, at:</div>\r\n        </p>\r\n        <p class=\"Tekst2\">\r\n          <div>- taxaer i dag bliver elektronisk styret via GPS-teknik indbygget i taxameteret, herunder at det er hverdag, at vognmænd kaster et blik på deres computerskærme og følger deres vogne,</div>\r\n        </p>\r\n        <p class=\"Tekst2\">\r\n          <div>- taxachaufføren ofte har vognmanden i røret med kommentarer, henvisninger og hjælp til at komme hurtigt gennem trafikken,</div>\r\n        </p>\r\n        <p class=\"Tekst2\">\r\n          <div>- vognmanden via GPS-systemet under selve vagten kan følge sine chauffører, herunder se hvem der sidder bag rattet, og hvornår vedkommende er logget på,</div>\r\n        </p>\r\n        <p class=\"Tekst2\">\r\n          <div>- data om hvem der kører hvilke biler hvornår, endvidere bliver lagret i datasystemet,</div>\r\n        </p>\r\n        <p class=\"Tekst2\">\r\n          <div>- taxachaufføren ved start af vagten trækker et id-kort gennem det GPS-kontrollerede taxameter og indtaster en personlig kode, udstedt af vognmanden,</div>\r\n        </p>\r\n        <p class=\"Tekst2\">\r\n          <div>- starttidspunkt og sluttid endvidere skrives ind i trafikbogen for hver vagt,</div>\r\n        </p>\r\n        <p class=\"Tekst2\">\r\n          <div>- en strimmel ved vagtens afslutning printes ud fra taxameteret, hvorpå er påtrykt chaufførens og vognens nummer samt start og sluttidspunkt, og</div>\r\n        </p>\r\n        <p class=\"Tekst2\">\r\n          <div>- vognmanden typisk kontrollerer trafikbogen én gang ugentligt ved udfærdigelse af lønregnskab.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse vedrørende vurderingen af arbejdstiden som taxachauffør. Ankenævnet hjemviste sagen til direktoratet med henblik på, at direktoratet skulle foretage en ny beregning af beskæftigelseskravet.</div>\r\n        </p>\r\n      </div>\r\n      <p class=\"TekstV\">Arbejdsmarkedets Ankenævn har behandlet Deres klage på møde den 19. juni 2008.</p>\r\n      <p class=\"TekstV\">Ankenævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Deres arbejdstid skal anses for kontrollabel.</p>\r\n      <p class=\"TekstV\">Deres arbejdstid skal derfor ikke beregnes ved at omregne Deres indtægt til timer. Ankenævnet har ikke taget stilling til, om De den 16. august 2007 opfyldte beskæftigelseskravet på 1924 timer.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 17. oktober 2007 og hjemviser sagen til direktoratet med henblik på en ny beregning af beskæftigelseskravet..</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De meldte Dem ind i a-kassen den 1. marts 2006,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 1. marts 2006 til 1. september 2006 var ansat som provisionslønnet taxachauffør ved vognmand [navn udeladt],</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 14. september 2006 til den 8. februar 2007 var sygemeldt og modtog sygedagpenge,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 9. februar 2007 til den 2. juni 2007 var ansat som provisionslønnet taxachauffør ved [navn udeladt],</p>\r\n        <p class=\"Liste1\"><span class=\"Liste1Nr\" id=\"\">–</span> De meldte Dem ledig den 16. august 2007 og søgte om dagpenge, og direktoratet i afgørelse af 17. oktober 2007 fejlagtigt har angivet, at De ikke har ret til dagpenge den 16. juni 2007. Datoen skulle rettelig have været den 16. august 2007, hvor De tilmeldte Dem jobcentret.</p>\r\n      </p>\r\n      <p class=\"TekstV\">Efter reglerne kan et medlem opnå ret til dagpenge efter et års medlemskab af en a-kasse.</p>\r\n      <p class=\"TekstV\">Retten til dagpenge er endvidere betinget af, at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger (svarende til 1924 timer) inden for de sidste 3 år. Kun arbejde i medlemsperioder kan medregnes ved opgørelsen af beskæftigelseskravet.</p>\r\n      <p class=\"TekstV\">Beregningen af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår. Såfremt arbejdstiden anses for ukontrollabel, lægges det timetal, der er beregnet på grundlag af arbejdsindtægten, til grund ved opgørelsen af beskæftigelsen.</p>\r\n      <p class=\"TekstV\">Et medlems arbejdstid anses for kontrollabel, hvis arbejdstiden kan kontrolleres ved arbejdsgiverens registreringer.</p>\r\n      <p class=\"TekstV\">Vurderingen af, om arbejdstiden er kontrollabel eller ukontrollabel, sker på grundlag af en individuel vurdering af omstændighederne i den enkelte sag.</p>\r\n      <p class=\"TekstV\">Eftersom De meldte Dem ind i a-kassen den 1. marts 2006, er perioden, hvori De kan opfylde beskæftigelseskravet, 1. marts 2006 til 16. august 2007.</p>\r\n      <p class=\"TekstV\">De har anført, at arbejdet som taxachauffør skal anses som kontrollabelt. De har henvist til, at taxaer i dag bliver elektronisk styret via GPS-teknik indbygget i taxameteret, herunder at det er hverdag, at vognmænd kaster et blik på deres computerskærme og følger deres vogne, og at taxachaufføren ofte har vognmanden i røret med kommentarer, henvisninger og hjælp til at komme hurtigt gennem trafikken. Via GPS-systemet kan vognmanden under selve vagten følge sine chauffører, herunder se hvem der sidder bag rattet, og hvornår vedkommende er logget på. Data om hvem der kører hvilke biler hvornår, bliver endvidere lagret i datasystemet.</p>\r\n      <p class=\"TekstV\">De har videre henvist til, at ved start af vagten trækker taxachaufføren et id-kort gennem det GPS-kontrollerede taxameter og indtaster en personlig kode, udstedt af vognmanden. Endvidere skrives starttidspunkt og sluttid ind i trafikbogen for hver vagt. Ved vagtens afslutning printes en strimmel fra taxameteret ud, hvorpå er påtrykt chaufførens og vognens nummer samt start og sluttidspunkt. De har herunder henvist til, at vognmanden typisk kontrollerer trafikbogen en gang ugentligt ved udfærdigelse af lønregnskab.</p>\r\n      <p class=\"TekstV\">De har hertil oplyst, at begge vognmænd, som De har arbejdet for i perioden 1. marts 2006 til 2. juni 2007, har haft hyrevogne med GPS-styring og med personligt chauffør log-on nummer. De havde typisk en arbejdsdag på 12 timer, fra 17-05 eller fra 05-17.</p>\r\n      <p class=\"TekstV\">Ankenævnet finder, at Deres arbejdstid som taxachauffør kunne kontrolleres ved arbejdsgivers registreringer.</p>\r\n      <p class=\"TekstV\">Ankenævnet har i den forbindelse lagt vægt på, at den tekniske udvikling i samfundet gør, at Deres arbejdstid skal anses for kontrollabel.</p>\r\n      <p class=\"TekstV\">Om De opfyldte beskæftigelseskravet på 1924 timer den 16. august 2007 og derved har ret til dagpenge fra denne dato er hjemvist til direktoratet.</p>\r\n      <p class=\"TekstV\">Ankenævnet skal i øvrigt med hensyn til fejldatoen i direktoratets afgørelse bemærke, at det er en betingelse for at modtage dagpenge, at man er tilmeldt jobcentret. Eftersom De tilmeldte Dem jobcentret den 16. august 2007, ville De ikke have kunnet modtage dagpenge i perioden fra 16. juni 2007 til 16. august 2007.</p>\r\n      <p class=\"TekstV\">B E M Æ R K N I N G E R I Ø V R I G T</p>\r\n      <p class=\"TekstV\">De har i Deres brev af 21. maj 2008 bl.a. henvist til sagsbehandlingstiden, herunder at De finder det uhørt at De med kort varsel bliver bedt om at svare på yderligere spørgsmål.</p>\r\n      <p class=\"TekstV\">Hertil skal ankenævnet bemærke, at ankenævnet ud fra en konkret vurdering af sagens oplysninger vurderer, hvorvidt der er tale om kontrollabel eller ukontrollabel arbejdstid. I vurderingen indgår bl.a. oplysninger om arbejdets udførelse, omfang og aflønningsform. I den forbindelse bemærkes, at ankenævnet har pligt til at undersøge og belyse sagen (undersøgelsesprincippet). De blev derfor bedt om at svare på en række yderligere spørgsmål til belysning heraf.</p>\r\n      <p class=\"TekstV\">Ankenævnet skal videre bemærke, at ankenævnet efter modtagelsen af Deres besvarelse har fundet sagen tilstrækkelig oplyst til, at der kan træffes afgørelse.</p>\r\n      <p class=\"TekstV\">Ankenævnet skal herunder bemærke, at ankenævnet er en uafhængig myndighed, der ikke er bundet af politiske, økonomiske eller andre hensyn. Uafhængigheden sikres ved, at der ved afgørelsen medvirker beskikkede medlemmer.</p>\r\n      <p class=\"TekstV\">Ankenævnet skal videre bemærke, at sagerne i ankenævnet som udgangspunkt behandles i den rækkefølge de modtages i, hvorfor sagsbehandlingstiden kan variere alt efter, hvor mange sager der påklages til ankenævnet.</p>\r\n      <p class=\"TekstV\">For så vidt angår Deres yderligere spørgsmål til direktoratet i brev af 21. maj 2008 kan nævnet oplyse, at dette dags dato er videresendt til direktoratet til besvarelse.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 53, stk. 1, stk. 2, litra a og stk. 4 og § 59, stk. 3 og stk. 5, i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006,</p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, i Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode, og</p>\r\n        <p class=\"Liste1\"><span class=\"Liste1Nr\" id=\"\">–</span> § 3, stk. 1 i Arbejdsdirektoratets bekendtgørelse nr. 966 af 8. november 2001 om supplerende dagpenge.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt Deres brev af 21. maj 2008.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsløshedskasse</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K.</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005, med de ændringer der følger af lov nr. 1540 af 20. december 2006:</span></p>\r\n      <p class=\"TekstV\"><span class=\"Bold\">§ 53.</span> Ret til dagpenge opnås efter 1 års medlemskab af en anerkendt arbejdsløshedskasse, jf. dog § 54.</p>\r\n      <p class=\"TekstV\"><span class=\"Italic\">Stk. 2.</span> Retten til at opnå dagpenge i de i § 55, stk. 1, nævnte perioder er endvidere betinget af,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Ved opgørelsen af arbejdsperioderne i stk. 2 og 6 medregnes tidsrum, hvori medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har været indkaldt til aftjening af værnepligt, været ansat på værnepligtslignende vilkår eller forrettet frivillig tjeneste ifølge kontrakt med forsvaret,</p>\r\n        <p class=\"Liste1\"><span class=\"Liste1Nr\" id=\"\">2)</span> har gennemført en erhvervsmæssig uddannelse af den i § 41, stk. 1, nr. 3, litra b, nævnte art,</p>\r\n        <p class=\"Liste1\"><span class=\"Liste1Nr\" id=\"\">3)</span> har udøvet kommunalt hverv som borgmester, rådmand eller udvalgsformand eller været medlem af Folketinget, Europa-Parlamentet eller regeringen.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 59</span>,</p>\r\n      <p class=\"TekstV\"><span class=\"Italic\">Stk. 3.</span> Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet fastsætter nærmere regler efter forhandling med Beskæftigelsesrådet. Der kan herunder fastsættes regler om, at overskydende timer, jf. stk. 2, i særlige tilfælde opgøres i forhold til et andet timetal end den normale overenskomstmæssige arbejdstid på det danske arbejdsmarked.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode:</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 2.</span> Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår, jf. dog stk. 2-6 og §§ 4 og 5. Alle løntimer kan medregnes.</p>\r\n      <p class=\"TekstV\"><span class=\"Italic\">Stk. 2</span>. I tilfælde, hvor arbejdstiden anses for ukontrollabel, jf. bekendtgørelse om supplerende dagpenge, lægges det timetal, der er beregnet på grundlag af indtægten, til grund ved opgørelsen af beskæftigelsen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 966 af 8. november 2001 om supplerende dagpenge:</span></p>\r\n      <p class=\"TekstV\"><span class=\"Bold\">§ 3.</span> Et medlems arbejdstid anses som kontrollabel, hvis arbejdstiden kan kontrolleres ved arbejdsgiverens registreringer.</p>\r\n      <p class=\"TekstV\"><span class=\"Italic\">Stk. 2.</span> Et medlems arbejdstid anses også som kontrollabel, hvis et medlem er fast lønnet, og arbejdstiden eller en norm om arbejdstid er fastsat i en kollektiv overenskomst, som gælder for medlemmet og arbejdsgiveren.</p>\r\n      <p class=\"TekstV\"><span class=\"Italic\">Stk. 3.</span> Et medlems arbejdstid anses også som kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.</p>\r\n      <p class=\"TekstV\"><span class=\"Italic\">Stk. 4.</span> Hvis et medlems arbejdstid ikke kan anses som kontrollabel efter stk. 1-3, kan arbejdstiden dog anses for kontrollabel på grundlag af en skriftlig individuel aftale om ansættelse, hvis medlemmet er fast lønnet, og arbejdstiden eller en norm om arbejdstid er fastsat i aftalen. Desuden skal mindst 2 af følgende 6 kriterier være opfyldt:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Virksomheden har procedurer for registrering af arbejdstiden, og hvordan arbejdet skal udføres.</p>\r\n        <p class=\"Liste1\"><span class=\"Liste1Nr\" id=\"\">2)</span> Aftalen indeholder regler om overarbejde og betaling herfor.</p>\r\n        <p class=\"Liste1\"><span class=\"Liste1Nr\" id=\"\">3)</span> Der er faste tidsrum, hvor medlemmet skal være til disposition for arbejdsgiveren.</p>\r\n        <p class=\"Liste1\"><span class=\"Liste1Nr\" id=\"\">4)</span> Størrelsen af medlemmets løn er konstant over en periode.</p>\r\n        <p class=\"Liste1\"><span class=\"Liste1Nr\" id=\"\">5)</span> Medlemmets løn svarer til den normale løn på området.</p>\r\n        <p class=\"Liste1\"><span class=\"Liste1Nr\" id=\"\">6)</span> Medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Et medlem anses ikke som fast lønnet, jf. stk. 2-4, hvis der indgår provision i lønnen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2009"
        },
        {
            "displayName": "Accession",
            "displayValue": "W20080989725"
        },
        {
            "displayName": "Entydig dokumentidentifikation",
            "displayValue": "BE003202"
        },
        {
            "displayName": "Dato for indlæggelse",
            "displayValue": "20/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9897"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/06/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100519-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}