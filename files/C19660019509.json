{
    "id": 82424,
    "title": "Cirkulære om bemærkninger til lovforslag ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 195 af 16/09/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om bemærkninger til lovforslag </H1>  \r\n\r\n<P></P>  \r\n\r\n<BR>  \r\n\r\n<P>Det henstilles, at de nedenfor anførte retningslinier følges ved  \r\n\r\n udarbejdelsen af bemærkninger til lovforslag. </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lovforslagets bemærkninger bør udformes således,  \r\n\r\n at de over for folketingets medlemmer og offentligheden uddyber lovforslagets  \r\n\r\n indhold og giver et fyldestgørende grundlag for vurdering af forslagets  \r\n\r\n begrundelse og forventede virkninger. </P>  \r\n\r\n<P CLASS=STK> <I>Stk. 2. </I> Der bør endvidere ved udarbejdelsen af  \r\n\r\n bemærkningerne tages hensyn til, at de kan forventes at få vejledende  \r\n\r\n betydning for de myndigheder, der skal administrere loven eller medvirke  \r\n\r\n herved, og for domstolene. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bemærkningerne bør indeholde et skøn over de  \r\n\r\n statsfinansielle konsekvenser, som lovforslagets gennemførelse vil medføre  \r\n\r\n dels i det finansår, hvor loven skal træde i kraft, dels i de nærmest  \r\n\r\n følgende finansår. </P>  \r\n\r\n<P CLASS=STK> <I>Stk. 2. </I> For så vidt det er muligt, bør bemærkningerne  \r\n\r\n tillige indeholde en vurdering af forslagets eventuelle finansielle  \r\n\r\n konsekvenser for kommunerne. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Bemærkningerne bør så vidt muligt indeholde et  \r\n\r\n skøn over forslagets konsekvenser for den statslige administration, herunder  \r\n\r\n navnlig over, om det vil blive nødvendigt at oprette nye administrative  \r\n\r\n organer eller at udvide bestående organer væsentligt. Er dette tilfældet, bør  \r\n\r\n der gives et skøn over de forventede merudgifter til administration, herunder  \r\n\r\n til personale og lokaler. </P>  \r\n\r\n<P CLASS=STK> <I>Stk. 2. </I> For så vidt det er muligt, bør der tillige  \r\n\r\n gives et skøn over, hvilke administrative konsekvenser lovforslaget vil  \r\n\r\n medføre for kommuner og andre lokale forvaltningsorganer. Vil sådanne  \r\n\r\n administrative ændringer medføre udgifter for staten, bør der, hvis  \r\n\r\n størrelsen heraf allerede kan anslås, gives særskilt oplysning herom. </P>  \r\n\r\n<P CLASS=STK> <I>Stk. 3. </I> Såfremt lovforslaget må antages at ville  \r\n\r\n medføre begrænsning eller udvidelse af de krav, der stilles til erhvervslivet  \r\n\r\n eller private personer i forbindelse med administrationen af den pågældende  \r\n\r\n lovgivning, bør der i bemærkningerne redegøres nærmere herfor. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Såfremt der under behandlingen af et i  \r\n\r\n folketinget fremsat lovforslag af regeringen fremsættes ændringsforslag, bør  \r\n\r\n der i forbindelse hermed gives oplysninger af den i §§ 2 og 3 omtalte art.  \r\n\r\n</P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Er der som grundlag for lovforslaget foretaget  \r\n\r\n undersøgelse, herunder undersøgelse af administrativ praksis, statistiske  \r\n\r\n bearbejdelser, økonomiske beregninger m.v., som er af betydning for vurdering  \r\n\r\n af lovforslagets begrundelse og virkninger, bør der redegøres for  \r\n\r\n undersøgelserne i bemærkningerne eller i bilag hertil. </P>  \r\n\r\n<P CLASS=STK> <I>Stk. 2. </I> Bemærkningerne bør angive de myndigheder,  \r\n\r\n organisationer m.v., der har afgivet udtalelser til brug ved  \r\n\r\n lovforberedelsen. Er sådanne udtalelser af en særlig betydning for vurdering  \r\n\r\n af lovforslaget, bør de i almindelighed optages som bilag til forslaget.  \r\n\r\n Såfremt forslaget bygger på en udvalgs- eller kommissionsbetænkning, bør  \r\n\r\n denne sendes til folketinget i 250 eksemplarer senest samtidig med  \r\n\r\n lovforslagets fremsættelse. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Med hensyn til oplysninger i bemærkningerne om  \r\n\r\n indholdet af gældende lovbestemmelser m.v., herunder om disses optagelse som  \r\n\r\n bilag til lovforslaget, og med hensyn til bemærknigernes tekniske udformning  \r\n\r\n bør den vejledning, der indeholdes i cirkulærets bilag, følges. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Cirkulæret gælder for lovforslag, der fremsættes  \r\n\r\n efter den 1. januar 1967. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsministeriet, den 16. september  \r\n\r\n 1966. </I> </P>  \r\n\r\n<P CLASS=UNDERSKREVET-AF ALIGN=CENTER>J. O. Krag. </P>  \r\n\r\n<P CLASS=MINISTER ALIGN=RIGHT>/Ruth Bruun-Pedersen. </P>  \r\n\r\n</DIV>  \r\n\r\n<P> <B>Bilag. </B></P>  \r\n\r\n<P>Vejledning for den nærmere udformning af bemærkninger til lovforslag. </P>  \r\n\r\n<P> <B>I. Oplysninger om indholdet af lovbestemmelser m.v.</B>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> I bemærkninger til lovforslag, der indeholder  \r\n\r\n bestemmelser, som ændrer, ophæver eller afløser en gældende lov, bør  \r\n\r\n tidligere ændringslove til denne lov angives. Er der udstedt en  \r\n\r\n lovbekendtgørelse af loven, vil det dog være tilstrækkeligt at angive de  \r\n\r\n ændringslove, der er gennemført efter lovbekendtgørelsen, samt sådanne  \r\n\r\n tidligere ændringslove, som har særlig betydning for bedømmelsen af  \r\n\r\n lovforslaget. </P>  \r\n\r\n<P CLASS=STK> <I>Stk. 2. </I> For den oprindelige lov og for alle tidligere  \r\n\r\n ændringslove, der har særlig betydning for lovforslagets bedømmelse, bør i  \r\n\r\n almindelighed angives spaltehenvisninger til Folketingstidende  \r\n\r\n (Rigsdagstidende) om disse loves behandling i folketinget (rigsdagen).  \r\n\r\n Henvisningerne bør omfatte såvel folketingets (og landstingets) forhandlinger  \r\n\r\n som tillæg A, B og C. </P>  \r\n\r\n<P CLASS=STK> <I>Stk. 3. </I> Angår et lovforslag i øvrigt spørgsmål, der  \r\n\r\n tidligere har været behandlet i folketinget, f.eks. under behandlingen af  \r\n\r\n andre lovforslag, herunder finansloven, under åbningsdebat eller i  \r\n\r\n forbindelse med spørgsmål eller forespørgsler, vil der jævnligt være grund  \r\n\r\n til at henvise til Folketingstidende herom. </P>  \r\n\r\n<P> <B>§2.</B>  I forslag til ændringslove bør der i almindelighed i et bilag  \r\n\r\n optages paralleltekster, således at der i sidens venstre spalte citeres  \r\n\r\n indholdet af de bestemmelser, der foreslås ændret, og i højre spalte anføres  \r\n\r\n de foreslåede ændringer. </P>  \r\n\r\n<P CLASS=STK> <I>Stk. 2. </I> I forslag til love, der indeholder  \r\n\r\n bestemmelser, som ophæver eller afløser en gældende lov, bør denne, eventuelt  \r\n\r\n sammen med lovforslaget i en paralleltekst, optages som bilag, medmindre  \r\n\r\n dette på grund af lovens omfang skønnes at ville medføre uforholdsmæssige  \r\n\r\n trykningsudgifter. </P>  \r\n\r\n<P CLASS=STK> <I>Stk. 3. </I> Nedsættes der et folketingsudvalg til  \r\n\r\n behandling af et lovforslag, der indeholder bestemmelser, som ændrer, ophæver  \r\n\r\n eller afløser en gældende lov, og er denne lov ikke optaget som bilag til  \r\n\r\n forslaget, bør særtryk af loven så vidt muligt sendes til udvalget straks  \r\n\r\n efter dets nedsættelse. </P>  \r\n\r\n<P> <B>§3.</B>  I bemærkninger til forslag til ændringslove vil det ofte være  \r\n\r\n påkrævet at give en kort almindelig fremstilling af den gældende ordning på  \r\n\r\n det pågældende område for at klargøre den sammenhæng, hvori ændringsforslaget  \r\n\r\n skal vurderes. </P>  \r\n\r\n<P> <B>§4.</B>  I forslag til love om gennemførelse af traktater bør  \r\n\r\n traktatteksten i almindelighed optages som bilag. Er dansk ikke et autentisk  \r\n\r\n traktatsprog, bør en dansk oversættelse optages parallelt med traktatens  \r\n\r\n autentiske ordlyd. </P>  \r\n\r\n<P> <B>§5.</B>  Hvis der i lovforslaget eller dets bemærkninger henvises til  \r\n\r\n bestemmelser i andre love eller i administrative forskrifter, skal  \r\n\r\n bemærkningerne indeholde citat af bestemmelserne eller de oplysninger om  \r\n\r\n deres indhold, som er nødvendige for forståelsen af lovforslagets indhold og  \r\n\r\n bemærkninger. </P>  \r\n\r\n<P> <B>II. Bemærkningernes tekniske udformning.</B>  </P>  \r\n\r\n<P> <B>§6.</B>  Det bør tilstræbes at give bemærkningerne den sproglige og  \r\n\r\n systematiske form, som er bedst egnet til at lette tilegnelsen af deres  \r\n\r\n indhold. En fremstillingsform, der medfører, at forståelsen af bemærkningerne  \r\n\r\n forudsætter en speciel faglig viden, bør søges undgået. </P>  \r\n\r\n<P> <B>§7.</B>  Bemærkningerne bør i almindelighed opdeles i to hovedafsnit:  \r\n\r\n &#187;Almindelige bemærkninger&#171; og &#187;Bemærkninger til lovforslagets  \r\n\r\n enkelte bestemmelser&#171;. </P>  \r\n\r\n<P> <B>§8.</B>  I afsnittet &#187;Almindelige bemærkninger&#171; bør  \r\n\r\n redegøres for hovedpunkterne i lovforslaget, grunden til dets  \r\n\r\n fremsættelse6.13hovedlinierne i lovforberedelsen (udvalgsbehandling,  \r\n\r\n indstillinger for myndigheder, organisationer m.v.). </P>  \r\n\r\n<P CLASS=STK> <I>Stk. 2. </I> Det vil i almindelighed være mest  \r\n\r\n hensigtsmæssigt, at de oplysninger, der omtales i cirkulærets §§ 2-3 og § 5,  \r\n\r\n stk. 1 og 2, og i denne vejlednings §§ 1 og 3, gives under &#187;Almindelige  \r\n\r\n bemærkninger&#171;. </P>  \r\n\r\n<P> <B>§9.</B>  I afsnittet &#187;Bemærkninger til lovforslagets enkelte  \r\n\r\n bestemmelser&#171; bør bemærkningerne i den typografiske opstilling knyttes  \r\n\r\n til de enkelte kapitler og paragraffer. Ofte bør der også knyttes  \r\n\r\n bemærkninger til de enkelte stykker i en paragraf og til eventuelle numre  \r\n\r\n inden for stykkerne. Det vil jævnligt være hensigtsmæssigt at knytte visse  \r\n\r\n fællesbemærkninger til et kapitel, før der gøres bemærkninger til de enkelte  \r\n\r\n paragraffer, og på tilsvarende måde at knytte fællesbemærkniger til en  \r\n\r\n paragraf, før bemærkningerne til paragraffens enkelte stykker anføres. </P>  \r\n\r\n<P> <B>§10.</B>  Bemærkningerne til de enkelte bestemmelser bør i  \r\n\r\n almindelighed indeholde oplysninger om indholdet af de hidtil gældende regler  \r\n\r\n om det pågældende spørgsmål, om de ændringer heri, lovforslaget vil medføre,  \r\n\r\n samt om begrundelsen herfor og eventuelt i denne forbindelse en bedømmelse  \r\n\r\n af, hvilke virkninger den foreslåede ændring kan forventes at få.  \r\n\r\n Bemærkninger, der alene refererer indholdet af den foreslåede bestemmelse, må  \r\n\r\n således anses for utilstrækkelige. </P>  \r\n\r\n<P> <B>§11.</B>  Bygger lovforslaget på et lovudkast i en udvalgs- eller  \r\n\r\n kommissionsbetænkning, og er der ingen væsentlig forskel mellem lovforslaget  \r\n\r\n og betænkningens udkast, vil bemærkningerne ofte helt eller delvis kunne  \r\n\r\n erstattes med en henvisning til betænkningen, for så vidt bemærknigerne til  \r\n\r\n dennes lovudkast er udformet efter retningslinierne i dette cirkulære. </P>  \r\n\r\n<P CLASS=STK> <I>Stk. 2. </I> Der bør dog i sådanne tilfælde redegøres for og  \r\n\r\n gøres bemærkninger til de punkter, på hvilke lovforslaget afviger fra  \r\n\r\n betænkningens udkast. Er der sket en forskydning af paragrafnumre, bør der  \r\n\r\n gives oplysning herom. </P>  \r\n\r\n<P> <B>§12.</B>  I bemærkningerne til lovforslag der genfremsættes, bør  \r\n\r\n anføres spaltehenvisninger til Folketingstidende om forslagets tidligere  \r\n\r\n fremsættelse og behandling. Eventuelle afvigelser i forhold til det tidligere  \r\n\r\n forslag bør fremhæves under lovforslagets almindelige bemærkninger. Er  \r\n\r\n afvigelserne af mere omfattende karakter, bør lovforslaget forsynes med nye  \r\n\r\n fuldstændige bemærkninger. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Statsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1966"
        },
        {
            "displayName": "Accession",
            "displayValue": "C19660019509"
        },
        {
            "displayName": "Entydig dokumentidentifikation",
            "displayValue": "CM041772"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/10/2019"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "195"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "16/09/1966"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsmin. j.nr. 13-90-07-1966."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}