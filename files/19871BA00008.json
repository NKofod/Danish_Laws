{
    "id": 105821,
    "title": "1987 BSF 8   FORSLAG TIL FOLKETINGSBESLUTNING OM FORØGELSE AF BISTANDEN TIL NICARAGUA  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 8 </P>  \r\n\r\n<P></P>  \r\n\r\n<P>Forslag til folketingsbeslutning om forøgelse af bistanden til Nicaragua  \r\n\r\n</P>  \r\n\r\n<P></P>  \r\n\r\n<P>Fremsat af Riishøj (SF) Birgitte Husmark (SF) Ejner Larsen (SF) Ebba  \r\n\r\n Strange (SF) Bente Søltoft (SF) </P>  \r\n\r\n<P></P>  \r\n\r\n<P>den 15. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med det dobbelte formål at styrke fredsbestræbelserne i Mellemamerika </P>  \r\n\r\n<P>og at bistå Nicaragua i bestræbelserne på at overvinde landets </P>  \r\n\r\n<P>store økonomiske problemer opfordrer Folketinget regeringen til </P>  \r\n\r\n<P>a. Bilateralt og gennem initiativer i internationale organisationer </P>  \r\n\r\n<P>aktivt at støtte de mellemamerikanske fredsbestræbelser. </P>  \r\n\r\n<P>b. At opfordre USA til at efterkomme Haagdomstolens afgørelse, </P>  \r\n\r\n<P>indstille handelsboykotten og optage forhandlinger med Nicaraguas </P>  \r\n\r\n<P>regering. </P>  \r\n\r\n<P>c. Over en treårsperiode at hæve bevillingsrammen for </P>  \r\n\r\n<P>udviklingsbistand til Nicaragua til mindst 100 mill. kr. </P>  \r\n\r\n<P>(1986-kr.) svarende til det gennemsnitlige niveau for bistand til </P>  \r\n\r\n<P>Nicaragua i Sverige, Norge og Finland. </P>  \r\n\r\n<P>d. At søge den danske bistand og det nordiske bistandssamarbejde i </P>  \r\n\r\n<P>Nicaragua styrket gennem oprettelse af en dansk bistandsmission i </P>  \r\n\r\n<P>Nicaragua. </P>  \r\n\r\n<P>e. Ved fordelingen af udviklingsbistanden at lægge særlig vægt på </P>  \r\n\r\n<P>følgende: </P>  \r\n\r\n<P>- ydelse af gavebistand, dvs. bistand til udviklingsprojekter. </P>  \r\n\r\n<P>- ydelse af statslån, herunder at indlede forhandlinger med </P>  \r\n\r\n<P>Nicaraguas regering om et tredje statslån. </P>  \r\n\r\n<P>- bistand gennem multi-bi-projekter (multilaterale - bilaterale </P>  \r\n\r\n<P>projekter), dvs. projektsamarbejde med multinationale </P>  \r\n\r\n<P>organisationer, især FN-organisationer. </P>  \r\n\r\n<P>- udvidelse af støtten til de private organisationers udviklings- og </P>  \r\n\r\n<P>flygtningeprojekter i Mellemamerika. </P>  \r\n\r\n<P>- at yde særlig varebistand til gennemførelse af igangsatte </P>  \r\n\r\n<P>udviklingsprojekter, leverancer af medicin, leverancer til </P>  \r\n\r\n<P>forbedring af vejnettet m.v. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>De mellemamerikanske fredsbestræbelser har taget en ny og positiv </P>  \r\n\r\n<P>vending med de fem mellemamerikanske staters fredsplan vedtaget på </P>  \r\n\r\n<P>et møde i Guatemala i august 1987. Nicaragua har vist sin vilje </P>  \r\n\r\n<P>til at opfylde fredsplanen gennem begrænsning af de militære </P>  \r\n\r\n<P>operationer i de nordlige provinser, gennem frigivelse af bl.a. </P>  \r\n\r\n<P>avisen La Prensa og den katolske radiosender samt ved frigivelse </P>  \r\n\r\n<P>af krigsfanger og åbning af en dialog med den politiske </P>  \r\n\r\n<P>opposition. </P>  \r\n\r\n<P>I de seneste år er den nicaraguanske økonomi blevet så forværret, at </P>  \r\n\r\n<P>nye sociale reformer og en ny økonomisk vækst er blevet en meget </P>  \r\n\r\n<P>uvis fremtidsudsigt. Fra en udviklingsstrategi er udviklingen gået </P>  \r\n\r\n<P>i retning af en overlevelsesøkonomi, der skal sikre landet i en </P>  \r\n\r\n<P>længere krigssituation. </P>  \r\n\r\n<P>I 1981 begyndte Danmark at yde ubunden gavebistand til Nicaragua, </P>  \r\n\r\n<P>fordi landet efter krigen havde et stort behov for genopbygning. </P>  \r\n\r\n<P>Frem til 1984 blev der ydet gavebistand på i alt 45 mill. kr. til </P>  \r\n\r\n<P>et vandlaboratorium, skovfrøforsyning, medicin- og </P>  \r\n\r\n<P>fødevareproduktion samt to sundhedsprojekter administreret af </P>  \r\n\r\n<P>Folkekirkens Nødhjælp og WUS. I 1984 besluttede Danida at standse </P>  \r\n\r\n<P>projektbistanden (gavebistanden) og fremover kun yde lån til </P>  \r\n\r\n<P>landet under henvisning til, at Nicaragua havde et </P>  \r\n\r\n<P>bruttonationalprodukt pr. indbygger lidt over Danidas normale, men </P>  \r\n\r\n<P>ikke ufravigelige grænse for bistand (800 dollars). Samtidig blev </P>  \r\n\r\n<P>det oplyst, at Danida via de private ulandsorganisationer fortsat </P>  \r\n\r\n<P>ville give gavebistand i mindre omfang, men kun til </P>  \r\n\r\n<P>organisationer, der allerede havde bistandsprogrammer i Nicaragua, </P>  \r\n\r\n<P>dvs. Folkekirkens Nødhjælp, WUS og Nicaraguakomiteen. Denne </P>  \r\n\r\n<P>stramning blev fastholdt uanset den forværrede økonomiske </P>  \r\n\r\n<P>situation og de undergravende virkninger af krigstilstanden. </P>  \r\n\r\n<P>Danmark plejer i forbindelse med ulandsbistanden at sammenligne sig </P>  \r\n\r\n<P>med de andre skandinaviske lande. Som det fremgår af tabellerne i </P>  \r\n\r\n<P>bilaget, er denne sammenligning pinlig for Danmark. Desto mere </P>  \r\n\r\n<P>pinligt er det - med et citat fra skriftet &#187;Derfor mere statslig </P>  \r\n\r\n<P>bistand til Nicaragua&#171; udarbejdet af Center for Alternativ </P>  \r\n\r\n<P>Samfundsanalyse og MS - at &#187;regeringen synes at sidde </P>  \r\n\r\n<P>folketingsvedtagelsen fra november 1985 overhørig, og at det </P>  \r\n\r\n<P>flertal, der stod for vedtagelsen, ikke har været en mere ivrig </P>  \r\n\r\n<P>kontrollant&#171;. </P>  \r\n\r\n<P>Den principielt positive holdning til bistand til Nicaragua, der blev </P>  \r\n\r\n<P>tilkendegivet i november 1985-dagsordenen (se Folketingstidende </P>  \r\n\r\n<P>1985-86, forhandlingerne sp. 1860), er siden blevet fulgt op i </P>  \r\n\r\n<P>bl.a. redegørelsesdebatten den 21. maj 1987 om udenrigsministerens </P>  \r\n\r\n<P>bistandspolitiske redegørelse af 13. maj 1987 med udgangspunkt i </P>  \r\n\r\n<P>rapporten fra Verdenskommissionen om Miljø og Udvikling (se </P>  \r\n\r\n<P>Folketingstidende 1986-87, 1. samling, forhandlingerne sp. 12161), </P>  \r\n\r\n<P>under hvilken et folketingsflertal bestående af S, SF, RV og VS </P>  \r\n\r\n<P>klart tilkendegav ønske om at udvide bistanden til Nicaragua. </P>  \r\n\r\n<P>Formålet med dette beslutningsforslag er at omsætte de positive </P>  \r\n\r\n<P>tilkendegivelser til praksis. </P>  \r\n\r\n<P>Beslutningsforslagets første del understreger kravet om, at </P>  \r\n\r\n<P>regeringen såvel nationalt som i de internationale forsamlinger, </P>  \r\n\r\n<P>dvs. i nordisk sammenhæng, i EF og i FN, aktivt søger </P>  \r\n\r\n<P>fredsprocessen i Mellemamerika fremmet og klart tager afstand fra </P>  \r\n\r\n<P>fortsat amerikansk økonomisk og militær afpresning og udpining af </P>  \r\n\r\n<P>Nicaragua. </P>  \r\n\r\n<P>Sverige var det første nordiske land, der ydede bistand til </P>  \r\n\r\n<P>Nicaragua, og Nicaragua er i dag et af Sveriges </P>  \r\n\r\n<P>hovedsamarbejdslande inden for ulandsbistanden. I 1985 og 1986 har </P>  \r\n\r\n<P>den svenske projektbistand været på i alt 225 mill. kr. I 1987 </P>  \r\n\r\n<P>forventes den svenske bistand at stige til ca. 200 mill. kr. </P>  \r\n\r\n<P>Norge har fulgt godt med Sverige, og Nicaragua modtager nu lige så </P>  \r\n\r\n<P>meget norsk bistand som andre af Norges hovedsamarbejdslande. I </P>  \r\n\r\n<P>1985 og 1986 blev der ydet 75 mill. kr. årligt, og i 1987 </P>  \r\n\r\n<P>forventes dette beløb at stige til 100 mill. kr. </P>  \r\n\r\n<P>Efter forslagsstillernes opfattelse bør den danske bistand over en </P>  \r\n\r\n<P>periode på højst tre år nå op på mindst gennemsnittet af de øvrige </P>  \r\n\r\n<P>skandinaviske landes udviklingsbistand til Nicaragua, dvs. mindst </P>  \r\n\r\n<P>100 mill. kr. årligt (1986-kr.). I overensstemmelse med </P>  \r\n\r\n<P>fattigdoms- og udviklingskriterierne i den danske ulandsbistand </P>  \r\n\r\n<P>bør den forøgede støtte ydes i form af projektstøtte </P>  \r\n\r\n<P>(gavebistand), statslån, ekstrabevillinger til de private </P>  \r\n\r\n<P>organisationers arbejde, i form af multi-bi-bistand og eventuelt </P>  \r\n\r\n<P>gennem akut varebistand, bl.a. i form af leverancer af medicin, </P>  \r\n\r\n<P>leverancer til styrkelse af trafiksystemet, af energiforsyningen </P>  \r\n\r\n<P>m.v. Ikke mindst de private organisationers projekterfaringer </P>  \r\n\r\n<P>peger på, at Nicaragua har en økonomisk og politisk struktur, der </P>  \r\n\r\n<P>kan sikre, at bistanden når frem til de sektorer og </P>  \r\n\r\n<P>befolkningsgrupper, hvor behovene eksisterer og resultater kan </P>  \r\n\r\n<P>opnås. </P>  \r\n\r\n<P>Nicaragua har en økonomisk struktur, der trods den økonomiske krise </P>  \r\n\r\n<P>og den fortsatte militære trussel fra kontraernes side kan sikre, </P>  \r\n\r\n<P>at bistanden når frem til de sektorer og befolkningsgrupper, der </P>  \r\n\r\n<P>behøver hjælpen, f.eks. i fattigdomslommer, især i </P>  \r\n\r\n<P>landdistrikterne, hvor der ikke har været nogen udvikling af </P>  \r\n\r\n<P>social, sundheds- og uddannelsesmæssig karakter. </P>  \r\n\r\n<P>En opprioritering af bistanden til Nicaragua nødvendiggør efter </P>  \r\n\r\n<P>forslagsstillernes opfattelse oprettelse af en dansk </P>  \r\n\r\n<P>bistandsmission i Nicaragua. Det vil være naturligt at søge skabt </P>  \r\n\r\n<P>et fællesnordisk samarbejde i Nicaragua. Sverige og Norge har </P>  \r\n\r\n<P>mange års bistandserfaring i Nicaragua. Det vil derfor være </P>  \r\n\r\n<P>naturligt for Danmark at koble sig til lovende svenske og norske </P>  \r\n\r\n<P>projekter, bl.a. det svenske projekt til opbygning af </P>  \r\n\r\n<P>brugsforeningssystemer i de nicaraguanske landsbyer. Det vil også </P>  \r\n\r\n<P>være naturligt for Danmark at samarbejde med internationale </P>  \r\n\r\n<P>organisationer i Nicaragua, f.eks. i form af multi-bi-projekter. </P>  \r\n\r\n<P>Efter planen skal Norge yde 20 pct. af sin bistand gennem </P>  \r\n\r\n<P>multi-bi-projekter. </P>  \r\n\r\n<P>Bilag </P>  \r\n\r\n<P>Tabel 1 </P>  \r\n\r\n<P>Fordelingen af den bilaterale bistand til Nicaragua i 1985 og 1986 i </P>  \r\n\r\n<P>mill. US dollars </P>  \r\n\r\n<PRE>  \r\n\r\n                                 1985 (* 1)      1986(* 2)  \r\n\r\n ------------------------------------------------------------------  \r\n\r\n                         Gaver   Lån   Total   Gaver   Lån   Total  \r\n\r\n Danmark ........           0,9            0,9    1,9     1,3   3,2  \r\n\r\n Norge ..........           5,0            5,0    8,8           8,8  \r\n\r\n Sverige ........          17,6           17,6   24,6          24,6  \r\n\r\n Finland ........           1,8     1,4    3,2    1,8     5,0   6,8  \r\n\r\n England  .......           0,2            0,2    0,1           0,1  \r\n\r\n Frankrig .......           3,0     4,0    7,0                 (* 3)  \r\n\r\n Vesttyskland ...           5,9            5,9                 (* 4)  \r\n\r\n Holland ........          11,6     4,1   15,7    7,0    10,8  17,8  \r\n\r\n ------------------------------------------------------------------  \r\n\r\n</PRE>  \r\n\r\n<P>Tabel 2 </P>  \r\n\r\n<P>Bistand til Nicaragua fra europæiske lande 1982-85 </P>  \r\n\r\n<P>(samlet låne- og gavebistand i mill. dollars) </P>  \r\n\r\n<PRE>  \r\n\r\n 1. Holland ...................................................  78,4  \r\n\r\n 2. Sverige ...................................................  55,3  \r\n\r\n 3. Vesttyskland  .............................................  36,1  \r\n\r\n 4. Frankrig  .................................................  32,7  \r\n\r\n 5. Østrig  ...................................................  21,7  \r\n\r\n 6. Norge .....................................................  15,1  \r\n\r\n 7. Italien ...................................................  12,3  \r\n\r\n 8. Finland ...................................................  10,3  \r\n\r\n 9. Schweiz ...................................................   8,9  \r\n\r\n 10. Danmark ...................................................   3,6  \r\n\r\n 11. Belgien ...................................................   2,0  \r\n\r\n 12. England ...................................................   0,4  \r\n\r\n 13. Irland  ...................................................   0,0  \r\n\r\n</PRE>  \r\n\r\n<P>Noter: </P>  \r\n\r\n<P>Spanien er ikke med i opgørelsen. I en opgørelse fra det </P>  \r\n\r\n<P>nicaraguanske bistandsministerium (1985) er Spanien på </P>  \r\n\r\n<P>førstepladsen med 95,4 mill. dollars for perioden 1979-84. </P>  \r\n\r\n<P>Øvrige OECD-lande: Canada 23,1 mill., USA 11 mill., Japan 0,6 mill., </P>  \r\n\r\n<P>Australien 0,2 mill., New Zealand 0,0. Fra 1982 er USAs bistand </P>  \r\n\r\n<P>helt ophørt. </P>  \r\n\r\n<P>Ifølge Danida var den samlede danske bistand (statslig gavebistand + </P>  \r\n\r\n<P>midler kanaliseret gennem private ulandsorganisationer) i 1985 på </P>  \r\n\r\n<P>22 mill. kr. og i 1986 på 48 mill. kr. Denne stigning skyldes, at </P>  \r\n\r\n<P>første statslån (på 75 mill.) begynder at registreres i </P>  \r\n\r\n<P>statistikken. </P>  \r\n\r\n<P>Kilde: </P>  \r\n\r\n<P>OECD 1986, Danidanotat november 1986. </P>  \r\n\r\n<P>Tabel 3 </P>  \r\n\r\n<P>Skandinavisk bistand til Nicaragua </P>  \r\n\r\n<P>Norge </P>  \r\n\r\n<P>I 1986: </P>  \r\n\r\n<PRE>  \r\n\r\n statslig bilateral bistand på ................   60 mill. Nkr.  \r\n\r\n NGO-bistand + FN-bistand på ..................   24 mill. Nkr.  \r\n\r\n                                               ------------  \r\n\r\n I alt ........................................   84 mill. Nkr.  \r\n\r\n Af den statslige bistand blev 34 mill. Nkr.  \r\n\r\n anvendt til varebistand og importstøtte  \r\n\r\n (papir, kunstgødning, fiskeriudstyr m.m.)  \r\n\r\n I 1987:  \r\n\r\n statslig bilateral bistand på ................   60 mill. Nkr.  \r\n\r\n (bruges til fiskeri, landbrug, bolig m.m.)  \r\n\r\n NGO-bistand ..................................   20 mill. Nkr.  \r\n\r\n FN-bistand (UNICEF, FAO m.m.) ................   20 mill. Nkr.  \r\n\r\n                                              -------------  \r\n\r\n I alt ........................................  100 mill. Nkr.  \r\n\r\n I 1988:  \r\n\r\n statslig bilateral bistand på ................   75 mill. Nkr.  \r\n\r\n NGO-bistand (? 20 mill. Nkr.)  \r\n\r\n FN (? 20 mill. Nkr.)  \r\n\r\n I alt (antages i NORAD) ......................  115 mill. Nkr.  \r\n\r\n</PRE>  \r\n\r\n<P>Regional bistand </P>  \r\n\r\n<P>I 1988 vil NORAD yde regional bistand inden for fiskeri, sundhed og </P>  \r\n\r\n<P>landbrug for mellem 15 og 22,5 mill. Nkr. </P>  \r\n\r\n<P>Desuden begynder Norge at sende såkaldte fredskorps (fredsvagter) til </P>  \r\n\r\n<P>Nicaragua. Første delegation rejser omkring årsskiftet. </P>  \r\n\r\n<P>Sverige </P>  \r\n\r\n<P>I 1986/87: </P>  \r\n\r\n<PRE>  \r\n\r\n statslig bilateral bistand på ................  175 mill. Skr.  \r\n\r\n NGO-bistand (ca.) ............................   20 mill. Skr.  \r\n\r\n                                             --------------  \r\n\r\n                                              195 mill. Skr.  \r\n\r\n I 1987/88:  \r\n\r\n statslig bilateral bistand på ................  170 mill. Skr.  \r\n\r\n NGO-bistand (ca.) ............................   20 mill. Skr.  \r\n\r\n                                              -------------  \r\n\r\n                                              190 mill. Skr.  \r\n\r\n</PRE>  \r\n\r\n<P>Kilder: Oplysninger fra SIDA og NORAD september 1987. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>(* 1) DACs statistiske oplysninger. </P>  \r\n\r\n<P>(* 2) De enkelte landes egne opgørelser omregnet til US dollars. </P>  \r\n\r\n<P>(* 3) Ikke opgjort endnu. </P>  \r\n\r\n<P>(* 4) Ikke opgjort endnu, men forventes at blive mindre end forbruget </P>  \r\n\r\n<P>i 1985. </P>  \r\n\r\n<P>Kilde: udenrigsministerens besvarelse af spørgsmål 12 fra </P>  \r\n\r\n<P>Udenrigsudvalget (Folketingsåret 1986-87, 1. samling, </P>  \r\n\r\n<P>Udenrigsudvalget, ulandsbistand - bilag 45). </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00008"
        },
        {
            "displayName": "Entydig dokumentidentifikation",
            "displayValue": "CL004388"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}