{
    "id": 59037,
    "title": "Cirkulærskrivelse om vejledende retningslinier for fastsættelse af højere børnebidrag end normalbidraget. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11760 af 09/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om vejledende retningslinier  \r\n\r\n for fastsættelse af højere børnebidrag end normalbidraget. </H1>  \r\n\r\n<P></P>  \r\n\r\n<BR>  \r\n\r\n<P>De vejledende retningslinier for fastsættelse af højere børnebidrag end  \r\n\r\n normalbidraget er senest blevet reguleret pr. 1. januar 1986. Faderens  \r\n\r\n normalbidrag var dengang 6.852 kr. årligt, og det blev lagt til grund, at den  \r\n\r\n gennemsnitlige årsindtægt for mandlige arbejdere i 1985 udgjorde ca. 160.000  \r\n\r\n kr. </P>  \r\n\r\n<P>Ved Sikringsstyrelsens bekendtgørelse nr. 440 af 30. juni 1986 er faderens  \r\n\r\n normalbidrag med virkning fra den 1. oktober 1986 forhøjet til 6.984 kr.  \r\n\r\n årligt. Den gennemsnitlige årsindtægt for mandlige arbejdere har i 1986  \r\n\r\n udgjort ca. 170.000 kr. </P>  \r\n\r\n<P>Ved behandling af begæringer om fastsættelse af højere bidrag end  \r\n\r\n normalbidraget er det Familieretsdirektoratets hovedsynspunkt, at der kun bør  \r\n\r\n pålægges forhøjet bidrag, såfremt den, der skal betale bidraget, har en  \r\n\r\n væsentlig bedre økonomisk stilling end en arbejder med gennemsnitsindtægt,  \r\n\r\n jfr. herved også bekendtgørelse nr. 634 af 15. september 1986 af lov om børns  \r\n\r\n retsstilling § 14, stk. 1, hvorefter bidraget, når begge forældre er  \r\n\r\n ubemidlede, i almindelighed fastsættes til det for barnets opholdssted til  \r\n\r\n enhver tid gældende normalbidrag. </P>  \r\n\r\n<P>Under henvisning hertil finder Familieretsdirektoratet, at der med  \r\n\r\n virkning fra den 1. januar 1987 ved fastsættelse af disse bidrag bør tages  \r\n\r\n udgangspunkt i følgende retningslinier: </P>  \r\n\r\n<PRE>  \r\n\r\n 1 barn:  normalbidraget +  25 procent ca. 200.000 kr.  \r\n\r\n          normalbidraget +  50 procent ca. 215.000 kr.  \r\n\r\n          normalbidraget + 100 procent ca. 240.000 kr.  \r\n\r\n 2. børn: normalbidraget +  25 procent ca. 215.000 kr.  \r\n\r\n          normalbidraget +  50 procent ca. 240.000 kr.  \r\n\r\n          normalbidraget + 100 procent ca. 275.000 kr.  \r\n\r\n 3 børn:  normalbidraget +  25 procent ca. 240.000 kr.  \r\n\r\n          normalbidraget +  50 procent ca. 275.000 kr.  \r\n\r\n          normalbidraget + 100 procent ca. 320.000 kr.  \r\n\r\n</PRE>  \r\n\r\n<P>Ovennævnte vejledende skala anvendes såvel over for bidragspligtige fædre  \r\n\r\n som mødre, således at bidraget ved indtægter som nævnt i skalaen fastsættes  \r\n\r\n til normalbidraget for fædre med tillæg af den i skalaen nævnte procent. </P>  \r\n\r\n<P>For så vidt angår mødre bør der dog allerede ved en indtægt, der er lavere  \r\n\r\n end 200.000 kr. årligt, fastsættes et bidrag, der er større end  \r\n\r\n normalbidraget for mødre, og Familieretsdirektoratet vil derfor finde det  \r\n\r\n hensigtsmæssigt, at bidraget for bidragspligtige mødre, hvis indtægt  \r\n\r\n overstiger ca. 170.000 kr. årligt, men ikke de beløb, hvor forhøjelse bør ske  \r\n\r\n efter ovenstående skala, fastsættes til normalbidraget for fædre. Man skal i  \r\n\r\n øvrigt henvise til Folketingets Ombudsmands beretning 1975, side 646 ff. og  \r\n\r\n 1976, side 339 ff. </P>  \r\n\r\n<P>Det tilføjes, at forskellen mellem mødres og fædres normalbidrag ophæves  \r\n\r\n med virkning fra den 1. juli 1987. Ifølge § 14 i lov nr. 350 af 4. juni 1986  \r\n\r\n fastsættes normalbidraget efter den nævnte dato til samme beløb som det  \r\n\r\n særlige børnetilskud efter lovens § 4, stk. 3. Herefter fastsættes  \r\n\r\n børnebidrag for såvel fædre som mødre til normalbidraget med tillæg efter de  \r\n\r\n ovenfor nævnte retningslinier. </P>  \r\n\r\n<P>Disse retningslinier for forhøjelse af børnebidrag er alene vejledende,  \r\n\r\n idet bidragsfastsættelsen som hidtil må ske efter et konkret skøn over  \r\n\r\n samtlige omstændigheder i den enkelte sag. Man skal i øvrigt henvise til  \r\n\r\n bemærkningerne om principperne for fastsættelse af børnebidrag i  \r\n\r\n Skarrildhusberetningen 1971, side 52-53. </P>  \r\n\r\n<P>P.M.V. </P>  \r\n\r\n<P>Christian Trønning </P>  \r\n\r\n<P>/D. Sylvest Nielsen </P>  \r\n\r\n<P>Til samtlige statsamter, Københavns Overpræsidium, Rigsombudet i Grønland  \r\n\r\n og Rigsombudet på Færøerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861176010"
        },
        {
            "displayName": "Entydig dokumentidentifikation",
            "displayValue": "CM017986"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11760"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "09/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Familieretskontoret j.nr. 1983-4016-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}