{
    "id": 154957,
    "title": "Ankestyrelsens principafgørelse M-3-03 om klageberettigelse - boligstøtte - garantiforpligtelse - udlejer - istandsættelsesudgifter - klagebestemmelse",
    "documentTypeId": "240",
    "isSagsforlobPeriodValid": true,
    "shortName": "KEN nr 20238 af 05/12/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse M-3-03 om klageberettigelse - boligstøtte - garantiforpligtelse - udlejer - istandsættelsesudgifter - klagebestemmelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke klageadgang i forhold til en kommunes afgørelse om opfyldelse af en garantiforpligtelse efter boligstøtteloven til dækning af istandsættelsesudgifter overfor en udlejer.</p>\r\n   <p class=\"TekstGenerel\">Ankestyrelsen lagde vægt på at boligstøttelovens klagebestemmelse detaljeret regulerer, hvilke typer af afgørelser, der kan påklages. Der var ikke i klagebestemmelsen givet klageadgang for opfyldelse af en garantiforpligtelse til dækning af istandsættelsesudgifter.</p>\r\n   <p class=\"TekstGenerel\">Den generelle hjemmel for klageadgang på det sociale område i retssikkerhedsloven skulle fortolkes i overensstemmelse med den specifikke bestemmelse om klageadgang i boligstøtteloven.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om individuel boligstøtte - lovbekendtgørelse nr. 696 af 21. august 2002 - § 70 og § 73</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om dækning af istandsættelsesudgifter for en lejeaftale, som en udlejer indgik med et flygtningeægtepar den 25. august 2000. Lejeforholdet løb fra 15. august 2000 til 1. december 2002.</p>\r\n<p>Kommunen underskrev en garanti til dækning af kontraktmæssige forpligtelser, der oversteg depositum, efter boligstøttelovens § 70.</p>\r\n<p>Efter lejernes fraflytning opgjorde kommunen det beløb, som udlejeren ansås berettiget til til dækning af istandsættelsesudgifter.</p>\r\n<p>Kommunen traf afgørelse om, at istandsætningsudgifter kunne refunderes indenfor et samlet beløb på 33.416 kr., fratrukket et depositum på 12.900 kr. Det samlede beløb dækkede tømrer/snedkerarbejde, malerarbejde, rengøring mv.</p>\r\n<p>Udlejeren gjorde overfor kommunen gældende, at istandsættelsesudgifterne oversteg det beløb, kommunen var nået frem til.</p>\r\n<p>Det Sociale Nævn afviste at behandle sagen.</p>\r\n<p>Nævnet henviste til reglen om klageadgang i boligstøttelovens § 73 og retssikkerhedslovens § 60 om klageadgang indenfor det sociale område. Nævnet konkluderede, at reglen i boligstøttelovens § 70 ikke var omfattet af klageadgangen til det sociale nævn. Spørgsmålet om omfanget af kommunens pligt til at foretage istandsættelse i henhold til den givne garanti beroede endvidere ikke på regler i boligstøtteloven, men på regler om lejerens forpligtelse ifølge lejeloven og almindelige aftaleretlige regler, som henhører under domstolene.</p>\r\n<p>Sagen blev behandlet i principielt møde med henblik på afklaring af, i hvilket omfang en udlejer efter boligstøttelovens § 73 har adgang til at påklage en afgørelse efter boligstøttelovens § 70 om opfyldelse af en garantiforpligtelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at udlejeren ikke var klageberettiget i forhold til kommunens afgørelse om opfyldelse af garantiforpligtelse til dækning af istandsættelsesudgifter.</p>\r\n<p>Ankestyrelsen tiltrådte således nævnets afgørelse.</p>\r\n<p>Ankestyrelsen lagde til grund, at hjemmelen for klageadgang findes i boligstøttelovens § 73, hvor det udtømmende er opregnet, hvilke typer af afgørelser, der kan påklages.</p>\r\n<p>Ankestyrelsen lagde vægt på, at der ikke i klagebestemmelsen er givet klageadgang for garantiforpligtelser efter boligstøttelovens § 70.</p>\r\n<p>Lovgiver har givet klageadgang om boligsikring, boligydelse og lån til betaling af beboerindskud, forudbetalt leje, depositum eller boligandel, mens bestemmelsen ikke omfatter garantiforpligtelser. På baggrund af detaljeringsgraden af klagebestemmelsen fandt Ankestyrelsen ikke grundlag for en udvidende fortolkning i forhold til garantiforpligtelser efter lovens § 70.</p>\r\n<p>Der havde ved vedtagelsen af bestemmelsen om garantiforpligtelse i 1986 været anledning til også at give klageadgang i forhold til denne bestemmelse, såfremt dette havde været ønsket fra lovgivers side. Ud fra denne forudsætning fandt Ankestyrelsen, at ordlyden af klagebestemmelsen måtte tillægges afgørende vægt.</p>\r\n<p>Klager efter boligstøtteloven kan efter § 73 påklages efter reglerne i kapitel 10 i lov om retssikkerhed og administration på det sociale område.</p>\r\n<p>Efter retssikkerhedslovens § 60, stk. 1, 1. pkt. kan de afgørelser, som kommunen træffer efter den sociale lovgivning, indbringes for det sociale nævn. Efter bestemmelsens 2. pkt. er det kun den, som afgørelsen vedrører, der kan klage over afgørelser truffet efter den sociale lovgivning. Den generelle hjemmel for klageadgang i bestemmelsens 1. pkt. skal i forhold til klage over afgørelser om boligstøttelovens § 70 fortolkes i overensstemmelse med specialbestemmelsen i boligstøttelovens § 73, der regulerer klageadgangen efter boligstøtteloven.</p>\r\n<p>Ankestyrelsen lagde videre til grund, at afgørelsen om omfanget af garantiforpligtelsen ikke var en afgørelse, der typisk kunne påklages efter den sociale lovgivning, jfr SM C-16-03, hvor en udlejer ikke kunne påklage et afslag på retablering af et badeværelse efter servicelovens § 102.</p>\r\n<p>Ankestyrelsen tog ikke stilling til, om spørgsmålet om garantiforpligtelsens omfang kunne behandles efter regler i anden lovgivning, herunder lejeloven.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20032023825"
        },
        {
            "displayName": "Entydig dokumentidentifikation",
            "displayValue": "BS007753"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20238"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "05/12/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 8500032-03"
        },
        {
            "displayName": "Stikord",
            "displayValue": "M-3-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}