{
    "id": 154094,
    "title": "Ankestyrelsens principafgørelse B-4-89 om børnetilskud - børnefamilieydelse - behandlingsinstitution under sygehusvæsenet",
    "documentTypeId": "240",
    "isSagsforlobPeriodValid": true,
    "shortName": "KEN nr 9062 af 16/10/1989",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-4-89 om børnetilskud - børnefamilieydelse - behandlingsinstitution under sygehusvæsenet</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke ret til udbetaling af børnetilskud og børnefamilieydelse til en mor, som sammen med sit barn opholdt sig på en behandlingsinstitution under sygehusvæsenet.</p>\r\n   <p class=\"TekstGenerel\">Ankestyrelsen lagde vægt på, at barnet opholdt sig på behandlings institutionen, at opholdet påregnedes at vare mere end 2 måneder, og at barnet under opholdet blev forsørget af offentlige midler.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en børnefamilieydelse - lovbekendtgørelse nr. 791 af 1. oktober 1995 - § 2, stk. 1, nr. 4</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Sikringsstyrelsens vejledning af 18. december 1986 -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>M fik den 30. marts 1988 sammen med sin datter ophold på behandlingsinstitution for alkoholskadede. Opholdet var planlagt til at vare 3 måneder. Kommunen afslog at yde børnetilskud og børnefamilieydelse for april kvartal 1988.</p>\r\n<p>Ankenævnet tiltrådte kommunens afgørelse under henvisning til, at barnet den 1. april 1988 blev forsørget af offentlige midler.</p>\r\n<p>M henviste til, at institutionen hørte under amtets sygehusvæsen, og at alle sygehusindlagte var berettiget til normal kontanthjælp efter bistandsloven, dette måtte også gælde børneydelserne.</p>\r\n<p>Sagen blev antaget til principiel behandling til afklaring af, om ændringen i bistandslovens § 38, stk. 4 (lov nr. 879 af 23. december 1987), hvorefter der ikke foretages fradrag i kontanthjælp for værdi af kost m.v. under midlertidige indlæggelser (op til 6 måneder) på sygehus eller lignende behandlingsinstitution, skulle have afsmittende virkning på praksis vedrørende børnetilskud og børnefamilieydelse.</p>\r\n<p>Lovgrundlag: Lov om børnetilskud og forskudsvis udbetaling af børnebidrag § 5, stk. 1, nr. 4 og § 6, stk. 2. Lov om en børnefamilieydelse § 2, stk. 1, nr. 4 og § 3. Sikringsstyrelsens vejledning af 18. december 1986 om børnetilskud og forskudsvis udbetaling af børnebidrag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen henviste til, at det er en betingelse for udbetaling af børnetilskud, at barnet ikke er anbragt uden for hjemmet efter bistandsloven, ikke sammen med en indehaver af forældremyndigheden optaget i en døgnforanstaltning efter bistandsloven eller i øvrigt forsørges af offentlige midler, og at retten til børnefamilieydelse ligeledes er betinget af, at barnet ikke er anbragt uden for hjemmet i henhold til lov om social bistand eller i øvrigt forsørges af offentlige midler.</p>\r\n<p>Videre henviste Ankestyrelsen til, at det af Sikringsstyrelsens vejledning af 18. december 1986 om børnetilskud og forskudsvis udbetaling af børnebidrag fremgår, at under midlertidig indlæggelse til behandling på sygehus eller lignende anses barnet ikke for forsørget af offentlige midler. Hvis opholdet påregnes at blive af længere varighed, efter praksis mere end ca. 2 måneder, anses barnet dog for forsørget af offentlige midler under hele indlæggelsen.</p>\r\n<p>Ankestyrelsen fandt herefter, at M ikke havde været berettiget til at få udbetalt forhøjet og ekstra børnetilskud samt børnefamilieydelse for april kvartal 1988 til sin datter.</p>\r\n<p>Ankestyrelsen lagde herved vægt på, at barnet den 1. april 1988 sammen med M opholdt sig på behandlingsinstitutionen, at varigheden af opholdet påregnedes at være mere end 2 måneder, og at barnet blev forsørget af offentlige midler, jf. lov om børnetilskud § 5, stk. 1, nr. 4, og lov om børnefamilieydelse § 2, stk. 1, nr. 4.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W19890906225"
        },
        {
            "displayName": "Entydig dokumentidentifikation",
            "displayValue": "BS006893"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9062"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "16/10/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21096-88"
        },
        {
            "displayName": "Stikord",
            "displayValue": "B-4-89"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}