{
    "id": 71130,
    "title": "Bekendtgørelse af langtidsoverenskomst af 18. februar 1976 med Ungarn om udvikling af økonomisk, industrielt, teknologisk og videnskabeligt samarbejde. ",
    "documentTypeId": "220",
    "isSagsforlobPeriodValid": false,
    "shortName": "BKI nr 56 af 22/07/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af langtidsoverenskomst af 18.  \r\n\r\n februar 1976 med Ungarn om udvikling af økonomisk, industrielt, teknologisk  \r\n\r\n og videnskabeligt samarbejde. </H1>  \r\n\r\n<P></P>  \r\n\r\n<BR>  \r\n\r\n<P>Den 18. februar 1976 undertegnedes i Budapest følgende  \r\n\r\n langtidsoverenskomst mellem Danmark og Ungarn om udvikling af økonomisk,  \r\n\r\n industrielt, teknologisk og videnskabeligt samarbejde: </P>  \r\n\r\n<P>LANGTIDSOVERENSKOMST </P>  \r\n\r\n<P>mellem Kongeriet Danmarks regering og Den ungarske Folkerepubliks regering  \r\n\r\n om udvikling af økonomisk, industrielt, teknologisk og videnskabeligt  \r\n\r\n samarbejde. </P>  \r\n\r\n<P>Kongeriget Danmarks regering og Den ungarnske Folkerepubliks regering,  \r\n\r\n</P>  \r\n\r\n<P>- som erindrer sig udviklingen i det økonomiske samarbejde inden for  \r\n\r\n rammerne af den den 20. oktober 1969 undertegnede overenskomst mellem de to  \r\n\r\n lande om økonomisk, industrielt og teknisk samarbejde og som henviser til de  \r\n\r\n to kontraherende parters deltagelse i den almindelige overenskomst om told og  \r\n\r\n udenrigshandel, </P>  \r\n\r\n<P>- som ønsker at yde et nyt bidrag til udvidelsen og intensiveringen af  \r\n\r\n deres indbyrdes økonomiske relationer på grundlag af lige rettigheder og til  \r\n\r\n gensidig fordel, </P>  \r\n\r\n<P>- som ønsker at udnytte de muligheder, som de to landes økonomiske  \r\n\r\n udvikling har skabt, til yderligere styrkelse af deres samarbejde, </P>  \r\n\r\n<P>- som erkender betydningen af at tage langsigtede foranstaltninger i brug  \r\n\r\n for at skabe varige perspektiver for bilateralt økonomisk samarbejde i  \r\n\r\n overensstemmelse med tankegangen i anbefalingerne i slutakten fra konferencen  \r\n\r\n om sikkerhed og samarbejde i Europa på de økonomiske, videnskabelige og  \r\n\r\n teknologiske områder og på miljøområdet, </P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Kongeriget Danmarks regering og Den ungarske Folkerepubliks regering, som  \r\n\r\n tager i betragtning, at økonomisk, industrielt, teknologisk og videnskabeligt  \r\n\r\n samarbejde mellem virksomheder, firmaer og organisationer er en vigtig faktor  \r\n\r\n i udviklingen og udvidelsen af de økonomiske relationer mellem de to lande,  \r\n\r\n påtager sig at fortsætte bestræbelserne for at skabe gunstige og liberale  \r\n\r\n betingelser for et langsigtet økonomisk, industrielt, videnskabeligt og  \r\n\r\n teknologisk samarbejde. Med henblik herpå er parterne blevet enige om at give  \r\n\r\n hinanden den mest favorable behandling inden for rammerne af de gældende love  \r\n\r\n og bestemmelser i de to lande og deres internationale forpligtelser. </P>  \r\n\r\n<P>De kontraherende parter vil undersøge muligheden af at fjerne alle  \r\n\r\n hindringer for gennemførelsen af samarbejdsprojekter, der er baseret på de  \r\n\r\n ungarske og de danske virksomheders gensidige interesse. Med henblik herpå  \r\n\r\n skal den i artikel 8 omhandlede blandede kommission undersøge alle  \r\n\r\n foranstaltninger, der kan lette virkeliggørelsen af dette mål inden for  \r\n\r\n rammerne af parternes gældende love og bestemmelser. </P>  \r\n\r\n<P>Artikel 2 </P>  \r\n\r\n<P>De kontraherende parter er enige om,at der på forskellige områder findes  \r\n\r\n muligheder for et gensidigt fordelagtigt samarbejde mellem interesserede  \r\n\r\n virksomheder, firmaer og organisationer i de to lande, især på følgende  \r\n\r\n områder </P>  \r\n\r\n<P>- maskinindustrien, </P>  \r\n\r\n<P>- landbrugsmaskiner og maskiner til fødevareindustrien, </P>  \r\n\r\n<P>- kemisk industri og medicinalindustri, </P>  \r\n\r\n<P>- miljøbeskyttelse, </P>  \r\n\r\n<P>- bygge- og byggematerialeindustrien, </P>  \r\n\r\n<P>- landbrug og kvægavl. </P>  \r\n\r\n<P>Der kan senere træffes aftale vedrørende andre områder. </P>  \r\n\r\n<P>Den blandede kommission skal gennem udarbejdelse af programmer og konkrete  \r\n\r\n forslag fastlægge og nærmere angive de områder, hvor der består muligheder  \r\n\r\n for samarbejde, og hvor en udvikling af samarbejdet forekommer ønskelig. </P>  \r\n\r\n<P>Artikel 3 </P>  \r\n\r\n<P>Inden for rammerne af denne overenskomst er følgende områder for  \r\n\r\n samarbejde mellem interesserede virksomheder, firmaer og organisationer i de  \r\n\r\n to lande af særlig betydning: </P>  \r\n\r\n<P>- samarbejde om projekter af fælles interesse i de to lande eller på  \r\n\r\n tredjelandes markeder, </P>  \r\n\r\n<P>- opførelse og udbygning af industrikomplekser, modernisering af  \r\n\r\n fremstillingsprocesser og arbejdsmetoder samt forøgelse af produktiviteten,  \r\n\r\n</P>  \r\n\r\n<P>- udveksling af patenter, licenser, tekniske og industrielle erfaringer,  \r\n\r\n udarbejdelse og gennemførelse af fælles projekter og fælles forskring, </P>  \r\n\r\n<P>- afholdelse af konsultationer, konferencer, symposier og udstillinger,  \r\n\r\n</P>  \r\n\r\n<P>- udveksling af eksperter, besøg og studie, ophold, </P>  \r\n\r\n<P>- udveksling af tekniske film, teknisk dokumentation og tekniske  \r\n\r\n oplysninger. </P>  \r\n\r\n<P>Artikel 4 </P>  \r\n\r\n<P>I overensstemmelse med denne overenskomst skal hver af de kontraherende  \r\n\r\n parter yde personer udsendt af den anden part den hjælp, som de har behov for  \r\n\r\n i værtslandet for at kunne udføre de opgaver, der er pålagt dem. </P>  \r\n\r\n<P>For at sikre det størst mulige gensidige udbytte skal arbejdsprogrammer  \r\n\r\n for eksperter og for kurser og konferencer for eksperter foreligge i god tid  \r\n\r\n før det pågældende besøg eller arrangement. </P>  \r\n\r\n<P>Artikel 5 </P>  \r\n\r\n<P>De to regeringer skal fremme fælles intiativer på tredjelandes markeder,  \r\n\r\n der tages af virksomheder i begge lande. Til dette formål skal de i  \r\n\r\n tidsrummene mellem den blandede kommissions samlinger udveksle alle  \r\n\r\n oplysninger, der kan være af interesse for vedkommende virksomheder, firmaer  \r\n\r\n og organisationer i det ene eller det andet af landene. </P>  \r\n\r\n<P>Artikel 6 </P>  \r\n\r\n<P>I betragtring af finansieringens betydning for fremme af det økonomiske,  \r\n\r\n industrielle, videnskabelige og teknologiske samarbejde vil de kontraherende  \r\n\r\n parter bestræbe sig på at støtte finansieringen af og kreditgivningen til  \r\n\r\n fællesforetagender på de bedste betingelser og vilkår inden for rammerne af  \r\n\r\n gældende love og bestemmelser i de to lande. </P>  \r\n\r\n<P>Artikel 7 </P>  \r\n\r\n<P>De vilkår, der gælder for de enkelte projekter om økonomisk, industrielt,  \r\n\r\n teknologisk og videnskabeligt samarbejde, skal være i overensstemmelse med  \r\n\r\n gældende love og bestemmelser i hvert land. </P>  \r\n\r\n<P>Artikel 8 </P>  \r\n\r\n<P>Med henblik på gennemførelsen af denne overenskomst skal en dansk- ungarsk  \r\n\r\n blandet kommission bestående af repræsentanter for de to regeringer mødes  \r\n\r\n årligt, skiftevis i København og Budapest, eller i øvrigt når som helst en af  \r\n\r\n de kontraherende parter anmoder derom. </P>  \r\n\r\n<P>Den blandede kommmission skal: </P>  \r\n\r\n<P>- overvåge gennemførelsen af denne overenskomst og undersøge passende  \r\n\r\n foranstaltninger hertil, herunder fjernelsen af eventuelle hindringer opstået  \r\n\r\n under overenskomstens gennemførelse, </P>  \r\n\r\n<P>- i muligt omfang koordinere det økonomiske, industrielle, videnskabelige  \r\n\r\n og teknologiske samarbejde mellem de to lande, </P>  \r\n\r\n<P>- gennemføre periodiske vurderinger af udviklingen i det økonomiske,  \r\n\r\n industrielle, videnskabelige og teknologiske samarbejde, </P>  \r\n\r\n<P>- undersøge og gennemgå forslag, der forelægges af en af parterne, samt  \r\n\r\n udveksle de nødvendige oplysninger med henblik på yderligere at fremme  \r\n\r\n udviklingen i samarbejdet mellem interesserede virksomheder, firmaer og  \r\n\r\n organisationer i de to lande. </P>  \r\n\r\n<P>- fremkomme med anbefalinger, der tager sigte på en heldig gennemførelse  \r\n\r\n af overenskomsten. </P>  \r\n\r\n<P>Repræsentanter for relevante økonomiske virksomheder og organisationer kan  \r\n\r\n indbydes til at deltage i den blandede kommissions arbejde. </P>  \r\n\r\n<P>Til drøftelse af særlige problemer i forbindelse med samarbejdet kan der  \r\n\r\n nedsættes faste specialarbejdsgrupper. </P>  \r\n\r\n<P>I begge lande er det de permanente sekretariaters opgave at tilrettelægge  \r\n\r\n den blandede kommissions og arbejdsgruppernes arbejde samt at koordinere  \r\n\r\n udvekslingen af oplysninger. </P>  \r\n\r\n<P>Spørgsmål angående de indbyrdes relationer, som opstår mellem samlingerne,  \r\n\r\n kan afgøres af de to delegationsformænd såvel som af arbejdsgruppernes  \r\n\r\n formænd. </P>  \r\n\r\n<P>De kontraherende parter vil, såvidt det er muligt, underrette hinanden om  \r\n\r\n ethvert arrangement mellem virksomheder, firmaer og organisationer i de to  \r\n\r\n lande på de områder, som er omfattet af denne overenskomst. </P>  \r\n\r\n<P>Artikel 9 </P>  \r\n\r\n<P>Denne overenskomst berører ikke de bilaterale og multilaterale  \r\n\r\n overenskomster og traktater, der tidligere er indgået af Kongeriget Danmarks  \r\n\r\n regering og Den ungarske Folkerepubliks regering. </P>  \r\n\r\n<P>I denne henseende vi de kontraherende parter på den ene parts anmodning om  \r\n\r\n nødvendigt indlede konsultationer med henblik på at opnå en aftale, dog uden  \r\n\r\n at denne overenskomsts grundlæggende sigte anfægtes deraf. </P>  \r\n\r\n<P>Artikel 10 </P>  \r\n\r\n<P>Denne overenskomst træder i kraft på undertegnelsesdagen og forbliver i  \r\n\r\n kraft i et tidsrum af ti år. Derefter forlænges overenskomsten automatisk for  \r\n\r\n eet år ad gangen. Medmindre en af de to regeringer opsiger den seks måneder  \r\n\r\n inden dens udløb. En opsigelse får ingen indflydelse på opfyldelsen af  \r\n\r\n kontrakter og arrangementer, der er indgået eller aftalt i henhold til  \r\n\r\n bestemmelserne i denne overenskomst. </P>  \r\n\r\n<P>Fra denne overenskomsts ikrafttrædelsesdato ophører gyldigheden af  \r\n\r\n overenskomsten om økonomisk, industrielt og teknisk samarbejde, undertegnet  \r\n\r\n af de to landes regeringer den 20. oktober 1969, hvilket dog ikke berører  \r\n\r\n gyldigheden af de beslutninger, der er truffet af den blandede kommission,  \r\n\r\n som er nedsat i henhold til bestemmelserne i sidstnævnte overenskomst. </P>  \r\n\r\n<P>Udfærdiget i Budapest den 18. februar 1976 i to eksemplarer på engelsk.  \r\n\r\n</P>  \r\n\r\n<P>Ivar Nørgaard </P>  \r\n\r\n<P>For Kongeriget Danmarks </P>  \r\n\r\n<P>regering </P>  \r\n\r\n<P>J. Biroo </P>  \r\n\r\n<P>For Den ungarske Folkerepublik </P>  \r\n\r\n<P>regering </P>  \r\n\r\n<P>Overenskomsten træder i stedet for den dansk-ungarske overenskomst af 20.  \r\n\r\n oktober 1969 om økonomisk, industrielt og teknisk samarbejde, jfr.  \r\n\r\n udenrigsministeriets bekendtgørelse nr. 35 af 29. april 1970, Lovtidende C.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22 juli 1976  \r\n\r\n</I> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/09/1976"
        },
        {
            "displayName": "Accession",
            "displayValue": "L19760005664"
        },
        {
            "displayName": "Entydig dokumentidentifikation",
            "displayValue": "CM030321"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "22/07/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.11.a/1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}