{
    "id": 209609,
    "title": "Pressenævnets kendelse i sag nr. 2019-80-0344",
    "documentTypeId": "240",
    "isSagsforlobPeriodValid": true,
    "shortName": "KEN nr 9585 af 27/06/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0344</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over en artikel bragt af Uge-Bladet Skanderborg med omtale af Mosbjerg Folkefest og deltagelsen af en række højreradikale. Personen, der selv havde deltaget i folkefesten, var ikke omtalt eller afbildet i artiklen, og Pressenævnet afviste derfor at behandle klagen på grund af manglende retlig interesse</p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Højreradikale samles til stor folkefest ved Skanderborg”</span> bragt af Uge-Bladet Skanderborg den 21. juni 2019 på hjemmesiden skanderborg.lokalavisen.dk, idet han mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>Den påklagede artikel indeholder omtale af Mosbjerg Folkefest samt de inviterede talere og mest fremtrædende deltagere. Artiklen indeholder endvidere et interview med [Antifacisten] fra Østjyske Antifascister, der udtaler sig kritisk om de holdninger, som højreradikale giver udtryk for.</p>\r\n<p>\r\n</p>\r\n<p>[Klager] har til støtte for klagen blandt andet anført, at artiklens overskrift er forudindtaget, idet alle deltagerne til Mosbjerg Folkefest omtales som højreradikale, uden der er belæg for denne betegnelse. [Klager] har endvidere anført, at interviewet med [Antifacisten] er meget politisk ensidigt, og at han finder det kritisabelt, at en person fra Østjyske Antifascister får lov at komme med en række helt grundløse, udokumenterede og faktuelt falske påstande, uden at journalisten forholder sig kritisk til disse.</p>\r\n<p>\r\n</p>\r\n<p>[Klager] har henvist til, at han har retlig interesse i sagen, idet han som deltager til Mosbjerg Folkefest omtales som højreradikal i artiklen.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>Klagen angår en artikel vedrørende højreradikales deltagelse i Mosbjerg Folkefest, og klager har oplyst, han var deltager i den omtalte folkefest.</p>\r\n<p>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>Uanset, at [Klager] deltog i den i artiklen omtalte Mosbjerg Folkefest, er [Klager] ikke selv omtalt eller afbildet i artiklen, hvorfor han ikke har en sådan direkte og individuel retlig interesse, at han personligt kan anses for klageberettiget. Der er derfor ikke grundlag for at behandle klagen i forhold til [Klager].</p>\r\n<p>Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 27. juni 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2019"
        },
        {
            "displayName": "Accession",
            "displayValue": "W20190958525"
        },
        {
            "displayName": "Entydig dokumentidentifikation",
            "displayValue": "AA011495"
        },
        {
            "displayName": "Dato for indlæggelse",
            "displayValue": "29/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9585"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "27/06/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0344"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}