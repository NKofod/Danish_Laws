{
    "id": 106266,
    "title": "1986 BSF 153   FORSLAG TIL FOLKETINGSBESLUTNING OM ANERKENDELSE AF, AT BRUGEN AF   ATOMVÅBEN ER FOLKEDRAB ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 153",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 153 </P>  \r\n\r\n<P></P>  \r\n\r\n<P>Forslag til folketingsbeslutning om anerkendelse af, at brugen af  \r\n\r\n atomvåben er folkedrab </P>  \r\n\r\n<P></P>  \r\n\r\n<P>Fremsat af Thoft (SF) Hanne Thanning Jacobsen (SF) Pelle Voigt (SF)  \r\n\r\n Albrechtsen (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 21. april 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at anerkende, at det er en </P>  \r\n\r\n<P>forbrydelse mod menneskeheden at anvende atomvåben, hvorfor </P>  \r\n\r\n<P>enhver, der på dansk, grønlandsk og færøsk område træffer </P>  \r\n\r\n<P>beslutning om brugen af atomvåben, afgiver ordre til at affyre </P>  \r\n\r\n<P>atomvåben eller bidrager til, at en sådan ordre eller beslutning </P>  \r\n\r\n<P>bringes til udførelse, skal straffes i henhold til konventionen om </P>  \r\n\r\n<P>forebyggelse af og straf for folkedrab af 9. december 1948. </P>  \r\n\r\n<P>Folketinget pålægger regeringen at ændre straffelovens kapitel 12 </P>  \r\n\r\n<P>således, at overtrædelse af folkedrabskonventionen medfører, at </P>  \r\n\r\n<P>det strafbare forhold henføres under en strafferamme, som omfatter </P>  \r\n\r\n<P>fængsel på indtil livstid. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Brugen af atomvåben medfører iflg. den tilgængelige litteratur (se </P>  \r\n\r\n<P>f.eks. Helen Caldicott: &#187;Hvis er størst&#171; (Forlaget Frydenlund  \r\n\r\n</P>  \r\n\r\n<P>1986), FNs kernevåbenundersøgelse 1980 og The Effects of Nuclear </P>  \r\n\r\n<P>War (fra US Congress 1980) så drastiske skader, at det kan </P>  \r\n\r\n<P>sammenlignes med de forbrydelser, der blev begået af nazisterne </P>  \r\n\r\n<P>under 2. verdenskrig som pådømt under den såkaldte </P>  \r\n\r\n<P>Nuernberg-proces. </P>  \r\n\r\n<P>Skaderne efter en middelstor atombombe på 1 megaton vil medføre </P>  \r\n\r\n<P>følgende type skader, idet virkningen dog afhænger af </P>  \r\n\r\n<P>eksplosionsmåden, ladningstype, jordoverfladens beskaffenhed samt </P>  \r\n\r\n<P>vind- og vejrforhold: </P>  \r\n\r\n<P>1. En lys- og varmeudvikling på flere millioner grader C, som vil </P>  \r\n\r\n<P>skabe dødelige forbrændinger inden for et 700 km2 stort område, </P>  \r\n\r\n<P>afbrænde al vegetation i området samt skabe voldsomme ildstorme </P>  \r\n\r\n<P>med orkanstyrke i skov- og byområder. </P>  \r\n\r\n<P>2. En trykbølge, der betyder, at alle bygninger inden for et 150 km2 </P>  \r\n\r\n<P>stort område vil blive ødelagt. </P>  \r\n\r\n<P>3. En øjeblikkelig radioaktiv stråling især af dødelige gammastråler, </P>  \r\n\r\n<P>der er dødbringende i et 15 km2 stort område. </P>  \r\n\r\n<P>4. Såfremt bomben bringes til sprængning på eller i nærheden af </P>  \r\n\r\n<P>jordoverfladen, hvirvles ufattelige mængder radioaktive jord- og </P>  \r\n\r\n<P>støvpartikler til vejrs. Afhængig af meteorologiske forhold vil </P>  \r\n\r\n<P>denne radioaktive sky medføre nedfald, der forgiver jord, afgrøder </P>  \r\n\r\n<P>og luft, dræber mennesker direkte med radioaktiviteten, fjerner </P>  \r\n\r\n<P>eksistensgrundlaget for de overlevende og medfører genetiske </P>  \r\n\r\n<P>skader i generationer på dem, som måtte overleve. </P>  \r\n\r\n<P>5. Såfremt bomben bringes til eksplosion i stor højde, vil dens </P>  \r\n\r\n<P>væsentligste skadevirkning være den såkaldte elektromagnetiske </P>  \r\n\r\n<P>impuls (EMP), som er en ionisering af jord og atmosfære, der </P>  \r\n\r\n<P>breder sig med lysets hast, og som medfører meget høje elektriske </P>  \r\n\r\n<P>spændinger, der som milliarder af lyn vil slå ned i elektriske </P>  \r\n\r\n<P>kabler, skinnelegemer, antenner og andre metalansamlinger som </P>  \r\n\r\n<P>f.eks. fabriksanlæg, elektriske installationer og kabelbåret </P>  \r\n\r\n<P>kommunikation. I en kortere periode vil æterbåret kommunikation </P>  \r\n\r\n<P>være slået ud, ligesom ioniseringen vil medføre omfattende skader </P>  \r\n\r\n<P>på edb-anlæg og de dertil hørende magnetbånd. En enkelt atombombe </P>  \r\n\r\n<P>i passende stor højde vil kunne bevirke de her omtalte EMP-skader </P>  \r\n\r\n<P>over et helt kontinent. </P>  \r\n\r\n<P>6. Som følge af røgudviklingen fra brandskaderne og de store mængder </P>  \r\n\r\n<P>partikler, som hvirvles op i atmosfæren, vil større mængder af </P>  \r\n\r\n<P>atomeksplosioner kunne skabe den såkaldte atomvinter. </P>  \r\n\r\n<P>Det er disse skadevirkninger, forslagsstillerne har betegnet som en </P>  \r\n\r\n<P>forbrydelse imod menneskeheden eller folkedrab. </P>  \r\n\r\n<P>Allerede Skt. Petersborg-deklarationen af 1868 fastslog, at </P>  \r\n\r\n<P>krigsførelse kun må rettes imod militære mål, og at krigsførelsens </P>  \r\n\r\n<P>midler ikke må være unødigt grusomme eller påføre unødige </P>  \r\n\r\n<P>lidelser. Det er på disse to grundsætninger, den humanitære </P>  \r\n\r\n<P>folkeret bygger. Atombombens skadevirkninger er så omfattende, at </P>  \r\n\r\n<P>andre mål end militære med sikkerhed vil blive ramt, ligesom </P>  \r\n\r\n<P>ufattelige lidelser vil blive påført civilbefolkningen. </P>  \r\n\r\n<P>Geneveprotokollen af 12. august 1946 (art. 48-55 er gengivet som </P>  \r\n\r\n<P>bilag II) med tilhørende tillægsprotokoller er ratificeret af </P>  \r\n\r\n<P>Danmark (se Lovtidende C 1983 s. 101 ff). Det fremgår af art. 48, </P>  \r\n\r\n<P>at de stridende parter har pligt til at skelne mellem </P>  \r\n\r\n<P>civilbefolkningen og kombattanter og mellem civile genstande og </P>  \r\n\r\n<P>militære mål, og at de i overensstemmelse hermed alene må rette </P>  \r\n\r\n<P>deres operationer mod militære mål. </P>  \r\n\r\n<P>Af art. 51 og 52 fremgår det desuden, at vilkårlige angreb med </P>  \r\n\r\n<P>midler, hvis virkning ikke kan begrænses til militære mål, er </P>  \r\n\r\n<P>forbudt. </P>  \r\n\r\n<P>Af art. 54 fremgår det, at udsultning af civile er forbudt, ligesom </P>  \r\n\r\n<P>det er forbudt at ødelægge landbrugsområder, </P>  \r\n\r\n<P>drikkevandsforsyninger m.v. </P>  \r\n\r\n<P>Af art. 55 fremgår det, at de stridende parter skal drage omsorg for, </P>  \r\n\r\n<P>at miljøet beskyttes mod udbredt og langvarig skade, ligesom </P>  \r\n\r\n<P>angreb på miljøet som repressalier er forbudt. </P>  \r\n\r\n<P>Der kan således ikke herske tvivl om, at brug af atomvåben strider </P>  \r\n\r\n<P>imod de folkeretlige protokoller og aftaler, Danmark har </P>  \r\n\r\n<P>tilsluttet sig. </P>  \r\n\r\n<P>I en artikel i &#187;Nordisk Atomvåpenfri Zone&#171;, Oslo 1983, skriver  \r\n\r\n den </P>  \r\n\r\n<P>tidligere norske havretsminister Jens Evensen: &#187;Atomkrigens </P>  \r\n\r\n<P>virkninger ligger langt over menneskelig fatteevne, langt utenfor </P>  \r\n\r\n<P>menneskelig forestillingsverden. Men de ligger ikke derfor utenfor </P>  \r\n\r\n<P>og over menneskehetens retsstridighedsbegrep. Atomvåpen innebærer </P>  \r\n\r\n<P>den TOTALE forbrytelse. Atomvåpen er totalutslettende og </P>  \r\n\r\n<P>totalforgiftende.&#171; </P>  \r\n\r\n<P>På den baggrund konkluderer Evensen, at disse våben er en hån imod </P>  \r\n\r\n<P>Genevekonventionen om rettigheder og pligter i krig. </P>  \r\n\r\n<P>På denne baggrund ønsker forslagsstillerne, at Folketinget klart og </P>  \r\n\r\n<P>utvetydigt slår fast, at det vil være en forbrydelse uanset </P>  \r\n\r\n<P>omstændighederne i øvrigt, såfremt der på dansk, grønlandsk eller </P>  \r\n\r\n<P>færøsk område træffes beslutning om brugen af atomvåben, afgives </P>  \r\n\r\n<P>ordre til at affyre atomvåben eller denne ordre eller beslutning </P>  \r\n\r\n<P>bringes til udførelse, og at en sådan forbrydelse skal straffes i </P>  \r\n\r\n<P>henhold til konventionen om forebyggelse af og straf for folkedrab </P>  \r\n\r\n<P>af 9. december, 1948 (jf. Lovtidende C 1952 s. 564, bilag I), </P>  \r\n\r\n<P>hvorefter det af art. III fremgår, at følgende handlinger er </P>  \r\n\r\n<P>strafbare: </P>  \r\n\r\n<P>a) folkedrab </P>  \r\n\r\n<P>b) sammensværgelse for at begå folkedrab </P>  \r\n\r\n<P>c) direkte og offentlig tilskyndelse til folkedrab </P>  \r\n\r\n<P>d) forsøg på folkedrab </P>  \r\n\r\n<P>e) meddelagtighed i folkedrab </P>  \r\n\r\n<P>Af samme konventions art. IV fremgår det, at personer, der begår </P>  \r\n\r\n<P>folkedrab eller en anden i art. III nævnt handling, skal straffes, </P>  \r\n\r\n<P>hvad enten de er forfatningsmæssigt ansvarlige statsoverhoveder, </P>  \r\n\r\n<P>tjenestemænd eller private personer. </P>  \r\n\r\n<P>Bilag I </P>  \r\n\r\n<P>Konvention om forebyggelse af og straf for folkedrab </P>  \r\n\r\n<P>9. december 1948(* 1) </P>  \r\n\r\n<P>De kontraherende parter, </P>  \r\n\r\n<P>som har overvejet den erklæring, som De Forenede Nationers </P>  \r\n\r\n<P>plenarforsamling fremsatte i sin resolution nr. 96 (I) af 11. </P>  \r\n\r\n<P>december 1946 om, at folkedrab efter folkeretten er en </P>  \r\n\r\n<P>forbrydelse, som strider mod De Forenede Nationers ånd og mål og </P>  \r\n\r\n<P>fordømmes af den civiliserede verden; </P>  \r\n\r\n<P>som erkender, at folkedrab til alle tider i historien har tilføjet </P>  \r\n\r\n<P>menneskeheden store tab, og </P>  \r\n\r\n<P>som er overbevist om, at internationalt samarbejde er nødvendigt, </P>  \r\n\r\n<P>hvis menneskeheden skal befris for denne afskyelige svøbe, træffer </P>  \r\n\r\n<P>herved følgende aftale: </P>  \r\n\r\n<P>Art. I </P>  \r\n\r\n<P>De kontraherende parter bekræfter, at folkedrab, hvad enten det begås </P>  \r\n\r\n<P>i fredstid eller i krigstid, efter folkeretten er en forbrydelse, </P>  \r\n\r\n<P>som de forpligter sig til at forhindre og straffe. </P>  \r\n\r\n<P>Art. II </P>  \r\n\r\n<P>I nærværende konvention forstås ved folkedrab enhver af nedennævnte </P>  \r\n\r\n<P>handlinger, der begås i den hensigt helt eller delvis at ødelægge </P>  \r\n\r\n<P>en national, etnologisk, racemæssig eller religiøs gruppe som </P>  \r\n\r\n<P>sådan: </P>  \r\n\r\n<P>a) at dræbe medlemmer af gruppen, </P>  \r\n\r\n<P>b) at tilføje medlemmer af gruppen betydelig legemlig eller åndelig </P>  \r\n\r\n<P>skade, </P>  \r\n\r\n<P>c) med forsæt at påføre gruppen levevilkår, beregnede på at bevirke </P>  \r\n\r\n<P>gruppens fuldstændige eller delvise fysiske ødelæggelse, </P>  \r\n\r\n<P>d) at gennemføre forholdsregler, der tilsigter at hindre fødsler </P>  \r\n\r\n<P>inden for gruppen, </P>  \r\n\r\n<P>e) med magt at overføre en gruppes børn til en anden gruppe. </P>  \r\n\r\n<P>Art. III </P>  \r\n\r\n<P>Følgende handlinger skal være strafbare: </P>  \r\n\r\n<P>a) folkedrab, </P>  \r\n\r\n<P>b) sammensværgelse for at begå folkedrab, </P>  \r\n\r\n<P>c) direkte og offentlig tilskyndelse til folkedrab, </P>  \r\n\r\n<P>d) forsøg på folkedrab, </P>  \r\n\r\n<P>e) meddelagtighed i folkedrab. </P>  \r\n\r\n<P>Art. IV </P>  \r\n\r\n<P>Personer, der begår folkedrab eller en anden i artikel III nævnt </P>  \r\n\r\n<P>handling, skal straffes, hvad enten de er forfatningsmæssigt </P>  \r\n\r\n<P>ansvarlige statsoverhoveder, tjenestemænd eller private personer. </P>  \r\n\r\n<P>Art. V </P>  \r\n\r\n<P>De kontraherende parter påtager sig i overensstemmelse med deres </P>  \r\n\r\n<P>forfatninger at gennemføre den lovgivning, der er nødvendig for at </P>  \r\n\r\n<P>sætte nærværende konventions bestemmelser i kraft, og især at </P>  \r\n\r\n<P>foreskrive effektive straffe for personer, der er skyldige i </P>  \r\n\r\n<P>folkedrab eller en af de andre i artikel III angivne handlinger. </P>  \r\n\r\n<P>Art. VI </P>  \r\n\r\n<P>Personer, der anklages for folkedrab eller for en anden i artikel III </P>  \r\n\r\n<P>nævnt handling, skal stilles for en kompetent domstol i den stat, </P>  \r\n\r\n<P>på hvis område handlingen er begået, eller for en sådan </P>  \r\n\r\n<P>international kriminalret, som måtte have jurisdiktion i forhold </P>  \r\n\r\n<P>til de kontraherende parter, der har anerkendt dens jurisdiktion. </P>  \r\n\r\n<P>Art. VII </P>  \r\n\r\n<P>Folkedrab og de andre i artikel III nævnte handlinger skal ikke ved </P>  \r\n\r\n<P>spørgsmål om udlevering betragtes som politiske forbrydelser. </P>  \r\n\r\n<P>De kontraherende parter forpligter sig til i sådanne tilfælde at </P>  \r\n\r\n<P>indrømme udlevering i overensstemmelse med deres gældende love og </P>  \r\n\r\n<P>traktater. </P>  \r\n\r\n<P>Art. VIII </P>  \r\n\r\n<P>Enhver kontraherende part kan anmode De Forenede Nationers kompetente </P>  \r\n\r\n<P>organer om at tage de skridt i henhold til De Forenede Nationers </P>  \r\n\r\n<P>pagt, som de anser for egnede til at forhindre og undertrykke de </P>  \r\n\r\n<P>folkedrabsforbrydelser og andre handlinger, der omhandles i </P>  \r\n\r\n<P>artikel III. </P>  \r\n\r\n<P>Art. IX </P>  \r\n\r\n<P>Tvistigheder mellem de kontraherende parter om fortolkningen, </P>  \r\n\r\n<P>anvendelsen og gennemførelsen af nærværende konvention, herunder </P>  \r\n\r\n<P>sådanne som angår en stats ansvar for folkedrab eller en af de </P>  \r\n\r\n<P>andre i artikel III nævnte handlinger, skal forelægges den </P>  \r\n\r\n<P>mellemfolkelige domstol, når en af parterne i tvistigheder anmoder </P>  \r\n\r\n<P>derom. </P>  \r\n\r\n<P>Art. X </P>  \r\n\r\n<P>Nærværende konvention, hvis engelske, franske, kinesiske, russiske og </P>  \r\n\r\n<P>spanske tekster skal være lige autentiske, skal bære datoen den 9. </P>  \r\n\r\n<P>december 1948. </P>  \r\n\r\n<P>Art. XI </P>  \r\n\r\n<P>Nærværende konvention skal indtil den 31. december 1949 stå åben for </P>  \r\n\r\n<P>underskrift for ethvert medlem af De Forenede Nationer og for </P>  \r\n\r\n<P>enhver ikke-medlemsstat, til hvilken plenarforsamlingen har rettet </P>  \r\n\r\n<P>opfordring om at underskrive. </P>  \r\n\r\n<P>Nærværende konvention skal ratificeres, og ratifikationsdokumenterne </P>  \r\n\r\n<P>skal deponeres hos De Forenede Nationers generalsekretær. </P>  \r\n\r\n<P>Efter den 1. januar 1950 kan nærværende konvention tiltrædes af </P>  \r\n\r\n<P>ethvert medlem af De Forenede Nationer og af enhver </P>  \r\n\r\n<P>ikke-medlemsstat, der som ovenfor nævnt har modtaget opfordring </P>  \r\n\r\n<P>dertil. </P>  \r\n\r\n<P>Tiltrædelsesdokumenter skal deponeres hos De Forenede Nationers </P>  \r\n\r\n<P>generalsekretær. </P>  \r\n\r\n<P>Art. XII </P>  \r\n\r\n<P>Enhver kontraherende part kan når som helst ved en notifikation, der </P>  \r\n\r\n<P>rettes til De Forenede Nationers generalsekretær, udvide </P>  \r\n\r\n<P>anvendelsen af nærværende konvention til alle eller visse af de </P>  \r\n\r\n<P>områder, hvis udenrigsforhold vedkommende part leder og har </P>  \r\n\r\n<P>ansvaret for. </P>  \r\n\r\n<P>Art. XIII </P>  \r\n\r\n<P>Generalsekretæren skal på den dag, da de første tyve ratifikations- </P>  \r\n\r\n<P>eller tiltrædelsesdokumenter er blevet deponeret, udfærdige en </P>  \r\n\r\n<P>protokol og oversende et eksemplar af den til hvert medlem af De </P>  \r\n\r\n<P>Forenede Nationer og til hver af de ikke-medlemsstater, der </P>  \r\n\r\n<P>omhandles i artikel XI. </P>  \r\n\r\n<P>Nærværende konvention skal træde i kraft den halvfemsindstyvende dag </P>  \r\n\r\n<P>efter datoen for deponeringen af det tyvende ratifikations- eller </P>  \r\n\r\n<P>tiltrædelsesdokument. </P>  \r\n\r\n<P>Enhver ratifikation eller tiltræden, der finder sted efter </P>  \r\n\r\n<P>sidstnævnte dato, skal træde i kraft på den halvfemsindstyvende </P>  \r\n\r\n<P>dag efter deponeringen af ratifikations- eller </P>  \r\n\r\n<P>tiltrædelsesdokumentet. </P>  \r\n\r\n<P>Art. XIV </P>  \r\n\r\n<P>Nærværende konvention skal forblive i kraft i et tidsrum af 10 år fra </P>  \r\n\r\n<P>den dag, da den træder i kraft. </P>  \r\n\r\n<P>Den skal derefter forblive i kraft i efterfølgende tidsrum af fem år </P>  \r\n\r\n<P>i forhold til de kontraherende parter, som ikke har opsagt den </P>  \r\n\r\n<P>mindst seks måneder før den løbende periodes ophør. </P>  \r\n\r\n<P>Opsigelse skal ske ved en skriftlig meddelelse rettet til De Forenede </P>  \r\n\r\n<P>Nationers generalsekretær. </P>  \r\n\r\n<P>Art. XV </P>  \r\n\r\n<P>Hvis opsigelser medfører, at antallet af deltagere i nærværende </P>  \r\n\r\n<P>konvention bliver mindre end seksten, skal konventionen ophøre at </P>  \r\n\r\n<P>være i kraft fra den dato, da den sidste af disse opsigelser får </P>  \r\n\r\n<P>gyldighed. </P>  \r\n\r\n<P>Art. XVI </P>  \r\n\r\n<P>En anmodning om revision af nærværende konvention kan når som helst </P>  \r\n\r\n<P>fremsættes af enhver af de kontraherende parter i form af en </P>  \r\n\r\n<P>skriftlig meddelelse, der rettes til generalsekretæren. </P>  \r\n\r\n<P>Plenarforsamlingen skal afgøre, hvilke skridt der eventuelt skal </P>  \r\n\r\n<P>tages i anledning af en sådan anmodning. </P>  \r\n\r\n<P>Art. XVII </P>  \r\n\r\n<P>De Forenede Nationers generalsekretær skal underrette alle De </P>  \r\n\r\n<P>Forenede Nationers medlemmer og de i artikel XI omhandlede </P>  \r\n\r\n<P>ikke-medlemsstater om følgende: </P>  \r\n\r\n<P>a) underskrifter, ratifikationer og tiltrædelser, der modtages i </P>  \r\n\r\n<P>overensstemmelse med artikel XI, </P>  \r\n\r\n<P>b) notifikationer, der modtages i overensstemmelse med artikel XII, </P>  \r\n\r\n<P>c) datoen, på hvilken nærværende konvention træder i kraft i </P>  \r\n\r\n<P>overensstemmelse med artikel XIII, </P>  \r\n\r\n<P>d) opsigelser, der modtages i overensstemmelse med artikel XIV, </P>  \r\n\r\n<P>e) konventionens ophør i overensstemmelse med artikel XV, </P>  \r\n\r\n<P>f) notifikationer, der modtages i overensstemmelse med artikel XVI. </P>  \r\n\r\n<P>Art. XVIII </P>  \r\n\r\n<P>Originalen af nærværende konvention skal deponeres i De Forenede </P>  \r\n\r\n<P>Nationers arkiv. </P>  \r\n\r\n<P>En bekræftet genpart af konventionen skal oversendes til alle </P>  \r\n\r\n<P>medlemmer af De Forenede Nationer og til de ikke-medlemsstater, </P>  \r\n\r\n<P>der omhandles i artikel XI. </P>  \r\n\r\n<P>Art. XIX </P>  \r\n\r\n<P>Nærværende konvention skal indregistreres af De Forenede Nationers </P>  \r\n\r\n<P>generalsekretær den dag, da den træder i kraft. </P>  \r\n\r\n<P>Bilag II </P>  \r\n\r\n<P>Uddrag af Geneveprotokol </P>  \r\n\r\n<P>DEL IV </P>  \r\n\r\n<P>Civilbefolkningen </P>  \r\n\r\n<P>AFSNIT I </P>  \r\n\r\n<P>ALMINDELIG BESKYTTELSE IMOD FØLGERNE AF FJENDTLIGHEDER </P>  \r\n\r\n<P>KAPITEL 1 </P>  \r\n\r\n<P>GRUNDLÆGGENDE REGEL OG ANVENDELSESOMRÅDE </P>  \r\n\r\n<P>Artikel 48 </P>  \r\n\r\n<P>GRUNDLÆGGENDE REGEL </P>  \r\n\r\n<P>For at sikre respekten for og beskyttelsen af civilbefolkningen og </P>  \r\n\r\n<P>civile genstande skal de stridende parter til enhver tid skelne </P>  \r\n\r\n<P>mellem civilbefolkningen og kombattanter og mellem civile </P>  \r\n\r\n<P>genstande og militære mål og skal i overensstemmelse hermed alene </P>  \r\n\r\n<P>rette deres operationer mod militære mål. </P>  \r\n\r\n<P>Artikel 49 </P>  \r\n\r\n<P>DEFINITION AF ANGREB OG ANVENDELSESOMRÅDE </P>  \r\n\r\n<P>1. &#187;Angreb&#171; betyder en voldelig handling rettet mod  \r\n\r\n modstanderen, </P>  \r\n\r\n<P>hvad enten den er offensiv eller defensiv. </P>  \r\n\r\n<P>2. Bestemmelserne i denne protokol vedrørende angreb finder </P>  \r\n\r\n<P>anvendelse på alle angreb, uanset i hvilket territorium de </P>  \r\n\r\n<P>gennemføres, herunder det til en stridende part hørende nationale </P>  \r\n\r\n<P>territorium, som er under en modparts kontrol. </P>  \r\n\r\n<P>3. Bestemmelserne i dette afsnit finder anvendelse på enhver </P>  \r\n\r\n<P>krigsførelse til lands, til vands eller i luften, der kan have </P>  \r\n\r\n<P>indvirkning på civilbefolkningen, individuelle civile eller civile </P>  \r\n\r\n<P>genstande til lands. De finder endvidere anvendelse på alle angreb </P>  \r\n\r\n<P>fra søen eller fra luften imod mål på land, men berører ikke i </P>  \r\n\r\n<P>øvrigt de folkeretlige regler under væbnede konflikter til søs </P>  \r\n\r\n<P>eller i luften. </P>  \r\n\r\n<P>4. Bestemmelserne i dette afsnit supplerer reglerne vedrørende </P>  \r\n\r\n<P>humanitær beskyttelse indeholdt i Fjerde Konvention, i særdeleshed </P>  \r\n\r\n<P>dennes kapitel II, samt i andre internationale aftaler, der er </P>  \r\n\r\n<P>bindende for De høje Kontraherende Parter, såvel som andre </P>  \r\n\r\n<P>folkeretlige regler vedrørende beskyttelse af civile og civile </P>  \r\n\r\n<P>genstande til lands, til vands eller i luften imod følgerne af </P>  \r\n\r\n<P>fjendtligheder. </P>  \r\n\r\n<P>KAPITEL II </P>  \r\n\r\n<P>CIVILPERSONER OG CIVILBEFOLKNING </P>  \r\n\r\n<P>Artikel 50 </P>  \r\n\r\n<P>DEFINITION AF CIVILE OG CIVILBEFOLKNINGEN </P>  \r\n\r\n<P>1. En civil er enhver person, der ikke tilhører nogen af de </P>  \r\n\r\n<P>kategorier, som er nævnt i artikel 4 A (1), (2), (3) og (6) i </P>  \r\n\r\n<P>Tredje Konvention og i artikel 43 i denne protokol. I tilfælde af </P>  \r\n\r\n<P>tvivl om, hvorvidt en person er civil, skal denne betragtes som </P>  \r\n\r\n<P>sådan. </P>  \r\n\r\n<P>2. Civilbefolkningen består af alle personer, som er civile. </P>  \r\n\r\n<P>3. Tilstedeværelsen blandt civilbefolkningen af enkeltpersoner, som </P>  \r\n\r\n<P>ikke omfattes af definitionen af civile, fratager ikke </P>  \r\n\r\n<P>befolkningen dens civile beskaffenhed. </P>  \r\n\r\n<P>Artikel 51 </P>  \r\n\r\n<P>BESKYTTELSE AF CIVILBEFOLKNINGEN </P>  \r\n\r\n<P>1. Civilbefolkningen og individuelle civile skal nyde almindelig </P>  \r\n\r\n<P>beskyttelse imod farer, der opstår som følge af militære </P>  \r\n\r\n<P>operationer. For at gennemføre denne beskyttelse skal følgende </P>  \r\n\r\n<P>regler, der supplerer de øvrige gældende folkeretlige regler, </P>  \r\n\r\n<P>overholdes under alle omstændigheder. </P>  \r\n\r\n<P>2. Civilbefolkningen som sådan såvel som individuelle civile må ikke </P>  \r\n\r\n<P>gøres til genstand for angreb. Det er forbudt at foretage </P>  \r\n\r\n<P>voldshandlinger eller fremsætte trusler om vold med det primære </P>  \r\n\r\n<P>formål at sprede rædsel blandt civilbefolkningen. </P>  \r\n\r\n<P>3. Civile skal nyde den i dette afsnit hjemlede beskyttelse, </P>  \r\n\r\n<P>medmindre og så længe de tager direkte del i fjendtlighederne. </P>  \r\n\r\n<P>4. Vilkårlige angreb er forbudt. Vilkårlige angreb er: </P>  \r\n\r\n<P>a) sådanne som ikke er rettet mod et udtrykkeligt militært mål; </P>  \r\n\r\n<P>b) sådanne som benytter kampmetoder eller kampmidler, som ikke kan </P>  \r\n\r\n<P>rettes mod et udtrykkeligt militært mål; eller </P>  \r\n\r\n<P>c) sådanne som benytter kampmetoder og kampmidler, hvis virkninger </P>  \r\n\r\n<P>ikke kan begrænses således som foreskrevet af denne protokol; </P>  \r\n\r\n<P>og følgelig i hvert enkelt tilfælde er af en sådan beskaffenhed, at </P>  \r\n\r\n<P>det vilkårligt vil ramme militære mål og civile eller civile </P>  \r\n\r\n<P>genstande. </P>  \r\n\r\n<P>5. Følgende former for angreb betrages blandt andre som vilkårlige: </P>  \r\n\r\n<P>a) et bombardement, uanset metoder og midler, der behandler som et </P>  \r\n\r\n<P>enkelt militært mål et antal klart adskilte og tydelige militære </P>  \r\n\r\n<P>mål beliggende i en storby, en by, en landsby eller andet område, </P>  \r\n\r\n<P>der indeholder en lignende koncentration af civile eller civile </P>  \r\n\r\n<P>genstande og </P>  \r\n\r\n<P>b) et angreb, som må forventes at medføre tilfældige tab af </P>  \r\n\r\n<P>civilpersoners liv, skade på civile, ødelæggelse af civile </P>  \r\n\r\n<P>genstande eller en kombination deraf, som betydeligt vil overstige </P>  \r\n\r\n<P>den forventede konkrete og direkte militære fordel. </P>  \r\n\r\n<P>6. Angreb i form af repressalier mod civilbefolkningen eller civile </P>  \r\n\r\n<P>er forbudt. </P>  \r\n\r\n<P>7. Tilstedeværelsen eller flytning af civilbefolkningen eller </P>  \r\n\r\n<P>individuelle civile må ikke benyttes til at gøre visse steder </P>  \r\n\r\n<P>eller områder immune over for militære operationer i særdeleshed i </P>  \r\n\r\n<P>forsøg på at beskytte militære mål mod angreb eller for at </P>  \r\n\r\n<P>beskytte, lette eller hindre militære operationer. De stridende </P>  \r\n\r\n<P>parter må ikke lade civilbefolkningen eller individuelle civile </P>  \r\n\r\n<P>flytte i et forsøg på at beskytte militære mål mod angreb eller </P>  \r\n\r\n<P>for at beskytte militære operationer. </P>  \r\n\r\n<P>8. Enhver krænkelse af disse forbud skal ikke frigøre de stridende </P>  \r\n\r\n<P>parter fra deres retlige forpligtelser over for civilbefolkningen </P>  \r\n\r\n<P>og civile, herunder forpligtelsen i medfør af artikel 57 til at </P>  \r\n\r\n<P>træffe sikkerhedsforanstaltninger. </P>  \r\n\r\n<P>KAPITEL III </P>  \r\n\r\n<P>CIVILE GENSTANDE </P>  \r\n\r\n<P>Artikel 52 </P>  \r\n\r\n<P>ALMINDELIG BESKYTTELSE AF CIVILE GENSTANDE </P>  \r\n\r\n<P>1. Civile genstande må ikke gøres til genstand for angreb eller </P>  \r\n\r\n<P>repressalier. Civile genstande er alle genstande der ikke er </P>  \r\n\r\n<P>militære mål, således som beskrevet i stykke 2. </P>  \r\n\r\n<P>2. Angreb skal strengt begrænses til militære mål. For så vidt angår </P>  \r\n\r\n<P>genstande skal militære mål være begrænset til dem, der ifølge </P>  \r\n\r\n<P>deres natur, beliggenhed, formål eller anvendelse udgør et </P>  \r\n\r\n<P>effektivt bidrag til en militær aktion, og hvis fuldstændige eller </P>  \r\n\r\n<P>delvise ødelæggelse, erobring eller neutralisering under de på det </P>  \r\n\r\n<P>pågældende tidspunkt herskene omstændigheder udgør en klar militær </P>  \r\n\r\n<P>fordel. </P>  \r\n\r\n<P>3. I tilfælde af tvivl om, hvorvidt en genstand, som normalt er </P>  \r\n\r\n<P>bestemt til civile formål, såsom et sted, hvor gudsdyrkelse </P>  \r\n\r\n<P>foregår, et hus eller anden bolig eller en skole, anvendes med </P>  \r\n\r\n<P>henblik på at yde et effektivt bidrag til en militær aktion, skal </P>  \r\n\r\n<P>der bestå en formodning for, at det ikke anvendes i sådant øjemed. </P>  \r\n\r\n<P>Artikel 53 </P>  \r\n\r\n<P>BESKYTTELSE AF KULTURELLE GENSTANDE OG AF STEDER, HVOR GUDSDYRKELSE </P>  \r\n\r\n<P>FINDER STED. </P>  \r\n\r\n<P>Uden præjudice for bestemmelserne i Haagerkonventionen af 14. maj </P>  \r\n\r\n<P>1954 vedrørende beskyttelse af kulturel ejendom under væbnet </P>  \r\n\r\n<P>konflikt og andre relevante internationale aftaler skal det være </P>  \r\n\r\n<P>forbudt: </P>  \r\n\r\n<P>a) at begå en hvilken som helst fjendtlig handling rettet mod </P>  \r\n\r\n<P>historiske monumenter, kunstværker eller steder, hvor gudsdyrkelse </P>  \r\n\r\n<P>finder sted, som udgør folkenes kulturelle eller åndelige arv; </P>  \r\n\r\n<P>b) at benytte sådanne genstande til støtte for en militær indsats; </P>  \r\n\r\n<P>c) at gøre sådanne genstande til genstand for repressalier. </P>  \r\n\r\n<P>Artikel 54 </P>  \r\n\r\n<P>BESKYTTELSE AF GENSTANDE, SOM ER UUNDVÆRLIGE FOR CIVILBEFOLKNINGENS </P>  \r\n\r\n<P>OVERLEVELSE </P>  \r\n\r\n<P>1. Udsultning af civile som krigsmetode er forbudt. </P>  \r\n\r\n<P>2. Det er forbudt at angribe, ødelægge, fjerne eller ubrugeliggøre </P>  \r\n\r\n<P>genstande, der er uundværlige for civilbefolkningens overlevelse, </P>  \r\n\r\n<P>såsom fødevarer, landbrugsområder for produktion af fødevarer, </P>  \r\n\r\n<P>afgrøder, husdyrbestande, drikkevandsinstallationer og </P>  \r\n\r\n<P>-forsyninger samt overrislingsanlæg, med det bestemte formål at </P>  \r\n\r\n<P>hindre dem i at tjene som underhold for civilbefolkningen eller </P>  \r\n\r\n<P>modparten, uanset af hvilken grund, det være sig med henblik på </P>  \r\n\r\n<P>udsultning af civile, for at tilskynde disse til at flytte bort </P>  \r\n\r\n<P>eller af en hvilken som helst anden grund. </P>  \r\n\r\n<P>3. Forbudene i stykke 2 skal ikke finde anvendelse på de deri </P>  \r\n\r\n<P>omhandlede genstande, som benyttes af modparten: </P>  \r\n\r\n<P>a) udelukkende til underhold af medlemmer af dens væbnede styrker; </P>  \r\n\r\n<P>eller </P>  \r\n\r\n<P>b) hvis ikke til underhold, da til direkte støtte for en militær </P>  \r\n\r\n<P>aktion, dog forudsat, at der under ingen omstændigheder mod disse </P>  \r\n\r\n<P>genstande må foretages handlinger, som må forventes at efterlade </P>  \r\n\r\n<P>civilbefolkningen med så utilstrækkelig føde eller vand, at det </P>  \r\n\r\n<P>vil forårsage udsultning eller tvinge den til at flytte bort. </P>  \r\n\r\n<P>4. Disse genstande må ikke gøres til genstand for repressalier. </P>  \r\n\r\n<P>5. I anerkendelse af de livsvigtige behov hos enhver stridende part </P>  \r\n\r\n<P>i forsvaret af dens nationale territorium mod en invasion kan der </P>  \r\n\r\n<P>af en part i en konflikt inden for et sådant territorium under </P>  \r\n\r\n<P>dens egen kontrol foretages derogationer (ophævelse) af de forbud, </P>  \r\n\r\n<P>som er indeholdt i stykke 2, når dette er påkrævet af tvingende </P>  \r\n\r\n<P>militær nødvendighed. </P>  \r\n\r\n<P>Artikel 55 </P>  \r\n\r\n<P>BESKYTTELSE AF DET NATURLIGE MILJØ </P>  \r\n\r\n<P>1. Der skal under krigsførelse drages omsorg for, at det naturlige </P>  \r\n\r\n<P>miljø beskyttes mod udbredt, langvarig og alvorlig skade. Denne </P>  \r\n\r\n<P>beskyttelse omfatter forbud mod brug af krigsmetoder eller </P>  \r\n\r\n<P>krigsmidler i krigsførelsen, som tilsigter eller som må forventes </P>  \r\n\r\n<P>at forårsage sådan skade på det naturlige miljø og derved skade </P>  \r\n\r\n<P>befolkningens helbred eller overleven. </P>  \r\n\r\n<P>2. Angreb på det naturlige miljø som repressalier er forbudt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00153"
        },
        {
            "displayName": "Entydig dokumentidentifikation",
            "displayValue": "CL005089"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "153"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}