{
    "id": 63899,
    "title": "Vejledning om arveafgiftsnedsættelse efter arveafgiftslovens § 3, stk. 6 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 107 af 14/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om arveafgiftsnedsættelse efter  \r\n\r\n arveafgiftslovens § 3, stk. 6 </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Efter arveafgiftslovens § 3, stk. 6, kan ministeren  \r\n\r\n for skatter og afgifter tillade, at arveafgiften beregnes efter en lavere  \r\n\r\n afgiftsklasse, end slægtskabsforholdet mellem arvelader og arvingen betinger.  \r\n\r\n Tilladelsen gives af skattedepartementet. </P>  \r\n\r\n<P>Det er en betingelse for at opnå afgiftsnedsættelse, at arvingen ved  \r\n\r\n arveladerens død i længere tid har hørt til dennes husstand, eller har været  \r\n\r\n økonomisk afhængig af arveladeren. </P>  \r\n\r\n<P>Sager om arveafgiftsnedsættelse efter arveafgiftslovens § 3, stk. 6,  \r\n\r\n behandles efter følgende retningslinier: </P>  \r\n\r\n<P>Fælles regler </P>  \r\n\r\n<P CLASS=PUNKT> <B>2.</B> Lovens betingelse om, at arvingen skal have tilhørt  \r\n\r\n arveladers husstand, anses kun opfyldt, hvis arvingen har stået i et  \r\n\r\n egentligt ansættelsesforhold til arvelader, f.eks. som dennes husbestyrerinde  \r\n\r\n eller medhjælper på en landbrugsejendom. Det er endvidere en betingelse, at  \r\n\r\n arvingen på tidspunktet for dødsfaldet havde bopæl hos arveladeren som følge  \r\n\r\n af ansættelsesforholdet. Er der ikke tale om et husstandsforhold, kan  \r\n\r\n arveafgiften eventuelt nedsættes efter reglen om økonomisk afhængighed; det  \r\n\r\n er også her en betingelse, at arvingen og arveladeren havde fælles bopæl.  \r\n\r\n</P>  \r\n\r\n<P>Hvis arveladeren eller arvingen er flyttet på plejehjem, er den fælles  \r\n\r\n bopæl ophørt. Hvis opholdet på plejehjem er påbegyndt senere end 5 år før  \r\n\r\n dødsfaldet, nedsættes arveafgiften, som om den fælles bopæl ikke var ophørt.  \r\n\r\n</P>  \r\n\r\n<P CLASS=PUNKT> <B>3.</B> Ved afgørelsen af, om arveafgiften kan nedsættes,  \r\n\r\n og hvor stor nedsættelsen bliver, har det betydning, hvor stor arvingens  \r\n\r\n skattepligtige indkomst og formue var i de sidste 3 indkomstår inden  \r\n\r\n dødsfaldet. Det har endvidere betydning, hvor længe arvingen og arveladeren  \r\n\r\n har haft fælles bopæl. Endelig lægges der vægt på arvens størrelse. </P>  \r\n\r\n<P CLASS=PUNKT> <B>4.</B> Hvis arvingens skattepligtige indkomst og formue  \r\n\r\n har oversteget henholdsvis 200.000 kr. og 1 million kr. i noget af de seneste  \r\n\r\n 3 indkomstår forud for dødsfaldet, nedsættes arveafgiften ikke. </P>  \r\n\r\n<P>Arvingen skal betale arveafgift efter afgiftsklasse C </P>  \r\n\r\n<P CLASS=PUNKT> <B>5.</B> Hvis arvingen og arveladeren har haft fælles bopæl  \r\n\r\n i mindre end 6 år, nedsættes arveafgiften ikke. </P>  \r\n\r\n<P CLASS=PUNKT> <B>6.</B> Hvis arveladeren og arvingen har haft fælles bopæl  \r\n\r\n i mere end 6 år, men mindre end 10 år før dødsfaldet og betingelserne i pkt.  \r\n\r\n 4 er opfyldt, nedsættes arveafgiften til arveafgiftsklasse B af arvelodder op  \r\n\r\n til 400.000 kr. Af eventuel arv herudover beregnes arveafgiften efter  \r\n\r\n afgiftsklasse C. Afgiften beregnes, som om arveafgiften af hele arven skulle  \r\n\r\n beregnes efter klasse C. </P>  \r\n\r\n<P CLASS=PUNKT> <B>7.</B> Har den fælles bopæl varet i mindst 10 år indtil  \r\n\r\n dødsfaldet, og er betingelserne i pkt. 4 opfyldt, nedsættes arveafgiften til  \r\n\r\n arveafgiften efter afgiftsklasse A som for livsarvinger, hvis arvelodden ikke  \r\n\r\n overstiger 400.000 kr. Arveafgiften nedsættes aldrig til arveafgiften efter  \r\n\r\n den særlige ægtefælleskala. Af eventuel arv herudover beregnes arveafgiften  \r\n\r\n efter afgiftsklasse C. Afgiften beregnes, som om arven kun havde udgjort det  \r\n\r\n overskydende beløb. </P>  \r\n\r\n<P>Arvingen skal betale arveafgift efter afgiftsklasse B </P>  \r\n\r\n<P CLASS=PUNKT> <B>8.</B> Hvis arvingen efter sit slægtskab med arveladeren  \r\n\r\n skal betale arveafgift efter afgiftsklasse B, er der kun mulighed for  \r\n\r\n afgiftsnedsættelse, hvis den fælles bopæl har varet mere end 10 år.  \r\n\r\n Afgiftsnedsættelse for arvinger, der skal betale arveafgift efter  \r\n\r\n afgiftsklasse B, har f.eks. betydning, når forældre tager arv efter et barn,  \r\n\r\n som er fyldt 21 år, og som boede hos forældrene. </P>  \r\n\r\n<P>For samboende, ugifte søskende gælder den særlige regel i  \r\n\r\n arveafgiftslovens § 2 A, litra e. Efter denne regel skal de betale arveafgift  \r\n\r\n efter arveafgiftsklasse A, hvis de har haft fælles bopæl i mindst 10 år.  \r\n\r\n Denne regel følger direkte af loven. Skifteretten eller eksekutor kan derfor  \r\n\r\n beregne arveafgiften efter arveafgiftsklasse A uden forelæggelse for  \r\n\r\n skattedepartementet. </P>  \r\n\r\n<P CLASS=PUNKT> <B>9.</B> Har arvingen haft fælles bopæl med arveladeren i  \r\n\r\n mindst 10 år, og er betingelserne i pkt. 4 opfyldt, nedsættes arveafgiften  \r\n\r\n til arveafgiften efter afgiftsklasse A som for livsarvinger af arvelodder op  \r\n\r\n til 400.000 kr. Af en eventuel arv herudover beregnes arveafgiften efter  \r\n\r\n afgiftsklasse B. Afgiften beregnes, som om arven kun havde udgjort det  \r\n\r\n overskydende beløb. </P>  \r\n\r\n<P>Ikrafttrædelse </P>  \r\n\r\n<P CLASS=PUNKT> <B>10.</B> Den praksis, der fremgår af ovenstående, gælder,  \r\n\r\n når dødsfaldet er sket den 1. maj 1981 eller senere. </P>  \r\n\r\n<P>Sager, der har været behandlet af skattedepartementet, og hvor man har  \r\n\r\n afslået ansøgningen under henvisning til arvingens økonomiske forhold, vil  \r\n\r\n blive genoptaget, såfremt ansøgning herom indgives til skattedepartementet  \r\n\r\n inden 31. december 1982. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 14. juni 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Rene Mikkelsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/1982"
        },
        {
            "displayName": "Accession",
            "displayValue": "C19820010760"
        },
        {
            "displayName": "Entydig dokumentidentifikation",
            "displayValue": "CM022919"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "14/06/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 5. j.nr. 7230-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}