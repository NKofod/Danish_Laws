{
    "id": 84359,
    "title": "Lov om en indskydergarantifond (* 1)(* 2) ",
    "documentTypeId": "10",
    "isSagsforlobPeriodValid": false,
    "shortName": "LOV nr 367 af 14/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om en indskydergarantifond (* 1)(* 2) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Indskydergarantifonden (Fonden) er en privat,  \r\n\r\n selvejende institution, der skal yde indskydere i de i § 3, stk. 1, nævnte  \r\n\r\n institutter dækning for tab på indskud i tilfælde af konkurs. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Såfremt Finanstilsynet har inddraget et  \r\n\r\n instituts tilladelse til at drive virksomhed, kan Fonden tilføre midler og  \r\n\r\n stille garantier til dækning af instituttets ikke efterstillede kreditorer i  \r\n\r\n forbindelse med afvikling af instituttet. De tilførte midler og garantier må  \r\n\r\n ikke overstige Fondens skønnede tab ved en eventuel konkurs. </P>  \r\n\r\n<P CLASS=STK> <I>Stk. 2. </I> Fondens medvirken kan ske i fællesskab med  \r\n\r\n andre. </P>  \r\n\r\n<P CLASS=STK> <I>Stk. 3. </I> Fonden kan medvirke, uanset at der forudgående  \r\n\r\n er stillet en likviditetsgaranti. </P>  \r\n\r\n<P CLASS=STK> <I>Stk. 4. </I> Erhvervsministeren fastsætter bestemmelser  \r\n\r\n vedrørende samarbejdet mellem Finanstilsynet og Fonden. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Loven omfatter indskud i følgende institutter:  \r\n\r\n</P>  \r\n\r\n</DIV>  \r\n\r\n<P CLASS=PUNKT> <B>1.</B> Danske banker, sparekasser og andelskasser samt  \r\n\r\n danske selskaber omfattet af lov om visse kreditinstitutter. </P>  \r\n\r\n<P CLASS=PUNKT> <B>2.</B> Filialer af kreditinstitutter med hjemsted i et  \r\n\r\n land uden for Den Europæiske Union bortset fra lande, som Unionen har indgået  \r\n\r\n samarbejdsaftale med. </P>  \r\n\r\n<P CLASS=STK> <I>Stk. 2. </I> Finanstilsynet kan fastsætte bestemmelser om,  \r\n\r\n at filialer af de i stk. 1, nr. 1, nævnte institutter i lande uden for Den  \r\n\r\n Europæiske Union bortset fra lande, som Unionen har indgået samarbejdsaftale  \r\n\r\n med, kan undtages fra at være omfattet af Fonden. </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Filialer af institutter fra lande inden for Den  \r\n\r\n Europæiske Union eller lande, som Unionen har indgået samarbejdsaftale med,  \r\n\r\n kan tilslutte sig Fonden som supplement til hjemlandets  \r\n\r\n indskydergarantiordning, hvis den danske ordning som nævnt i § 5 er mere  \r\n\r\n gunstig end hjemlandets ordning. Finanstilsynet fastsætter nærmere  \r\n\r\n bestemmelser herom. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fonden dækker efter fradrag af indskyderens  \r\n\r\n eventuelle forpligtelser over for det pågældende institut navnenoterede  \r\n\r\n indskud i instituttet indtil 300.000 kr. pr. indskyder. </P>  \r\n\r\n<P CLASS=STK> <I>Stk. 2. </I> Fonden dækker fuldt ud indskud </P>  \r\n\r\n<UL CLASS=PLAIN-LIST>  \r\n\r\n<LI>1) på indekskonti i henhold til lov, </LI>  \r\n\r\n<LI>2) på kapitalpensionskonti i henhold til lov, </LI>  \r\n\r\n<LI>3) på selvpensioneringskonti i henhold til lov, </LI>  \r\n\r\n<LI>4) på ratepensionskonti i henhold til lov, </LI>  \r\n\r\n<LI>5) på børneopsparingskonti i henhold til lov, </LI>  \r\n\r\n<LI>6) på boligopsparingskontrakter i henhold til lov, </LI>  \r\n\r\n<LI>7) på uddannelsesopsparingskonti i henhold til lov, </LI>  \r\n\r\n<LI>8) på etableringskonti i henhold til lov, </LI>  \r\n\r\n<LI>9) der indestår på advokaters klientkonti, </LI>  \r\n\r\n<LI>10) der forvaltes i godkendte forvaltningsafdelinger i henhold til lov om  \r\n\r\n anbringelse og bestyrelse af umyndiges midler m.v. eller arvelovens §§ 61 og  \r\n\r\n 65, </LI>  \r\n\r\n<LI>11) der indestår på en skifteretskonto vedrørende dødsbo under offentligt  \r\n\r\n skifte, og </LI>  \r\n\r\n<LI>12) der er deponeret i henhold til deponeringsloven. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Fonden dækker fuldt ud, jf. dog 2. pkt.,  \r\n\r\n indskud af købesum for fast ejendom, der indtil 9 måneder fra indsættelsen er  \r\n\r\n deponeret i henhold til forudgående købsaftale, og indskud af provenu af  \r\n\r\n realkreditlån i forbindelse med belåning af fast ejendom indtil 9 måneder fra  \r\n\r\n indsættelsen af beløbet, ved nybyggeri dog indtil 2 år. Fondens dækning sker  \r\n\r\n med fradrag af forpligtelser, der har relation til realkreditlånesagen eller  \r\n\r\n ejendomshandelen, og eventuelle forpligtelser, der ikke er modregnet over for  \r\n\r\n det pågældende institut i henhold til stk. 1. Det er en forudsætning, at den  \r\n\r\n faste ejendom har været anvendt hovedsagelig ikkeerhvervsmæssigt eller er  \r\n\r\n bestemt til hovedsagelig ikkeerhvervsmæssig anvendelse af køberen eller  \r\n\r\n sælgeren af ejendommen, henholdsvis den, der har optaget realkreditlånet.  \r\n\r\n</P>  \r\n\r\n<P CLASS=STK> <I>Stk. 4. </I> Fonden kan beslutte, at også andre former for  \r\n\r\n indskud dækkes fuldt ud. </P>  \r\n\r\n<P CLASS=STK> <I>Stk. 5. </I> Fonden dækker ikke indskud fra det nødlidende  \r\n\r\n instituts direktører eller bestyrelsesmedlemmer. Loven omfatter endvidere  \r\n\r\n ikke indskydere, der ejer 10 pct. eller mere af aktie-, garanti- eller  \r\n\r\n andelskapitalen. Loven omfatter heller ikke indskud fra andre institutter,  \r\n\r\n efterstillede kapitalindskud eller indskud, der hidrører fra transaktioner, i  \r\n\r\n forbindelse med hvilke der er blevet afsagt dom i forbindelse med  \r\n\r\n hvidvaskning af penge. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hvor flere personer er noteret som indehavere af  \r\n\r\n en konto, indgår den andel, der tilkommer hver enkelt indskyder, ved  \r\n\r\n beregningen af den i § 5, stk. 1, fastsatte grænse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Indskydere skal have oplysning om  \r\n\r\n dækningsomfanget m.v. for den indskudsgarantiordning, som instituttet er  \r\n\r\n tilsluttet. Finanstilsynet fastsætter nærmere bestemmelser herom. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Udbetalinger fra Fonden eller Fondens  \r\n\r\n overførsler af indskud til konti i andre institutter skal finde sted snarest  \r\n\r\n muligt og senest 3 måneder efter betalingsstandsningens eller konkursens  \r\n\r\n indtræden. Det er en betingelse for udbetalingen, at der er tale om behørigt  \r\n\r\n efterprøvede krav. Ved betalingsstandsning indtræder Fondens forpligtelse  \r\n\r\n først 7 bankdage efter, at anmeldelse af betalingsstandsning har fundet sted.  \r\n\r\n</P>  \r\n\r\n<P CLASS=STK> <I>Stk. 2. </I> Finanstilsynet kan efter anmodning fra Fonden  \r\n\r\n forlænge den i stk. 1, 1. pkt., nævnte frist, dog højst med 9 måneder. </P>  \r\n\r\n<P CLASS=STK> <I>Stk. 3. </I> Fonden kan ikke under henvisning til den i stk.  \r\n\r\n 1 og 2 nævnte frist afslå at udbetale dækning til en indskyder, som ikke har  \r\n\r\n været i stand til i tide at påberåbe sig sin ret til at få beløbet udbetalt.  \r\n\r\n</P>  \r\n\r\n<P CLASS=STK> <I>Stk. 4. </I> Finanstilsynet fastsætter nærmere regler om  \r\n\r\n Fondens forpligtelse til at give oplysning om et instituts  \r\n\r\n betalingsstandsning eller konkurs samt om indskyderes anmeldelse af krav til  \r\n\r\n Fonden. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Fonden indtræder, i det omfang den har ydet  \r\n\r\n dækning, i indskyderens krav mod det institut, der er undergivet  \r\n\r\n betalingsstandsning eller trådt i konkurs. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Efter forhandling med Danmarks Nationalbank  \r\n\r\n fastsætter Finanstilsynet regler om institutternes bidrag til Fonden. Bidrag  \r\n\r\n skal ske ved indbetaling og garantistillelse. </P>  \r\n\r\n<P CLASS=STK> <I>Stk. 2. </I> Det samlede bidrag kan årligt højst udgøre et  \r\n\r\n beløb svarende til 2 promille af institutternes indlånsmasse. Institutternes  \r\n\r\n individuelle bidrag beregnes på baggrund af institutternes dækkede  \r\n\r\n nettoindlån. </P>  \r\n\r\n<P CLASS=STK> <I>Stk. 3. </I> Erhvervsministeren kan med Finansudvalgets  \r\n\r\n tilslutning stille garanti for lån optaget af Fonden til opfyldelse af dens  \r\n\r\n forpligtelser. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Fonden skal underrette Finanstilsynet, hvis et  \r\n\r\n institut undlader at opfylde de forpligtelser, der påhviler instituttet som  \r\n\r\n medlem af indskydergarantiordningen. Hvis en filial har tilsluttet sig  \r\n\r\n indskydergarantiordningen, jf. § 4, underretter Finanstilsynet de kompetente  \r\n\r\n myndigheder i filialens hjemland. </P>  \r\n\r\n<P CLASS=STK> <I>Stk. 2. </I> Finanstilsynet kan tilbagekalde et instituts  \r\n\r\n tilladelse til at drive virksomhed, hvis instituttet ikke opfylder lovens  \r\n\r\n regler, regler udstedt i medfør af loven eller bestemmelser i Fondens  \r\n\r\n vedtægter. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Fonden ledes af en bestyrelse på 5 medlemmer,  \r\n\r\n der udnævnes af erhvervsministeren. Medlemmerne og stedfortræderne for disse  \r\n\r\n udnævnes for 3 år. </P>  \r\n\r\n<P CLASS=STK> <I>Stk. 2. </I> Bestyrelsens formand skal repræsentere  \r\n\r\n nationaløkonomisk og regnskabsmæssig sagkundskab. Næstformanden skal  \r\n\r\n repræsentere juridisk sagkundskab. To medlemmer skal repræsentere  \r\n\r\n institutterne, og et medlem skal repræsentere indskyderne. </P>  \r\n\r\n<P CLASS=STK> <I>Stk. 3. </I> Som formand eller næstformand kan ikke vælges  \r\n\r\n personer, der deltager i ledelsen af eller i øvrigt har en sådan tilknytning  \r\n\r\n til et selskab eller en organisation, at der vil kunne opstå modsatrettede  \r\n\r\n hensyn mellem disse og Fonden. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Fondens vedtægter og bestyrelsens  \r\n\r\n forretningsorden godkendes af Finanstilsynet. </P>  \r\n\r\n<P CLASS=STK> <I>Stk. 2. </I> Vedtægterne skal indeholde bestemmelser om  \r\n\r\n anbringelse af Fondens midler samt om, hvilke former for indskud der skal  \r\n\r\n dækkes fuldt ud, jf. § 5, stk. 4. Beslutning om udvidelse af dækningsomfanget  \r\n\r\n træffes ved enstemmighed. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bestyrelsen antager fornøden medhjælp og  \r\n\r\n afgiver inden 3 måneder efter et kalenderårs udløb regnskab for det forløbne  \r\n\r\n år med beretning om Fondens virksomhed til Finanstilsynet. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Omkostningerne ved Fondens administration  \r\n\r\n afholdes af Fonden. </P>  \r\n\r\n<P CLASS=STK> <I>Stk. 2. </I> Fonden afholder tillige udgifterne ved statens  \r\n\r\n tilsyn, jf. § 16. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Finanstilsynet fører tilsyn med Fonden.  \r\n\r\n Finanstilsynet og Fonden kan af institutter og indskydere forlange alle  \r\n\r\n oplysninger, som skønnes nødvendige for at sikre, at lovens regler, regler  \r\n\r\n udstedt i medfør af loven og bestemmelser i Fondens vedtægter overholdes.  \r\n\r\n</P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> For så vidt højere straf ikke er forskyldt  \r\n\r\n efter den øvrige lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger ved anmeldelse, opgørelse eller udbetaling af dækningskrav eller  \r\n\r\n</LI>  \r\n\r\n<LI>2) undlader at give de af tilsynet eller Fonden i henhold til § 16  \r\n\r\n krævede oplysninger eller i øvrigt afgiver urigtige eller vildledende  \r\n\r\n oplysninger til brug for kontrollen med Fonden. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> På samme måde straffes et institut omfattet af  \r\n\r\n loven, der undlader at opfylde de forpligtelser, der påhviler det som  \r\n\r\n tilsluttet en indskudsgarantiordning. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, der er omfattet af § 60 i lov om kommunernes styrelse,  \r\n\r\n kan der pålægges kommunen eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> I lov om banker og sparekasser m.v., jf.  \r\n\r\n lovbekendtgørelse nr. 182 af 20. marts 1995, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 22</I> indsættes som <I>stk. 3:</I>  </P>  \r\n\r\n<P CLASS=STK> <I>&#187;Stk. 3. </I> Såfremt kapital som nævnt i stk. 1 og 2  \r\n\r\n udstedes i form af massegældsbreve, skal pengeinstituttet benævne disse  \r\n\r\n kapitalbeviser.&#171; </P>  \r\n\r\n<P> <B>2.</B> Efter § 42 b indsættes: </P>  \r\n\r\n</DIV>  \r\n\r\n<A NAME=\"\"P42C\"\"></A>\r\n\r\n<DIV CLASS=PARAGRAPH ID=\"P42C\">  \r\n\r\n<P CLASS=PARAB> <B>&#187;§ 42 c. </B> Bestemmelserne i dette kapitel finder  \r\n\r\n også anvendelse på de i § 6 a nævnte kreditinstitutter. </P>  \r\n\r\n<P CLASS=STK> <I>Stk. 2. </I> Kapitalpension, rateopsparing og selvpension  \r\n\r\n anbragt på en indlånskonto i henhold til § 42 a, stk. 1, 1. pkt., skal være  \r\n\r\n fuldt dækket af Indskydergarantifonden eller af en tilsvarende ordning i  \r\n\r\n kreditinstituttets hjemland i tilfælde af kreditinstituttets konkurs.&#171;  \r\n\r\n</P>  \r\n\r\n<P> <B>3.</B>  <I>§ 47 d, stk. 1,</I> affattes således: </P>  \r\n\r\n<P>&#187;Bliver et pengeinstitut insolvent, kan tilsynet indgive  \r\n\r\n konkursbegæring.&#171; </P>  \r\n\r\n<P> <B>4.</B> I <I>§ 50 b, stk. 2</I> , indsættes efter nr. 9 som nyt nummer:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>&#187;10) til Folketingets stående udvalg vedrørende et pengeinstituts  \r\n\r\n generelle økonomiske forhold som led i den parlamentariske kontrol med  \r\n\r\n forvaltningen, for så vidt angår pengeinstitutter under betalingsstandsning  \r\n\r\n eller konkurs, når staten yder garanti eller stiller midler til rådighed for  \r\n\r\n afvikling af instituttet.&#171; </LI>  \r\n\r\n</UL>  \r\n\r\n<P>Nr. 10-12 bliver herefter nr. 11-13. </P>  \r\n\r\n<P> <B>5.</B> I <I>§ 50 b</I> indsættes efter stk. 4 som nyt stykke: </P>  \r\n\r\n<P CLASS=STK> <I>&#187;Stk. 5. </I> Adgangen til udlevering af fortrolige  \r\n\r\n oplysninger til Folketingets stående udvalg i henhold til stk. 2, nr. 10, er  \r\n\r\n begrænset til dokumenter i sager, der er oprettet i Finanstilsynet efter  \r\n\r\n lovens ikrafttræden, jf. § 21, stk. 1.&#171; </P>  \r\n\r\n<P CLASS=STK> <I>Stk. 5 </I> og 6 bliver herefter stk. 6 og 7. </P>  \r\n\r\n<P> <B>6.</B> I <I>§ 54, stk. 1,</I> indsættes efter &#187;§ 21, stk.  \r\n\r\n 3,&#187;: &#187;§ 22, stk. 3,&#187;. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> I lov om påligningen af indkomst- og formueskat  \r\n\r\n til staten (ligningsloven), jf. lovbekendtgørelse nr. 851 af 30. september  \r\n\r\n 1994, som senest ændret ved § 2 i lov nr. 313 af 17. maj 1995, indsættes  \r\n\r\n efter § 7 A: </P>  \r\n\r\n</DIV>  \r\n\r\n<A NAME=\"\"P7B\"\"></A>\r\n\r\n<DIV CLASS=PARAGRAPH ID=\"P7B\">  \r\n\r\n<P CLASS=PARAB> <B>&#187;§ 7 B. </B> Beløb, som Indskydergarantifonden  \r\n\r\n udbetaler til et pengeinstitut til hel eller delvis udligning af en  \r\n\r\n regnskabsmæssig underbalance i forbindelse med overdragelse af aktiver og  \r\n\r\n passiver fra et pengeinstitut til et andet pengeinstitut, medregnes ikke til  \r\n\r\n den skattepligtige indkomst. Den del af underbalancen, der er dækket af et  \r\n\r\n tilskud eller en garanti fra Indskydergarantifonden, kan herefter ikke anses  \r\n\r\n for en del af det overtagende pengeinstituts anskaffelsessum for de overtagne  \r\n\r\n aktiver. </P>  \r\n\r\n<P CLASS=STK> <I>Stk. 2. </I> Såfremt Indskydergarantifonden har udbetalt  \r\n\r\n beløb omfattet af stk. 1 eller stillet garanti, der kan føre til udbetaling  \r\n\r\n af beløb omfattet af stk. 1, og et overdragende selskab omfattet af stk. 1  \r\n\r\n påbegynder ny aktivitet, kan et underskud for tidligere indkomstår ikke føres  \r\n\r\n til fradrag i den skattepligtige indkomst for det pågældende indkomstår eller  \r\n\r\n senere indkomstår, ligesom underskud for det pågældende indkomstår ikke kan  \r\n\r\n føres til fradrag i den skattepligtige indkomst for senere indkomstår.&#171;  \r\n\r\n</P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Erhvervsministeren fastsætter, jf. dog stk. 2,  \r\n\r\n tidspunktet for lovens ikrafttræden. Samtidig ophæves lov om en  \r\n\r\n indskydergarantifond, jf. lovbekendtgørelse nr. 28 af 14. januar 1994. </P>  \r\n\r\n<P CLASS=STK> <I>Stk. 2. </I> Erhvervsministeren fastsætter efter samråd med  \r\n\r\n skatteministeren tidspunktet for ikrafttrædelsen af § 20. </P>  \r\n\r\n<P CLASS=STK> <I>Stk. 3. </I> § 20 har virkning for beløb, som  \r\n\r\n Indskydergarantifonden udbetaler fra og med § 20's ikrafttræden efter stk. 2.  \r\n\r\n</P>  \r\n\r\n<P CLASS=STK> <I>Stk. 4. </I> Uanset bestemmelsen i § 3 finder loven indtil  \r\n\r\n 31. december 1999 anvendelse på filialer af spanske og græske  \r\n\r\n kreditinstitutter etableret her i landet, som indtil 31. december 1999 er  \r\n\r\n undtaget fra krav om tilslutning til en indskydergarantiordning i deres  \r\n\r\n hjemland, jf. artikel 12 samt bilag 3 i rådets direktiv af 94/19/EF af 30.  \r\n\r\n maj 1994 om indskudsgarantiordninger. </P>  \r\n\r\n<P CLASS=STK> <I>Stk. 5. </I> Uanset bestemmelsen i § 5 må den dækning, der  \r\n\r\n ydes indskydere i filialer af danske institutter, jf. § 3, etableret i lande  \r\n\r\n inden for Den Europæiske Union eller lande, som Unionen har indgået  \r\n\r\n samarbejdsaftale med, indtil 31. december 1999 ikke overstige den dækning,  \r\n\r\n der tilbydes af garantiordningen i værtslandet. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Loven gælder ikke for Færøerne og Grønland.  \r\n\r\n Loven kan med undtagelse af § 20 ved kongelig anordning sættes i kraft for  \r\n\r\n disse landsdele med de afvigelser, som de særlige færøske og grønlandske  \r\n\r\n forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n juni 1995 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Mimi Jakobsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Loven indeholder bestemmelser, der gennemfører Rådets direktiv om  \r\n\r\n indskudsgarantiordninger (direktiv nr. 94/19/EF, EF-Tidende, 1994, L 135 s.  \r\n\r\n 5). </P>  \r\n\r\n<P>(* 2) Ved bekendtgørelse nr. 753 af 15. september 1995 blev loven sat i  \r\n\r\n kraft den 16. september 1995. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "A19950036730"
        },
        {
            "displayName": "Entydig dokumentidentifikation",
            "displayValue": "CM043791"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "367"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 90-215-32"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}