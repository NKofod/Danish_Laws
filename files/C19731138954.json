{
    "id": 60469,
    "title": "Skrivelse om beregningen af frihedsstraf og om forhold, der midlertidigt afbryder straffuldbyrdelsen. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11389 af 29/06/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om beregningen af frihedsstraf og om  \r\n\r\n forhold, der midlertidigt afbryder straffuldbyrdelsen. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hermed sendes et antal eksemplarer af direktoratets cirkulære af 29. juni  \r\n\r\n 1973 om beregningen af frihedsstraf og om forhold, der midlertidigt afbryder  \r\n\r\n straffuldbyrdelsen. Som bilag til cirkulæret er vedhæftet en afskrift af  \r\n\r\n straffelovens § 86, således som denne bestemmelse er ændret ved lov nr. 320  \r\n\r\n af 13. juni 1973. (* 2) </P>  \r\n\r\n<P>Cirkulæret træder i kraft den 1. juli 1973. </P>  \r\n\r\n<P>I tilslutning hertil bemærkes følgende: </P>  \r\n\r\n<P CLASS=PUNKT> <B>1.</B> Efter den ny affattelse af straffelovens § 86 skal  \r\n\r\n en dom indeholde oplysning om varigheden af frihedsberøvelser (anholdelse og  \r\n\r\n varetægtsfængsling) og indlæggelser til mentalundersøgelse, der skal medføre  \r\n\r\n afkortning af en idømt frihedsstraf. </P>  \r\n\r\n<P>Det påhviler de straffuldbyrdende myndigheder at påse, at afkortning  \r\n\r\n finder sted i overeensstemmelse hermed. </P>  \r\n\r\n<P CLASS=PUNKT> <B>2.</B> Efter straffelovens § 86 skal der ikke længere, når  \r\n\r\n en anke afvises eller frafaldes, af retten træffes afgørelse om afkortning  \r\n\r\n for tiden efter dommen. </P>  \r\n\r\n<P>Frihedsberøvelse i tiden fra dommen, til anken afvises eller frafaldes,  \r\n\r\n skal medregnes i straffetiden. Der er derfor i cirkulærets § 4 gennemført en  \r\n\r\n ændring af de hidtil gældende regler om, hvornår straffuldbyrdelsen skal  \r\n\r\n anses for påbegyndt. </P>  \r\n\r\n<P>Afvises eller frafaldes en anke, påhviler det de straffuldbyrdende  \r\n\r\n myndigheder at påse, at der finder medregning sted i straffetiden af den tid,  \r\n\r\n den dømte har været frihedsberøvet efter dommen indtil ankens afvisning eller  \r\n\r\n frafald. </P>  \r\n\r\n<P CLASS=PUNKT> <B>3.</B> I cirkulærets § 5, stk. 5, er der fastsat regler om  \r\n\r\n beregningen af en reststraffetid efter løsladelse på prøve eller benådning,  \r\n\r\n når den pågældende forinden indsættelse til udståelse af reststraf har været  \r\n\r\n varetægtfængslet (anholdt) på grund af overtrædelse af vilkår for  \r\n\r\n prøveløsladelse eller benådning. </P>  \r\n\r\n<P>Den pågældende skal have afkortning ikke alene for varetægtsfængsling  \r\n\r\n (anholdelse) i genindsættelsessager, men også for varetægtsfængsling  \r\n\r\n (anholdelse), der har fundet sted i forbindelse med en tidligere i prøvetiden  \r\n\r\n rejst sag om overtrædelse af vilkår, der ikke har ført til genindsættelse.  \r\n\r\n</P>  \r\n\r\n<P>Det påhviler de straffuldbyrdende myndigheder at drage omsorg for, at  \r\n\r\n afkortningen finder sted. </P>  \r\n\r\n<P CLASS=PUNKT> <B>4.</B> Det følger af cirkulæret, at der ikke længere -  \r\n\r\n uanset straffens længde - skal noteres klokkeslet for strafudståelsens  \r\n\r\n iværksættelse, idet den dag, på hvilken iværksættelsen af straffen finder  \r\n\r\n sted, fuldt ud medregnes i straffetiden. Ved beregning af fradrag for  \r\n\r\n varetægtsfængsling (anholdelse) følges ligeledes den fremgangsmåde, at dagen  \r\n\r\n for fængslingen (anholdelsen) medregnes fuldt ud, jfr. herved princippet i  \r\n\r\n straffelovens § 86, stk. 1. </P>  \r\n\r\n<P CLASS=PUNKT> <B>5.</B> Med hensyn til tidspunktet for straffetidens udløb  \r\n\r\n er der i cirkulærets § 12, stk. 1, gennemført den nyordning, at udløbet sker  \r\n\r\n ved døgnets begyndelse på dagen for endt strafudståelse. </P>  \r\n\r\n<P>Der henvises herved tillige til bestemmelsen i § 25, stk. 1, i  \r\n\r\n justitsministeriets bekendtgørelse af 21. juni 1973 om fuldbyrdelse af  \r\n\r\n frihedsstraf, hvorefter løsladelse, som sker efter endt strafudståelse, skal  \r\n\r\n finde sted på et sådant tidspunkt, at den løsladte ved benyttelse af  \r\n\r\n offentlige trafikmidler kan nå til en bopæl her i landet inden straffetidens  \r\n\r\n udløb. </P>  \r\n\r\n<P>På tilsvarende måde er det i cirkulærets § 12, stk. 2, fastsat, at  \r\n\r\n straffetiden i tilfælde, hvor en straf i henhold til borgerlig straffelovs §  \r\n\r\n 40, stk. 5, anses for udstået på det tidspunkt, da prøveløsladelse fandt  \r\n\r\n sted, betragtes som udløbet ved døgnets begyndelse på løsladelsesdagen. </P>  \r\n\r\n<P>Også med hensyn til endt prøve- eller tilsynstid i forbindelse med  \r\n\r\n løsladelse på prøve eller benådning sker udløbet ved døgnets begyndelse, jfr.  \r\n\r\n cirkulærets § 14, stk. 3. </P>  \r\n\r\n<P>Medens der i øvrigt ikke skal foretages omberegninger af allerede  \r\n\r\n foretagne beregninger af straffetiden m.v. efter reglerne i cirkulæret, skal  \r\n\r\n de under pkt. 5 omtalte nyordninger fra den 1. juli 1973 finde anvendelse i  \r\n\r\n alle tilfælde. </P>  \r\n\r\n<P CLASS=PUNKT> <B>6.</B> Det påhviler den politimyndighed, der skal drage  \r\n\r\n omsorg for iværksættelse af straffuldbyrdelse, at meddele vedkommende anstalt  \r\n\r\n (arresthus) oplysning om varigheden af anholdelse, varetægtsfængsling og  \r\n\r\n mentalundersøgelse, der skal tages i betragtning ved beregning af  \r\n\r\n straffetiden. </P>  \r\n\r\n<P CLASS=PUNKT> <B>7.</B> Tidligere udfærdigede administrative bestemmelser  \r\n\r\n om samme spørgsmål ophæves. </P>  \r\n\r\n<P CLASS=PUNKT> <B>8.</B> Eksemplarer af denne skrivelse med bilag er sendt  \r\n\r\n direkte til arresthusene. </P>  \r\n\r\n<P>H. H. Brydensholt </P>  \r\n\r\n<P>/J. Waagensen </P>  \r\n\r\n<P>Til politiet, kriminalforsorgens anstalter og arrestinspektørerne. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Bilag udeladt.",
        "(* 1) Forskriften er optaget i Kriminalforsorgens cirkulæresamling (KC) (F-2-3)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19731138954"
        },
        {
            "displayName": "Entydig dokumentidentifikation",
            "displayValue": "CM019426"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/09/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11389"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "29/06/1973"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. 130-0"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}