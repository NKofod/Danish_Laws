{
    "id": 155971,
    "title": "Ankestyrelsens principafgørelse U-13-03 om anerkendelse - ulykkestilfælde - patientpleje - udefra kommende indvirkning - sædvanligt arbejde - påregnelighed - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 20269 af 06/03/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-13-03 om anerkendelse - ulykkestilfælde - patientpleje - udefra kommende indvirkning - sædvanligt arbejde - påregnelighed - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Højesteret har ved en dom afvist anerkendelse af en hændelse, der medførte en rygskade, som ulykkestilfælde. Sagen handlede om en social- og sundhedsassistent, der fik et knæk i ryggen, da hun sammen med en kollega hjalp en dårligt gående beboer.</p>\r\n   <p class=\"TekstGenerel\">Højesteret fandt, at begivenhedsforløbet under de beskrevne omstændigheder ikke gik udover, hvad der måtte anses for sædvanligt forekommende i arbejdssituationen, og at hændelsen derfor ikke kunne anerkendes som et ulykkestilfælde efter den gældende lovgivning om arbejdsskader.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 9, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvindelig social- og sundhedsassistent, der pådrog sig en skade i lænderyggen under arbejde på et plejehjem. Kvinden hjalp en sygeplejestuderende med at støtte en kørestolsbrugende beboer. Kvinden stod i en såkaldt skridtstilling og bad den sygeplejestuderende om at rette beboerens krydsede ben ud. Da den studerende slap taget i beboeren, gled beboeren lidt ned, hvorved kvinden fik et knæk i ryggen.</p>\r\n<p>Kvinden oplyste i et spørgeskema til Arbejdsskadestyrelsen blandt andet, at hun blev tilkaldt af en sygeplejestuderende, som ikke selv kunne holde en dårligt gående beboer, som var ved at falde. Kvinden støttede beboeren med sit ben, da beboerens ben var viklet ind i hinanden. Kvinden bad den studerende om at rette beboerens ben ud, således at beboeren kunne støtte lidt på dem. Imens blev beboeren stadig tungere og kvinden mærkede pludselig et knæk i ryggen, da hun måtte tage ekstra fat, da beboeren var ved at glide fra hende. Kvinden vurderede, at forløbet varede ca. 4 minutter.</p>\r\n<p>Ankestyrelsen tiltrådte i 1997 Arbejdsskadestyrelsens afgørelse om afslag på anerkendelse af hændelsen som et ulykkestilfælde.</p>\r\n<p>Kvinden udtog i 1998 stævning mod Ankestyrelsen med henblik på at få anerkendt hændelsen som et ulykkestilfælde efter lov om sikring mod følger af arbejdsskade, § 9, nr. 1</p>\r\n<p>Østre Landsret frifandt i dom af 5. september 2001 Ankestyrelsen for den nedlagte påstand.</p>\r\n<p>Landsretten lagde til grund, at kvinden under udførelse af sit sædvanlige erhverv som social- og sundhedsassistent på et plejehjem hjalp en sygeplejestuderende, som havde problemer med at holde en kørestolsbrugende beboer, der fra stående stilling skulle ned at sidde. Det blev endvidere lagt til grund, at kvinden, mens hun med sit ben i en såkaldt skridtstilling støttede beboeren, bad den sygeplejestuderende om at rette beboerens ben ud. Da den studerende herefter slap sit tag i beboeren, gav beboerens ben efter, og beboeren gled lidt ned, hvorved kvinden fik et knæk i ryggen.</p>\r\n<p>Landsretten fandt ikke, at kvinden herved blev udsat for en belastning, der kunne karakteriseres som en udefra kommende pludseligt indtrådt begivenhed, der gik ud over, hvad hun som uddannet social- og sundhedsassistent måtte kunne forvente i en arbejdssituation som den foreliggende, og som hun derfor måtte have været forberedt på. Der forelå således ikke et ulykkestilfælde i arbejdsskadeforsikringslovens forstand, jf. lovens § 9, nr. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Det fremgår af Højesterets bemærkninger, at Højesteret tiltrådte, at skaden var indtruffet under de omstændigheder, der var lagt til grund af landsretten. Afgørende for om der efter § 9, nr. 1, i arbejdsskadeforsikringsloven (nu arbejdsskadesikringsloven) foreligger et ulykkestilfælde, er bl.a., om skaden er forårsaget af en begivenhed, som går ud over, hvad der må anses for sædvanligt forekommende i arbejdssituationen. Højesteret fandt ligesom landsretten, at begivenhedsforløbet under de beskrevne omstændigheder ikke gik ud over, hvad der måtte anses for sædvanligt forekommende.</p>\r\n<p>Efter den gældende arbejdsskadelovgivning kunne der herefter ikke ske anerkendelse af hændelsen som et ulykkestilfælde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20032026925"
        },
        {
            "displayName": "Entydig dokumentidentifikation",
            "displayValue": "BS008765"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20269"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "06/03/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1002091-97"
        },
        {
            "displayName": "Stikord",
            "displayValue": "U-13-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}