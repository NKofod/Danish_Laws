{
    "id": 113864,
    "title": "Bekendtgørelse om støtteforanstaltninger til forbedring af betingelserne for produktion og afsætning af biavlsprodukter",
    "documentTypeId": "60",
    "isSagsforlobPeriodValid": true,
    "shortName": "BEK nr 350 af 14/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om støtteforanstaltninger til forbedring af betingelserne for produktion og afsætning af biavlsprodukter<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af tekstanmærkning nr. 143 til § 24 i finansloven for 2008 fastsættes efter bemyndigelse:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse vedrører foranstaltninger til forbedring af betingelserne for produktion og afsætning af biavls-produkter. Den omfatter projekter, der er godkendt for Danmark under Det Europæiske Fællesskabs program om biavlsprodukter, og hvortil der kan ydes støtte.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Der kan kun ydes støtte til projekter, som falder indenfor følgende foranstaltninger:</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num1\">1)</span> Faglig bistand til biavlere og sammenslutninger af biavlere.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num2\">2)</span> Bekæmpelse af varroatose.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num3\">3)</span> Rationalisering af flytninger af bistader.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num4\">4)</span> Foranstaltninger til støtte for laboratorier, der analyserer honningens fysisk-kemiske kendetegn.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num5\">5)</span> Samarbejde med specialorganer om gennemførelse af programmer for anvendt forskning vedrørende biavl og biavlsprodukter.</p>\r\n      <p class=\"Liste1\"><span class=\"Liste1Nr\" id=\"Par1_Stk2_Num6\">6)</span> Foranstaltninger til støtte for genoprettelse af bibestandene i Fællesskabet.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Direktoratet for FødevareErhverv træffer afgørelse efter denne bekendtgørelse.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Direktoratet for FødevareErhverv foretager den administrative kontrol efter denne bekendtgørelse.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Plantedirektoratet forestår den fysiske kontrol på stedet.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Tilskudsmodtager skal i forbindelse med den i stk. 2 og 3 nævnte kontrol yde den fornødne vejledning og hjælp ved kontrollens gennemførelse, herunder fremvise lokaliteter hvor projektaktiviteter foregår, og på begæring udlevere eller indsende regnskabsmateriale m.v.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ansøgning om støtte i henhold til et program, jf. § 1, skal indsendes til Direktoratet for FødevareErhverv senest den 1. marts i det år, hvori programmet påbegyndes.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> De støtteberettigede foranstaltninger, der er fastsat for hvert år i projektperioden i henhold til det godkendte projekt, skal gennemføres i det pågældende projektår tidligst fra den 1. september og være fuldt ud gennemført inden den 31. august det efterfølgende år.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Anmodning om udbetaling af støtte indgives til Direktoratet for FødevareErhverv på en særlig ansøgningsblanket.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Anmodning om udbetaling af støtte samt projektrapport skal være modtaget i direktoratet senest den 15. september i hvert af de år, projektet løber i henhold til dets godkendelse.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Støttebeløbet kan udbetales samlet eller i op til 4 rater, idet hver udbetalingsanmodning skal være ledsaget af en revisors attest for afholdte udgifter. Attesten kan for offentlige institutioners vedkommende erstattes af en særlig erklæring.</p>\r\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Tilskudsmodtager er forpligtet til at opbevare relevant regnskabsmateriale i mindst 5 år efter projektets afslutning.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Tilskudsmodtager skal gennemføre projektet i henhold til den godkendte projektbeskrivelse.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Direktoratet for FødevareErhverv kan efter skriftlig ansøgning tillade, at et projekt ændres. Ændringen af et projekt må ikke påbegyndes, inden direktoratet har meddelt tilladelse hertil.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Direktoratet for FødevareErhverv kan kræve udbetalte beløb helt eller delvist tilbagebetalt,</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> hvis projektet ikke gennemføres i overensstemmelse med den godkendte ansøgning,</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> hvis den i § 5, stk. 2, nævnte fremgangsmåde ikke er anvendt,</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> hvis tilskudsmodtageren tilsidesætter sine pligter efter § 2, stk. 4, eller</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num4\">4)</span> hvis tilskudsbetingelserne i øvrigt ikke er opfyldt.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ved opgørelse af tilbagebetalingskrav tillægges der renter. Rentetillægget beregnes fra forfaldsdag til tilbagebetaling sker og med den i renteloven fastsatte referencesats med tillæg. Rentetillægget udgør dog mindst 50 kr.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Klager over afgørelser truffet efter denne bekendtgørelse kan indgives til ministeren for fødevarer, landbrug og fiskeri.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse klagen vedrører.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 18. maj 2008.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Denne bekendtgørelse finder også anvendelse på de projekter, der i programperioden 1. september 2007 til 31. august 2010 er blevet godkendt for Danmark under Det Europæiske Fællesskabs program om biavlsprodukter.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Direktoratet for FødevareErhverv, den 14. maj 2008</P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Torben Milthers</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, som er nødvendige for anvendelsen af følgende forordninger: Rådets forordning (EF) nr. 797/2004 af 26. april 2004 om foranstaltninger til forbedring af betingelserne for produktion og afsætning af biavlsprodukter og Kommissionens forordning (EF) nr. 917/2004 af 29. april 2004 om gennemførelsesbestemmelser til Rådets forordning (EF) nr. 797/2004 om foranstaltninger for biavl, som senest ændret ved Kommissionens forordning (EF) nr. 939/2007 af 7. august 2007. I bekendtgørelsen er medtaget visse bestemmelser fra Kommissionens forordning (EF) nr. 917/2004 af 24. april 2004. Ifølge artikel 249 i EF-traktaten gælder en forordning umiddelbart i hver medlemsstat. Gengivelse af disse bestemmelser er således udelukkende begrundet i praktiske hensyn og berører ikke den nævnte forordnings umiddelbare gyldighed i Danmark.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/05/2008"
        },
        {
            "displayName": "Accession",
            "displayValue": "B20080035005"
        },
        {
            "displayName": "Entydig dokumentidentifikation",
            "displayValue": "AH002691"
        },
        {
            "displayName": "Dato for førstegangsindlæggelse",
            "displayValue": "17/05/2008"
        },
        {
            "displayName": "Dato for indlæggelse",
            "displayValue": "18/11/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "350"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "14/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for FødevareErhverv"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri<br />Direktoratet for FødevareErhverv, j.nr. 2820-07-7 "
        },
        {
            "displayName": "Stikord",
            "displayValue": "bier, honning, honningbier"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}