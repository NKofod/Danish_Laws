{
    "id": 106423,
    "title": "1997 BSF 21   FORSLAG TIL FOLKETINGSBESLUTNING OM UDVISNING AF KRIMINELLE UDLÆNDINGE OG   FORANSTALTNINGER OVER FOR UDLÆNDINGE, DER IKKE VIL MEDVIRKE TIL UDSENDELSE,   M.V. ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 21 </P>  \r\n\r\n<P></P>  \r\n\r\n<P>Forslag til folketingsbeslutning om udvisning af kriminelle udlændinge og  \r\n\r\n foranstaltninger over for udlændinge, der ikke vil medvirke til udsendelse,  \r\n\r\n m.v. </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Thorkild B. Fransgaard (FP)  \r\n\r\n Kirsten Jacobsen (FP) </P>  \r\n\r\n<P></P>  \r\n\r\n<P>den 3. april 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest muligt og inden den 1.  \r\n\r\n november 1998 at fremsætte de fornødne lovforslag og foretage de fornødne  \r\n\r\n ændringer i bekendtgørelser, cirkulærer og andre administrative forskrifter,  \r\n\r\n der sikrer følgende: </P>  \r\n\r\n<P>1. Udenlandske statsborgere, der er idømt og har afsonet en ubetinget  \r\n\r\n fængselsstraf for kriminalitet her i landet, udvises for bestandigt af  \r\n\r\n Danmark ved afsoningens ophør. </P>  \r\n\r\n<P>2. Udlændinge, der har fået endeligt afslag på opholdstilladelse, og som  \r\n\r\n modarbejder udsendelse af landet, skal frihedsberøves. Det samme gælder  \r\n\r\n asylansøgere, som undlader at medvirke til asylsagens oplysning. </P>  \r\n\r\n<P>3. Den faktiske udsendelse skal effektiviseres, og der skal indføres bedre  \r\n\r\n kontrolmuligheder til sikring af, at afviste udenlandske statsborgere reelt  \r\n\r\n forlader Danmark. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>I de senere år har det vist sig mere og mere vanskeligt at udvise  \r\n\r\n udenlandske statsborgere, der ikke har ret til at opholde sig i Danmark.  \r\n\r\n Problemerne omfatter både udlændinge, der enten har fået afslag på asyl,  \r\n\r\n eller som Udlændingestyrelsen har nægtet indrejsetilladelse med henblik på at  \r\n\r\n søge om asyl, og udlændinge, der på anden vis opholder sig ulovligt i Danmark  \r\n\r\n eller er dømt for strafbare forhold og derefter udvist. </P>  \r\n\r\n<P>Beslutningsforslaget er en uændret genfremsættelse af beslutningsforslag  \r\n\r\n nr. B 91, folketingsåret 1997-98, 1. samling (se Folketingstidende 1997-98,  \r\n\r\n 1. samling, forhandlingerne side 3239 og tillæg A, side 2775 og 2777). </P>  \r\n\r\n<P> <I>Bemærkninger til de enkelte punkter</I>  </P>  \r\n\r\n<P>Ad 1 </P>  \r\n\r\n<P>Fremskridtspartiet hører ikke til den gruppe mennesker, der synes, det er  \r\n\r\n synd for kriminelle udlændinge. Der er ingen, der tvinger dem til at begå  \r\n\r\n kriminalitet. Udlændinge er gæster i Danmark, og kan de ikke opføre sig  \r\n\r\n ordentligt, skal samfundet reagere. </P>  \r\n\r\n<P>Det eneste, der efter forslagsstillernes mening effektivt afskrækker  \r\n\r\n flygtninge og indvandrere fra at begå kriminalitet, er en konsekvent politik.  \r\n\r\n En politik, der medfører mulighed for udvisning. Det er derfor  \r\n\r\n utilfredsstillende, at der endnu ikke er foretaget de nødvendige stramninger  \r\n\r\n af udvisningsreglerne. </P>  \r\n\r\n<P>Dette beslutningsforslag skal ses i sammenhæng med beslutningsforslag nr.  \r\n\r\n B 79 om udlændingekontrakter, som Fremskridtspartiet fremsatte i 1. samling  \r\n\r\n (se Folketingstidende 1997-98, 1. samling, forhandlingerne side 3239 og  \r\n\r\n Tillæg A, side 2436 og 2440), og som vil blive genfremsat i begyndelsen af  \r\n\r\n folketingsåret 1998-99. Kombineres opstramning af udvisningsreglerne med, at  \r\n\r\n udlændinge, der kommer til Danmark, ved deres underskrift på en  \r\n\r\n udlændingekontrakt accepterer, at overtrædelse af danske love vil medføre  \r\n\r\n udvisning, vil det rent præventivt have stor effekt. Det vil rygtes, at  \r\n\r\n Danmark er konsekvent i sin holdning til kriminalitet. </P>  \r\n\r\n<P>Forslagsstillerne foreslår derfor, at udlændinge, der dømmes for  \r\n\r\n overtrædelse af dansk lovgivning og ifalder straf på mere end 30 dages  \r\n\r\n ubetinget fængsel, efter endt afsoning udvises af Danmark for bestandigt. I  \r\n\r\n særlige tilfælde, f.eks. hvor den dømte ud fra en veldokumenteret formodning  \r\n\r\n risikerer dødsstraf eller tortur i det land, vedkommende er udvist til, er  \r\n\r\n forslagsstillerne indstillet på at diskutere en mulighed for dispensation.  \r\n\r\n</P>  \r\n\r\n<P>Ad 2 </P>  \r\n\r\n<P>Udsendelsesproblemerne er enten af generel eller konkret karakter. Den  \r\n\r\n generelle problemstilling vedrører de lande, der af forskellige årsager ikke  \r\n\r\n ønsker at modtage egne statsborgere, medens den konkrete vedrører udenlandske  \r\n\r\n statsborgere, der ikke ønsker at medvirke til udsendelsen. </P>  \r\n\r\n<P>De generelle problemer er således ikke ligetil at ændre, men  \r\n\r\n forslagsstillerne finder det fuldstændig uforståeligt, at udlændinge, der  \r\n\r\n nægter at samarbejde, kan forhale en udsendelse i uendelighed. </P>  \r\n\r\n<P>Ønsker en udlænding ikke at underskrive en pasansøgning eller i øvrigt at  \r\n\r\n oplyse sin identitet, vil rejselegitimation normalt ikke kunne udstedes,  \r\n\r\n hvilket erfaringsmæssigt medfører, at den udviste ikke kan hjemsendes. </P>  \r\n\r\n<P>Med lov nr. 407 af 10. juni 1997 blev udlændingeloven ændret, således at  \r\n\r\n udlændinge, der ikke medvirker til udsendelsen, kun får deres underhold  \r\n\r\n dækket her i landet i form af kost og logi i naturalier og sundhedsmæssige  \r\n\r\n ydelser. Endvidere blev der indført en mulighed for systematisk at pålægge  \r\n\r\n sådanne personer meldepligt hos politiet. </P>  \r\n\r\n<P>Disse foranstaltninger finder forslagsstillerne helt utilstrækkelige og  \r\n\r\n foreslår derfor, at der skal indføres en hjemmel til at frihedsberøve de  \r\n\r\n pågældende. </P>  \r\n\r\n<P>En anden gruppe er asylansøgere, som ikke vil oplyse deres identitet og  \r\n\r\n derved trækker asylsagen i langdrag. Det er helt urimeligt, at sådanne  \r\n\r\n personer kan blive forsørget og indlogeret på hotel. Det er efter  \r\n\r\n forslagsstillernes mening en misforståelse, som omgående må rettes. Så snart  \r\n\r\n de pågældende får &#187;hukommelsestab&#171;, bør de frihedsberøves og miste  \r\n\r\n alle deres rettigheder (ikke kun lommepenge). Rettighederne bør først  \r\n\r\n indtræde igen, når asylansøgeren &#187;kommer i tanker om&#171;, hvilken  \r\n\r\n nationalitet han/hun har. Forslagsstillerne er overbevist om, at et sådant  \r\n\r\n tiltag vil hjælpe på hukommelsen hos de asylansøgere, der i årevis har drevet  \r\n\r\n gæk med myndighederne, jf. Jyllands-Posten den 27. maj 1997. </P>  \r\n\r\n<P>Ad 3 </P>  \r\n\r\n<P>Af udlændingelovens § 30, stk. 1, fremgår det, at udlændinge som  \r\n\r\n udgangspunkt skal udrejse frivilligt af landet. Er udlændingen  \r\n\r\n samarbejdsvillig, er der sjældent problemer, men det er langtfra altid  \r\n\r\n tilfældet. Ofte går den pågældende og/eller dennes familie &#187;under  \r\n\r\n jorden&#171;, hvorved udsendelsen forhindres. Ganske vist bliver de  \r\n\r\n forsvundne efterlyst i Det centrale Kriminalregister, men når de pågældende  \r\n\r\n ved en kontrol på indlogeringsstedet og ved eftersøgning ikke findes, skønner  \r\n\r\n man blot, at de pågældende er udrejst af landet. </P>  \r\n\r\n<P>Dette beslutningsforslag er netop fremsat med henblik på at sikre, at  \r\n\r\n udviste og afviste udenlandske statsborgere afskæres fra at obstruere  \r\n\r\n udsendelsen. Med den foreslåede adgang til at frihedsberøve afviste  \r\n\r\n udlændinge sikres det, at de pågældende reelt er til stede, når udsendelsen  \r\n\r\n effektueres. </P>  \r\n\r\n<P>Selve udsendelsen skal efter forslagsstillernes opfattelse foregå som  \r\n\r\n ledsaget transport. Derved garanteres det, at den udviste når sit  \r\n\r\n bestemmelsessted, og man undgår tvister om ansvarsforhold under transporten.  \r\n\r\n Det er forslagsstillernes overbevisning, at det forholdsvis hurtigt rygtes,  \r\n\r\n at hvis man ikke rejser frivilligt, så bliver man eskorteret. Konsekvensen  \r\n\r\n bliver, at den udviste, der nægter at rejse frivilligt, hverken forhindrer  \r\n\r\n eller forhaler udsendelsen. Det er et klart signal om, at udviste og afviste  \r\n\r\n udlændinge under alle omstændigheder sendes hjem, hvad enten det er  \r\n\r\n frivilligt eller ledsaget. Og når Danmarks konsekvente politik bliver kendt,  \r\n\r\n bliver der sjældent brug for eskorteret transport. Udgifterne i forbindelse  \r\n\r\n med udsendelserne må derfor forventes at blive små. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Tom Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om udvisning af kriminelle udlændinge  \r\n\r\n og foranstaltninger over for udlændinge, der ikke vil medvirke til  \r\n\r\n udsendelse, m.v.</I>  </P>  \r\n\r\n<P>(Beslutningsforslag nr. B 21). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/04/1998"
        },
        {
            "displayName": "Accession",
            "displayValue": "19972BA00021"
        },
        {
            "displayName": "Entydig dokumentidentifikation",
            "displayValue": "CL008440"
        },
        {
            "displayName": "Dato for førstegangsindlæggelse",
            "displayValue": "03/04/1998"
        },
        {
            "displayName": "Dato for indlæggelse",
            "displayValue": "03/04/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}