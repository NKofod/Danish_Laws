{
    "id": 79515,
    "title": "Instruks for mejerivirksomheder vedrørende kvalitetsbedømmelse og kvalitetsafregning af mælk ",
    "documentTypeId": "680",
    "isSagsforlobPeriodValid": false,
    "shortName": "INS nr 13005 af 07/01/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks for mejerivirksomheder vedrørende  \r\n\r\n kvalitetsbedømmelse og kvalitetsafregning af mælk </H1>  \r\n\r\n<P></P>  \r\n\r\n<BR>  \r\n\r\n<P>Med henvisning til § 4. stk. 2. i landbrugsministeriets bekendtgørelse af  \r\n\r\n 11. november 1982 om kvalitetsbedømmelse og kvalitetsafregning af mælk  \r\n\r\n fastsættes: </P>  \r\n\r\n<P> 1. Generelt </P>  \r\n\r\n<P>1.1. Mejerivirksomheden skal drage omsorg for, at der udtages prøver af  \r\n\r\n leverandørmælken på den ugedag, som angives af vedkommende laboratorium og  \r\n\r\n skal sikre, at prøveudtagning foregår på en sådan måde at de udtagne prøver  \r\n\r\n med sikkerhed kan identificeres. </P>  \r\n\r\n<P>1.2. Prøverne udtages i glas, der er mærkede, således at identifikationen  \r\n\r\n er sikker. (jvf. pkt. 5.1.). </P>  \r\n\r\n<P>1.3. De anvendte prøveglas skal være lukkede med dertil egnede hætter.  \r\n\r\n Mejerivirksomheden skal gøre prøveudtagerne (herunder tankvognschauffører)  \r\n\r\n bekendt med instruksen og føre tilsyn med dennes overholdelse.  \r\n\r\n Mejerivirksomheden skal videre gøre mælkeproducenterne bekendt med, at det er  \r\n\r\n en forudsætning for en korrekt udtagning af mælkeprøverne, at mælken hos  \r\n\r\n mælkeproducenten opbevares i beholdere, der tillader prøveudtagning, og at  \r\n\r\n mælken ved afhentningen er velomrørt for at sikre, at den udtagne prøve er  \r\n\r\n repræsentativ for den mælkemængde, hvoraf den udtages. Ved beholder med  \r\n\r\n røreværk skal røreværket være i gang ved tankvognsafhentning. </P>  \r\n\r\n<P> 2. Opbevaring af prøver . </P>  \r\n\r\n<P>På mejeriet skal forefindes gode opbevaringsforhold (kølerum) for de  \r\n\r\n nedenfor nævnte isolerede beholdere med prøveglas og mælkeprøver. Når  \r\n\r\n beholdere ankommer fra laboratoriet, skal mejeriet straks foranledige dem  \r\n\r\n anbragt i kølerummet, hvor de skal henstå til brugen. Snarest muligt efter  \r\n\r\n prøveudtagningen skal de isolerede beholdere igen anbringes i kølerummet og  \r\n\r\n henstå der til de afhentes af eller bringes til laboratoriet. Det skal  \r\n\r\n sikres, at der til stadighed er is ved prøverne, indtil disse afleveres til  \r\n\r\n laboratoriet. Det skal endvidere sikres, at glassene er lukket med de dertil  \r\n\r\n beregnede hætter. Mejeriet skal endvidere følge de supplerende anvisninger  \r\n\r\n for opbevaringen, som gives af laboratoriet. </P>  \r\n\r\n<P> 3. Prøveudtagningsudstyr . </P>  \r\n\r\n<P>3.1. Til udtagning af mælkeprøver skal anvendes øser, som skal være af  \r\n\r\n passende størrelse og fremstillet af velegnet materiale. Såfremt eengangsøser  \r\n\r\n anvendes, skal de være sterile og det anvendte materiale må ikke afgive lugt-  \r\n\r\n eller smagsstoffer til mælken. I tilfælde, hvor tankvognschaufførerne skal  \r\n\r\n foretage omrøring af mælken og hvor røreværk eller omrører ikke forefindes på  \r\n\r\n stedet, skal en speciel omrører medbringes. </P>  \r\n\r\n<P>3.2. Til rensning og desinfektion af udstyr, der anvendes ved  \r\n\r\n prøveudtagninger hos flere mælkeproducenter, skal anvendes en beholder  \r\n\r\n forsynet med låg og indeholdende to rum. Ved brug påfyldes rum I mindst 4  \r\n\r\n liter desinfektionsopløsning (mindst 200 mg aktivt klor pr. liter vand). Rum  \r\n\r\n II påfyldes mindst 4 liter rent vand. Beholderens indhold skal udskiftes så  \r\n\r\n ofte det er nødvendigt, dog i alle tilfælde efter prøveudtagning fra en rute.  \r\n\r\n</P>  \r\n\r\n<P>3.3. Prøveglas til indsendelse af prøverne leveres af laboratoriet  \r\n\r\n forsynet med hætte og anbragt i isoleret beholder påfyldt krystalis. </P>  \r\n\r\n<P> 4. Prøveudtagning. </P>  \r\n\r\n<P>4.1. Alle mælkeprøver til kvalitetsbedømmelse skal udtages direkte fra  \r\n\r\n mælkeleverancen inden indpumpning i tankvogn ved hjælp af de i pkt. 3 nævnte  \r\n\r\n øser. </P>  \r\n\r\n<P>4.2. I tilfælde, hvor det ikke tydeligt fremgår, at leverancen er vel  \r\n\r\n omrørt, skal prøveudtagerne (tankvognschaufføren) igangsætte rørværket, hvor  \r\n\r\n et sådant findes, henholdsvis foretage en omrøring i mælken med den i pkt. 3  \r\n\r\n nævnte omrører. Ved gentagne tilfælde af mangelfuld omrøring hos samme  \r\n\r\n mælkeproducent skal prøveudtagerne meddele dette til mejerivirksomhedens  \r\n\r\n ledelse. </P>  \r\n\r\n<P>4.3. Prøveudtagningsøser m.m., der anvendes ved prøveudtagning hos flere  \r\n\r\n mælkeproducenter, skal forinden de tages i anvendelse være rystet fri for  \r\n\r\n skyllevand. Det første mål hældes tilbage, hvorefter prøven overføres til  \r\n\r\n prøveglasset, som straks igen lukkes og hensættes i den isolerede, iskølede  \r\n\r\n beholder. </P>  \r\n\r\n<P>4.4. Mælkeprøvens størrelse skal være som foreskrevet af laboratoriet.  \r\n\r\n</P>  \r\n\r\n<P>4.5. Opbevares mælkeleverancen i mere end I beholder, udtages en del-  \r\n\r\n prøve fra hver, som overføres til samme glas. Evt. kan blandebeholder for  \r\n\r\n del-prøver anvendes. </P>  \r\n\r\n<P>4.6. Efter prøveudtagningen skal udstyr, der anvendes ved prøveudtagning  \r\n\r\n hos flere mælkeproducenter afskylles under vandhane, hvorefter det hensættes  \r\n\r\n i desinfektionsopløsning i rensebeholderens rum I. Før prøveudtagning af  \r\n\r\n næste leverance skylles udstyret i rent vand i beholderens rum II. </P>  \r\n\r\n<P>4.7. Prøveudtagerne skal ved prøvens overførsel fra øse til prøveglas  \r\n\r\n drage omsorg for, at hætten og det åbne prøveglas behandles på en i relation  \r\n\r\n til prøven forsvarlig måde. Hætten bør således kun i kortest mulig tid være  \r\n\r\n fjernet fra prøveglasset og skal herunder holdes på en sådan måde, at  \r\n\r\n indersiden af hætten ikke berøres eller på anden måde udsættes for infektion.  \r\n\r\n Det samme gælder glassets inderside og munding. </P>  \r\n\r\n<P>4.8. Prøverne skal straks ved udtagningen hensættes i den isolerede  \r\n\r\n beholder, der skal være påfyldt krystalis på en sådan måde, at der sikres  \r\n\r\n prøverne en hurtig afkølning til mellem 0 og 4 grader C. Krystalisen skal  \r\n\r\n forefindes i en sådan mængde, at der ved prøveudtagningens afslutning stadig  \r\n\r\n er is tilstede. </P>  \r\n\r\n<P> 5. Ikrafttrædelsesbestemmelser . </P>  \r\n\r\n<P>5.1. Instruksen træder i kraft den 7. januar 1983, pkt. 1.2. træder dog  \r\n\r\n først i kraft den 1. januar 1984. </P>  \r\n\r\n<P>5.2. Instruksen erstatter landbrugsministeriets instruks af 7. august  \r\n\r\n 1980, om udtagning, opbevaring og indsendelse af mælkeprøver til  \r\n\r\n kvalitetsbedømmelse af leverandørmælk. </P>  \r\n\r\n<P>Statskontrollen med Mejeriprodukter og Æg m.m. </P>  \r\n\r\n<P>Veterinærdirektoratet </P>  \r\n\r\n<P>den 7. januar 1983 </P>  \r\n\r\n<P>O. Alsøe </P>  \r\n\r\n<P>/E. Stougaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831300523"
        },
        {
            "displayName": "Entydig dokumentidentifikation",
            "displayValue": "CM038728"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13005"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "07/01/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}