{
    "id": 164170,
    "title": "Cirkulæreskrivelse om anmeldelse og behandling af arbejdsulykker",
    "documentTypeId": "210",
    "isSagsforlobPeriodValid": true,
    "shortName": "CIS nr 9459 af 30/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om anmeldelse og behandling af arbejdsulykker</p>\r\n<p class=\"Tekst\">Ref.:</p>\r\n<p class=\"Tekst\">a. Lov om arbejdsskadesikring. Lovbekendtgørelse 2013-03-14 nr. 278</p>\r\n<p class=\"Tekst\">b. Lov om erstatning til tilskadekomne værnepligtige. Lovbekendtgørelse 2013-03-14</p>\r\n<p class=\"Tekst\">nr. 288</p>\r\n<p class=\"Tekst\">c. Arbejdsskadestyrelsens vejledninger. Der henvises til styrelsens hjemmeside.</p>\r\n<p class=\"Tekst\">d. Bekendtgørelse om forsvarets særlige erstatnings- og godtgørelsesordning. Bekendtgørelse nr. 129 af 28.02.2005.</p>\r\n<p class=\"Tekst\">e. ”Hvis du kommer til skade … ” Folder udarbejdet af Forsvarets Arbejdsskade- og Erstatningskontor. Der henvises til FAEK hjemmeside.</p>\r\n<p class=\"Tekst\">f. Cirkulære om underretning af Forsvarets Auditørkorps i arbejdsskadesager. Cirkulære nr. 25030 af 27.04.1994.</p>\r\n<p class=\"Tekst\">g. Cirkulære om underretning om begivenheder i forsvaret der kan medføre medieomtale. Cirkulære nr 25000 af 31.03.1997.</p>\r\n<p class=\"Tekst\">Erstatter:</p>\r\n<p class=\"Tekst\">Alle tidligere bestemmelser indenfor Forsvarskommandoen, Hjemmeværnskommandoen og Beredskabsstyrelsens myndighedsområde om behandling af arbejdsskader og personskadesager.</p>\r\n<p class=\"Tekst\">1. FORMÅL</p>\r\n<p class=\"Tekst\">Denne bestemmelse har til formål, at angive de procedurer og bestemmelser, der er gældende for anmeldelse og behandling af arbejdsulykker ved forsvaret (Forsvarskommandoen med tilhørende niveau II og III myndigheder, Hjemmeværnet og Beredskabsstyrelsen).</p>\r\n<p class=\"Tekst\">2. ANMELDELSE.</p>\r\n<p class=\"Tekst\">Alle arbejdsulykker i forsvaret skal anmeldes til Forsvarets Arbejdsskade- og Erstatningskontor (FAEK), Lautruphøj 8, 2750 Ballerup.</p>\r\n<p class=\"Tekst\">Når der er sket et uheld eller arbejdsulykke, skal tjenestestedet, for Hjemmeværnet hjemmeværnsdistrikterne, for Beredskabsstyrelsen Centre i hvert tilfælde anmelde arbejdsskader til Forsvarets Arbejdsskade- og Erstatningskontor.</p>\r\n<p class=\"Tekst\">Anmeldelse skal fremsendes, uanset fravær og uanset omfang eller følger af ulykken.</p>\r\n<p class=\"Tekst\">Følgende skal anmeldes til Forsvarets Arbejdsskade- og Erstatningskontor.</p>\r\n<p class=\"Tekst\">• Ulykkestilfælde</p>\r\n<p class=\"Tekst\">• Skader på egne briller/kontaktlinser, høreapparater, proteser m.m. (personlige hjælpemidler)</p>\r\n<p class=\"Tekst\">• Tandskader</p>\r\n<p class=\"Tekst\">Forsvarets Arbejdsskade- og Erstatningskontor behandler alle anmeldelser om arbejdsulykker i forsvaret. Det gælder både for militære og civile medarbejdere.</p>\r\n<p class=\"Tekst\">Ved en ulykke forstås en personskade eller skade på hjælpemiddel (fx briller) forårsaget af en hændelse eller en påvirkning, på arbejdet eller under de forhold det forgår, der sker pludseligt eller inden for 5 dage.</p>\r\n<p class=\"Tekst\">Anmeldelse af arbejdsulykker mv. via Forsvarets Arbejdsmiljødatabase (SafetyNet).</p>\r\n<p class=\"Tekst\">Du vil efter Forsvarets Arbejdsskade- og Erstatningskontor har modtaget anmeldelsen inden for tre måneder høre nærmere fra en sagsbehandler.</p>\r\n<p class=\"Tekst\">Du finder Forsvarets Arbejdsmiljødatabase og en vejledning til anmeldelse af arbejdsulykker på Forsvarets intranet.</p>\r\n<p class=\"Tekst\">Det bemærkes, at Forsvarets Arbejdsskade- og Erstatningskontor ikke behandler erhvervssygdomme.</p>\r\n<p class=\"Tekst\">Erhvervssygdomme er sygdomme, som efter medicinsk dokumentation er forårsaget af særlige påvirkninger af længere varighed end 5 dage, som bestemte persongrupper gennem deres arbejde eller de forhold det foregår under er udsat for i højere grad end personer uden sådan arbejde, jf. arbejdsskadesikringsloven § 7, stk. 1.</p>\r\n<p class=\"Tekst\">Det præciseres, at der påhviler læger og tandlæger, herunder forsvarets læger og tandlæger en særskilt lovmæssig pligt til at anmelde formodede eller konstaterede arbejdsbetingede erhvervssygdomme direkte til Arbejdsskadestyrelsen.</p>\r\n<p class=\"Tekst\">Værnepligtige og frivillige i Hjemmeværne og Beredskabsstyrelsen:</p>\r\n<p class=\"Tekst\">Værnepligtig eller en frivillig i Hjemmeværnet er omfattet af lov om erstatning til tilskadekomne værnepligtige mf., hvis de kommer til skade ved ulykkestilfælde eller sygdom, der med rimelig sandsynlighed kan henføres til udførelsen af de pligter, der er forbundet med tjenesten, eller de forhold hvorunder tjenesten foregår.</p>\r\n<p class=\"Tekst\">For frivillige i Hjemmeværnet gælder den særregel, at skade der opstår til og fra tjenesten også er omfattet af lov om erstatning til tilskadekomne værnepligtige.</p>\r\n<p class=\"Tekst\">Vedrørende indberetning/anmeldelse til Arbejdstilsynet henvises til de herfor gældende regler. Anmeldelse sker i forbindelse med anmeldelse af arbejdsulykke via Forsvarets Arbejdsmiljødatabase.</p>\r\n<p class=\"Tekst\">Opmærksomheden henledes dog på, at der ikke er pligt til anmeldelse til Arbejdstilsynet af ulykker, som sker ved udøvelse af egentlig militærtjeneste.</p>\r\n<p class=\"Tekst\">Forsvarets Arbejdsskade- og Erstatningskontor fremsender ikke anmeldelsen/indberetningen.</p>\r\n<p class=\"Tekst\">Anmeldelsesfrist:</p>\r\n<p class=\"Tekst\">Ulykkestilfælde for fastansatte, værnepligtige og frivillige i hjemmeværnet skal anmeldes til Forsvarets Arbejdsskade- og Erstatningskontor snarest muligt og senest 9 dage efter skadens indtræden.</p>\r\n<p class=\"Tekst\">For personel omfattet af lov om arbejdsskadesikring gælder, at krav om erstatning (anmeldelse) skal være rejst senest inden 1 år fra ulykken indtrådte.</p>\r\n<p class=\"Tekst\">For personel omfattet af lov om erstatning til tilskadekomne værnepligtige m.fl. gælder, at krav om erstatning skal rejses inden 6 måneder fra hjemsendelsen eller 1 år fra ulykken indtrådte eller sygdommen blev påvist.</p>\r\n<p class=\"Tekst\">Der kan ske dispensation fra anmeldelsesfristen.</p>\r\n<p class=\"Tekst\">Rettidig anmeldelse er først sket, når sagen er anmeldt i Forsvarets Arbejdsmiljødatabase og fremsendt til og modtaget i Forsvarets Arbejdsskade- og Erstatningskontor inden fristens udløb.</p>\r\n<p class=\"Tekst\">Det bemærkes, at anmeldelse, der ikke sker rettidigt kan medføre, at sagen senere afvises af Arbejdsskadestyrelsen.</p>\r\n<p class=\"Tekst\">Det bemærkes, at såfremt en offentlig arbejdsgiver får kendskab til ulykken inden for et år, men ikke fremsender anmeldelse, kan det blive anset for rettidig anmeldelse.</p>\r\n<p class=\"Tekst\">For arbejdsbetingede erhvervssygdomme regnes fristen fra det tidspunkt, hvor den tilskadekomne har fået kendskab til, at sygdommen må antages at være arbejdsbetinget.</p>\r\n<p class=\"Tekst\">Rettidig anmeldelse for arbejdsbetingede erhvervssygdomme er sket, når sagen er fremsendt til og modtaget i Arbejdsskadestyrelsen inden fristens udløb.</p>\r\n<p class=\"Tekst\">BEMÆRK, at alle ansatte, værnepligtige og frivillige i hjemmeværnet har ret til at få anmeldt en arbejdsskade.</p>\r\n<p class=\"Tekst\">3. BEHANDLING</p>\r\n<p class=\"Tekst\">FAEK vurderer og registrerer alle anmeldelser af arbejdsulykker samt opbevarer dem i henhold til forældelsesfristerne i gældende forældelseslov og i lov om arbejdsskadesikring.</p>\r\n<p class=\"Tekst\">FAEK behandler anmeldelse af arbejdsskader efter reglerne i lov om arbejdsskadesikring og lov om erstatning til tilskadekomne værnepligtige m.fl., med tilhørende bekendtgørelser, vejledninger mv., og den praksis der er fastlagt af Arbejdsskadestyrelsen og Ankestyrelsen.</p>\r\n<p class=\"Tekst\">Sagen oversendes til Arbejdsskadestyrelsen såfremt, den skadelidte ønsker det og i øvrigt efter reglerne i arbejdsskadelovgivningen.</p>\r\n<p class=\"Tekst\">Det bemærkes i den forbindelse, at det er ASK, der træffer afgørelse om anerkendelse, afvisning, fastsættelse af mén, erhvervsevnetab, forsørgertabserstatning m.m.</p>\r\n<p class=\"Tekst\">Arbejdsskadestyrelsens afgørelser kan indbringes for Ankestyrelsen.</p>\r\n<p class=\"Tekst\">4. YDELSER</p>\r\n<p class=\"Tekst\">Ved en arbejdsulykke (gælder også for erhvervssygdomme) kan eventuelle ydelser efter lov om arbejdsskadesikring og lov om erstatning til tilskadekomne værnepligtige være:</p>\r\n<p class=\"Tekst\">• Betaling af udgifter til sygebehandling, optræning og hjælpemidler, fx proteser, briller, høreapparater m.m.</p>\r\n<p class=\"Tekst\">• Godtgørelse for varigt mén (ved en méngrad på 5 % og derover).</p>\r\n<p class=\"Tekst\">• Erstatning for tab af erhvervsevne (ved et erhvervsevnetab på 15 % og derover).</p>\r\n<p class=\"Tekst\">• Overgangsbeløb ved dødsfald.</p>\r\n<p class=\"Tekst\">• Erstatning for tab af forsørger.</p>\r\n<p class=\"Tekst\">• Erstatning for tort og svie.</p>\r\n<p class=\"Tekst\">Det er en forudsætning for at få ydelser, at skaden er anerkendt som en arbejdsskade.</p>\r\n<p class=\"Tekst\">5. RAPPORTERING OM SÆRLIGE HÆNDELSER</p>\r\n<p class=\"Tekst\">Ved alvorlig personskade, der er overgået en ansat i forsvaret, rapporteres det straks, jf. ref. g. som følger:</p>\r\n<p class=\"Tekst\">• Forsvarsministeriet</p>\r\n<p class=\"Tekst\">• Forsvarskommandoen (såvel direkte som ad kommandovejen).</p>\r\n<p class=\"Tekst\">• Forsvarets Arbejdsskade- og Erstatningskontor (såvel direkte som ad kommandovejen).</p>\r\n<p class=\"Tekst\">Ved alvorlig personskade forstås, at der er fare for liv og førlighed, herunder fare for varigt mén.</p>\r\n<p class=\"Tekst\">Om underretning af Forsvarets Auditørkorps henvises til ref. f.</p>\r\n<p class=\"Tekst\">6. FORSVARETS PERSONEL UDSENDT TIL UDLANDET MED HENBLIK PÅ DELTAGELSE I FREDSSTØTTENDE OPERATIONER (INTOPS):</p>\r\n<p class=\"Tekst\">Forsvarets personel udsendt til udlandet med henblik på deltagelse i konfliktforebyggende, fredsbevarende, fredsskabende, humanitære og andre lignende opgaver (INTOPS) er omfattet af lov om arbejdsskadesikring.</p>\r\n<p class=\"Tekst\">Personel udsendt til INTOPS er endvidere omfattet af bekendtgørelse om forsvarets særlige erstatnings- og godtgørelsesordning, forsvarets kulancemæssige ordninger for svie og smerte og tab/bortkomst af personlige ejendele, fritidsulykkesforsikring for personel i INTOPS og livsforsikring for personel i INTOPS.</p>\r\n<p class=\"Tekst\">Procedure ved anmeldelse:</p>\r\n<p class=\"Tekst\">Via FSV arbejdsmiljødatabase, se tidligere.</p>\r\n<p class=\"Tekst\">7. SAGSBEHANDLENDE AFDELING.</p>\r\n<p class=\"Tekst\">Forsvarets Arbejdsskade- og Erstatningskontor er sagsbehandlende afdeling. Henvendelse kan ske på telefon 32 66 50 00.</p>\r\n<p class=\"Tekst\">Jens E.P. Stokkebye</p>\r\n<p class=\"Tekst\">Afdelingschef</p>\r\n<p class=\"Tekst\">Chef for Forsvarets Arbejdsskade- og Erstatningskontor.</p>\r\n<p class=\"Tekst\">Bilag:</p>\r\n<p class=\"Tekst\">Har du været udsat for en arbejdsulykke, skal du gøre følgende:</p>\r\n<p class=\"Tekst\">1. Gå til infirmeri eller egen læge og få udfyldt en lægeerklæring ASK010</p>\r\n<p class=\"Tekst\">2. Efterfølgende gå til den Arbejdsmiljøkoordinator (AMKO) der er på tjenestedet og få indtastet en anmeldelse på en arbejdsulykke (foretages direkte i SafetyNet). Se pkt. 3). Hvis du har været hos egen læge, skal du have din lægeerklæring med, da den skal sendes til FAEK. Hvis du har været hos militær læge på infirmeri, behøver du ikke at medbringe lægeerklæring, da den gemmes elektronisk i infirmeriets elektroniske journal (COSMIC). Hvis du har været ved tandlægen, forsvarets eller din egen tandlæge, skal du bede om at få en tandlægeerklæring med. Denne skal afleveres sammen med anmeldelsen til AMKO’en på tjenestestedet. Han/hun vil sørge for at få den indscannet på sagen.</p>\r\n<p class=\"Tekst\">3. Arbejdsmiljøkoordinatoren vil herefter anmelde din arbejdsskade til Forsvarets Arbejdsskade- og Erstatningskontor via Forsvarets Arbejdsmiljødatabase. (husk at vedhæfte /fremsende samtykkeerklæring og tillæg).</p>\r\n<p class=\"Tekst\">4. Infirmeret/lægen/tandlægen skal udlevere kopi af læge-, tandlægeerklæringen til skadelidte</p>\r\n<p class=\"Tekst\">Du finder Forsvarets Arbejdsmiljødatabase og en vejledning til anmeldelse af arbejdsulykker på forsvarets intranet.</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 30. juni 2014</p><p class=\"Sign1\" align=\"center\">Nicolai Wammen</p><p class=\"Sign2\" align=\"right\">/ Niels Bundsgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2014"
        },
        {
            "displayName": "Accession",
            "displayValue": "C20140945910"
        },
        {
            "displayName": "Entydig dokumentidentifikation",
            "displayValue": "AG000612"
        },
        {
            "displayName": "Dato for førstegangsindlæggelse",
            "displayValue": "01/07/2014"
        },
        {
            "displayName": "Dato for indlæggelse",
            "displayValue": "01/07/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9459"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarets Personeltjeneste"
        },
        {
            "displayName": "Ressortministeriets journalnummer",
            "displayValue": "730-2"
        },
        {
            "displayName": "Stikord",
            "displayValue": "Anmeldelse, Arbejdsulykker"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}