{
    "id": 39528,
    "title": "Kassation af et parti pink laks ",
    "documentTypeId": "240",
    "isSagsforlobPeriodValid": false,
    "shortName": "KEN nr 60529 af 30/04/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankenævnet tilslutter sig Fiskerikontrollens afgørelse, hvorefter et  \r\n\r\n parti pink laks er erklæret for uegnet til menneskeføde og henvist til  \r\n\r\n tilvirkning på destruktionsanstalt eller lignende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kassation af et parti pink laks </H1>  \r\n\r\n<P></P>  \r\n\r\n<BR>  \r\n\r\n Torsdag den 30. april 1992, kl. 10.00 afholdtes på Fiskeriministeriets  \r\n\r\n Forsøgslaboratorium møde i Fiskeriministeriets ankenævn til behandling af en  \r\n\r\n af SagaLax A/S den 9. marts 1992 indgivet anke over en af Fiskerikontrollen i  \r\n\r\n Fredericia den 28. februar 1992 truffen afgørelse, hvorefter et parti på  \r\n\r\n 11.061 kg. frosne russiske pink laks, er erklæret for uegnet til menneskeføde  \r\n\r\n og henvist til tilvirkning på destruktionsanstalt eller lignende, jf.lbk.nr.  \r\n\r\n 339 af 29. maj 1987 om kvalitetskontrol med fisk og fiskevarer, § 3, stk. 2,  \r\n\r\n litra a, jf. stk 3, jf. § 2, stk. 6.  \r\n\r\n<P>Afgørelse: Ankenævnet kan tilslutte sig Fiskerikontrollens afgørelse. </P>  \r\n\r\n<P>Sagsfremstilling m.v. Fiskerikontrollen har bl.a. oplyst, at man ved et  \r\n\r\n tilsyn den 26. februar 1992 på Årøsund Filetfabrik ApS, hvor der i lønarbejde  \r\n\r\n blev foretaget optøning, sortering, genindfrysning samt detailpakning af et  \r\n\r\n parti på i alt 15.011 kg. russiske pink laks, konstaterede, at de optøede, og  \r\n\r\n de på produktionsapparatet værende laks, var af en sådan dårlig beskaffenhed,  \r\n\r\n at produktionen straks blev stoppet, og samtlige værende optøede laks  \r\n\r\n kasseret og ophældt i fodercontainer. </P>  \r\n\r\n<P>Den resterende del af partiet (11.061 kg. frostvarer), der blev samlet på  \r\n\r\n Haderslev Frysehus A/S, er som følger: </P>  \r\n\r\n<PRE>  \r\n\r\n    Råvarer         5.115 kg.       (blokfrosne)  \r\n\r\n    Opsorteret      3.176 kg        (engroskartoner)  \r\n\r\n    Færdigvare      2.770 kg        (detailpakkede)  \r\n\r\n</PRE>  \r\n\r\n<P>Ved den organoleptiske bedømmelse af råvarerne fandtes disse at være af en  \r\n\r\n meget dårlig kvalitet. De afgav en fordærvet, rådden lugt, og fisken var af  \r\n\r\n meget blød og usammenhængende konsistens, ligesom der var store mængder  \r\n\r\n blodrester og harskning i bughulen. </P>  \r\n\r\n<P>Den kemiske prøve (TVN) af råvaren gav følgende tal: </P>  \r\n\r\n<PRE>  \r\n\r\n    Prøve A     23,3 mg (TVN pr. 100 g prøve)  \r\n\r\n    Prøve B     23,4 mg (TVN pr. 100 g prøve)  \r\n\r\n    Prøve C     23,8 mg (TVN pr. 100 g prøve)  \r\n\r\n</PRE>  \r\n\r\n<P>Ved den organoleptiske undersøgelse af færdigvaren , pakket i lukket  \r\n\r\n detailemballage (under beltfish, aut. nr. 282) fandtes denne ligeledes at  \r\n\r\n være kassabel. Fisken afgav en meget stærk ammoniakalsk lugt, og fiskekødet  \r\n\r\n var blødt, usammenhængende og flosset. </P>  \r\n\r\n<P>Under en kogeprøve af råvaren/færdigvaren fremkom fisken med en  \r\n\r\n ubeskrivelig stank af råddenskab. Saga Lax A/S har i sin anke ikke fremført  \r\n\r\n bemærkninger. </P>  \r\n\r\n<P>Til brug for ankenævnets bedømmelse forelå følgende prøver udtaget med  \r\n\r\n udgangspunkt i Codex Alimentarius' prøveudtagningsplan for færdigemballerede  \r\n\r\n varer, inspektionsniveau II: </P>  \r\n\r\n<PRE>  \r\n\r\n    - af blokke          13 kartoner a 33 kg  \r\n\r\n    - af mellemprodukt   13 enheder  \r\n\r\n    - af færdigvarer     13 enheder produceret den 18. februar 1992  \r\n\r\n                         13 enheder produceret den 26. februar 1992  \r\n\r\n</PRE>  \r\n\r\n<BR>  \r\n\r\n<P>Saga Lax A/S godkendte prøverne som værende repræsentative for partiet.  \r\n\r\n</P>  \r\n\r\n<P>Ved sagens behandling var Fiskerikontrollen i Fredericia repræsenteret ved  \r\n\r\n fiskerikontrollør C.C. Harbo og overfiskeribetjent Børge Grønkjær. </P>  \r\n\r\n<P>Saga Lax A/S var repræsenteret ved underdirektør Jens Buje. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19926052925"
        },
        {
            "displayName": "Entydig dokumentidentifikation",
            "displayValue": "CA007463"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60529"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/04/1992"
        },
        {
            "displayName": "Administrerende myndighed",
            "displayValue": "Fiskeriministeriets ankenævn"
        },
        {
            "displayName": "Ressortministeriets journalnummer",
            "displayValue": "FM 91-49-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}