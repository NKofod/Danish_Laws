{
    "id": 35254,
    "title": "Byfornyelse Opsigelse af lejemål ",
    "documentTypeId": "230",
    "isSagsforlobPeriodValid": false,
    "shortName": "AFG nr 60528 af 18/11/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En foretagen opsigelse efter Byfornyelseslovens § 36 af et  \r\n\r\n erhvervslejemål var afgivet med 1 måneds varsel, jf. lejelovens § 82d og §  \r\n\r\n 86. Opsigelsen overholdt dermed ikke kravet i Byfornyelseslovens § 36, stk.  \r\n\r\n 4, om 3 måneders varsel. Udlejeren havde herefter pligt til at foretage ny  \r\n\r\n opsigelse under iagttagelse af det i § 36, stk. 4, nævnte varsel. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byfornyelse Opsigelse af lejemål </H1>  \r\n\r\n<P></P>  \r\n\r\n<BR>  \r\n\r\n<P> <B>Vedr. Matr. nr. 1cy, Strandvejen 157/Hellerupvej 1, opsigelse af  \r\n\r\n erhvervslejemål.</B>  </P>  \r\n\r\n<P>I skrivelse af 23. september 1992 har selskabet i medfør af  \r\n\r\n byfornyelseslovens § 36 stk. 3 indbragt sag om opsigelse af ovennævnte  \r\n\r\n lejemål på grund af indsigelse mod opsigelsen fra lejeren ved advokat K.L.  \r\n\r\n Nemeth. I indsigelsen protesteres mod opsigelsen, herunder at den er afgivet  \r\n\r\n med 1 måneds varsel. </P>  \r\n\r\n<P>I skrivelse af 28. september 1992 til Nævnet har advokat K.L. Nemeth bl.a.  \r\n\r\n anført, at lejerens rettigheder ikke kan afgøres af Byfornyelsesnævnet, men  \r\n\r\n under en evt. boligretssag. </P>  \r\n\r\n<P>Nævnet har behandlet sagen på møde deen 12. november 1992. Nævnet finder  \r\n\r\n at have kompetence til at behandle sagen, da opsigelsen er foretaget i medfør  \r\n\r\n af byfornyelseslovens § 36 stk. 1. Det findes i den forbindelse ikke at kunne  \r\n\r\n tillægges betydning, at opsigelsesvarslet er nedsat til 1 måned efter  \r\n\r\n lejelovens § 82 d og § 86. </P>  \r\n\r\n<P>Nævnet finder, at den pligtige opsigelse efter byfornyelsesloven  \r\n\r\n fortrænger lejeloven, også selvom det påberåbte varsel i lejeloven er kortere  \r\n\r\n end i byfornyelseslovens § 36 stk. 4. Såfremt varslingsbestemmelsen i  \r\n\r\n lejeloven ønskedes anvendt, måtte opsigelsen være foretaget i medfør af denne  \r\n\r\n lov. Nævnet har således ikke taget stilling til om betingelserne for  \r\n\r\n opsigelse i medfør af lejelovens § 82 d og § 86 er til stede. </P>  \r\n\r\n<P>Nævnet finder endvidere, at prøvelsen efter byfornyelseslovens § 36 stk. 3  \r\n\r\n alene omfatter spørgsmålet om hvorvidt de formelle betingelser i forbindelse  \r\n\r\n med opsigelsen er overholdt. </P>  \r\n\r\n<P>Opsigelsen opfylder formkraveene i lovens § 36 stk. 1. Da  \r\n\r\n opsigelsesvarslet er fastsat til 1 måned, er det imidlertid ikke i  \r\n\r\n overensstemmelse med fristerne i lovens § 36 stk. 4, idet de heri nævnte  \r\n\r\n betingelser for at fravige varslet på 3 måneder, ikke findes at være til  \r\n\r\n stede. </P>  \r\n\r\n<P>Udlejeren har herefter pligt til at foretage ny opsigelse under  \r\n\r\n iagttagelse af det i § 36 stk. 4 nævnte varsel. </P>  \r\n\r\n<P>Nævnets afgørelse kan af parterne indbringes for Boligretten efter  \r\n\r\n reglerne i lejeloven inden 4 uger efter, at afgørelsen er meddelt parterne,  \r\n\r\n jf. byfornyelseslovens § 84. </P>  \r\n\r\n<P>Med venlig hilsen </P>  \r\n\r\n<P>Bodil Wiingaard / Marianne Jacobi </P>  \r\n\r\n<P>Genpart til: </P>  \r\n\r\n<P>Advokat K.L. Nemeth, Bredgade 58, 1260 Kbh K. </P>  \r\n\r\n<P>Gentofte kommune, Bernstoffsvej 161, 2920 Charlottenlund </P>  \r\n\r\n<P>Bygge- og Boligstyrelsens 2. kontor, Stormgade 10, 1470 kbh K. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19926052801"
        },
        {
            "displayName": "Entydig dokumentidentifikation",
            "displayValue": "CA003189"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60528"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "18/11/1992"
        },
        {
            "displayName": "Administrerende myndighed",
            "displayValue": "Byfornyelsesnævnet for Københavns Amt"
        },
        {
            "displayName": "Ressortministeriets journalnummer",
            "displayValue": "8-70-23-157-3/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}