{
    "id": 128297,
    "title": "En koncern med fælles sikkerhedsorganisation",
    "documentTypeId": "240",
    "isSagsforlobPeriodValid": true,
    "shortName": "KEN nr 9887 af 27/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">En koncern med fælles sikkerhedsorganisation</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Virksomheden var en del af en større koncern og koncernen bestod af adskillige virksomheder, der var oprettet som selvstændige juridiske enheder med hver deres CVR-nummer. Under hver virksomhed var et eller flere arbejdssteder (produktionsenheder/P-nr.).</div>\r\n        </p>\r\n        <p class=\"Tekst2\">\r\n          <div>Koncernen havde oprettet en fælles sikkerhedsorganisation, der omfattede alle virksomhederne. Der var således oprettet et fælles sikkerhedsudvalg for alle virksomhederne under koncernen. Heri indgår de sikkerhedsgrupper, der er oprettet under den virksomhed, der havde fået et påbud fra Arbejdstilsynet om at etablere selvstændig sikkerhedsorganisation.</div>\r\n        </p>\r\n        <p class=\"Tekst2\">\r\n          <div>Virksomheden havde 16 underliggende P-numre, herunder den afdeling, der havde fået påbudet.</div>\r\n        </p>\r\n        <p class=\"Tekst2\">\r\n          <div>Sammenlagt var der beskæftiget over 1000 medarbejdere i virksomheden under samme CVR-nummer.</div>\r\n        </p>\r\n        <p class=\"Tekst2\">\r\n          <div>Virksomheden havde i klagen henvist til den flade organisationsstruktur, og til at koncernen var opdelt i mindre enheder og selskaber, der arbejdede tæt sammen i hverdagen. Virksomheden fandt derfor, at en organisering efter reglerne ville medføre, at der skulle bruges ekstra ressourcer på at afholde møder, som blot ville være en formalitet, og at der efterfølgende skulle bruges ressourcer på koordinering.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at det var virksomheden med et bestemt CVR-nummer, der havde beføjelserne til og den reelle mulighed for at drage omsorg for, at arbejdet i virksomheden blev tilrettelagt og udført på en sikkerheds- og sundhedsmæssig fuld forsvarlig måde. Der skulle derfor være oprettet en sikkerhedsorganisation i form af sikkerhedsgruppe(r) og sikkerhedsudvalg i denne virksomhed for virksomhedens ansatte, fordi antallet af ansatte oversteg 20.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 26. maj 2009 behandlet virksomhedens klage over Arbejdstilsynets afgørelse af 17. oktober 2008 om, at [virksomhedens navn udeladt] skal etablere selvstændig sikkerhedsorganisation for [virksomhedens navn udeladt].</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at [virksomhedens navn udeladt] skal etablere selvstændig sikkerhedsorganisation for [virksomhedens navn udeladt].</p>\r\n      <p class=\"TekstV\">Nævnets afgørelse skal efterkommes senest den 17. august 2009.</p>\r\n      <p class=\"TekstV\">Tilbagemelding skal ske til Arbejdstilsynet senest den 24. august 2009.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 17. oktober 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">I forbindelse med tilsynsbesøg den 1. september 2008 fik Arbejdstilsynet oplyst, at [virksomhedens navn udeladt] er en del af [navn udeladt]-koncernen. Koncernen består af adskillige virksomheder, bl.a. [navn udeladt], [navn udeladt] m.fl., der er oprettet som selvstændige juridiske enheder med hver deres CVR-nummer. Under hver virksomhed er et eller flere arbejdssteder (produktionsenheder/P-nr.).</p>\r\n      <p class=\"TekstV\">Koncernen havde oprettet en fælles sikkerhedsorganisation, der omfattede alle virksomhederne. Der var således oprettet et fælles sikkerhedsudvalg for alle virksomhederne under koncernen. Heri indgår de sikkerhedsgrupper, der er oprettet under [virksomhedens navn udeladt].</p>\r\n      <p class=\"TekstV\">[Virksomhedens navn udeladt], er en virksomhed med 16 underliggende P-numre, herunder afdelingen på [adresse udeladt].</p>\r\n      <p class=\"TekstV\">Sammenlagt er der beskæftiget over 1000 medarbejdere under CVR [udeladt].</p>\r\n      <p class=\"TekstV\">Virksomheden har i klagen henvist til den flade organisationsstruktur, og til at virksomheden er opdelt i mindre enheder og selskaber, der arbejder tæt sammen i hverdagen. Virksomheden finder, at en organisering efter reglerne vil medføre, at der skal bruges ekstra ressourcer på at afholde møder, som blot er en formalitet, og at der efterfølgende skal bruges ressourcer på koordinering.</p>\r\n      <p class=\"TekstV\">Virksomheden erkender, at virksomhedens sikkerhedsorganisation ”ikke rammer lovens bogstav helt”, men det har man valgt at se bort fra, fordi den anvendte opbygning har været mere smidig og optimalt fungerende.</p>\r\n      <p class=\"TekstV\">I virksomheder med 10 ansatte eller derover skal virksomhedens arbejde for sikkerhed og sundhed organiseres, og i virksomheder med 20 ansatte eller derover, skal der oprettes et sikkerhedsudvalg. Det fremgår af arbejdsmiljølovens § 6, stk. 1 og § 7, stk. 1 som suppleres bl.a. af § 7, stk. 1-4 og § 12, stk. 1 i bekendtgørelsen om virksomhedernes sikkerheds- og sundhedsarbejde.</p>\r\n      <p class=\"TekstV\">Arbejdsmiljøklagenævnet finder, at det er virksomheden med CVR [udeladt], der har beføjelserne til og den reelle mulighed for at drage omsorg for, at arbejdet i virksomheden med CVR [udeladt] tilrettelægges og udføres på en sikkerheds- og sundhedsmæssig fuld forsvarlig måde. Der skal derfor være oprettet en sikkerhedsorganisation i form af sikkerhedsgruppe(r) og sikkerhedsudvalg i denne virksomhed for virksomhedens ansatte, fordi antallet af ansatte overstiger 20.</p>\r\n      <p class=\"TekstV\">Arbejdsmiljøklagenævnet finder endvidere, at det ikke er muligt at give dispensation efter bekendtgørelsens § 41, idet bekendtgørelsen ikke giver adgang til at dispensere fra lovens krav.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\"></span> – § 6, stk. 1, § 7, stk. 1, § 8 og § 77, stk. 1 i lov om arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Tekst2\">\r\n          <div>– § 7, stk. 1-4, § 12, stk. 1 og § 41 i Arbejdstilsynets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde.</div>\r\n        </p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet og virksomhedens e-mail af den 20. januar 2009 og den 23. januar 2009.</p>\r\n      <p class=\"TekstV\" style=\"text-align: Center;\">B E M Æ R K N I N G E R I Ø V R I G T</p>\r\n      <p class=\"TekstV\">Virksomheden har oplyst, at den sikkerhedsgruppe, der bestod af en arbejdsleder fra en del af koncernen med et CVR-nummer og en sikkerhedsrepræsentant fra en anden del af koncernen med et andet CVR-nummer, er blevet splittet op i tiden efter den 26. juni 2008, og 2 selvstændige grupper er blevet dannet.</p>\r\n      <p class=\"TekstV\">Arbejdsmiljøklagenævnet skal bemærke, at oplysningen om opsplitning af sikkerhedsgruppen ikke er afgørende for påbudet, fordi påbudet drejer sig om etablering af sikkerhedsorganisation.</p>\r\n      <p class=\"TekstV\">I øvrigt skal nævnet henvise til Arbejdstilsynets bemærkning om, at der juridisk ikke er noget til hinder for, at koncernen fortsat kan bevare den særlige sikkerhedsorganisations struktur, når denne etableres som en overbygning for en sikkerhedsorganisation for hvert CVR-nummer.</p>\r\n      <p class=\"TekstV\">Virksomheden har i klagen påpeget, at Arbejdstilsynet tidligere ikke har påtalt sikkerhedsorganisationens opbygning.</p>\r\n      <p class=\"TekstV\">Det forhold, at Arbejdstilsynet ikke tidligere har påtalt sikkerhedsorganisationens opbygning, ændrer ikke ved, at Arbejdstilsynet nu kan give et påbud, idet sikkerhedsorganisationen ikke lever op til lovens bestemmelser.</p>\r\n      <p class=\"TekstV\" style=\"text-align: Center;\">På klagenævnets vegne</p>\r\n      <p class=\"TekstV\">Kopi til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet,</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n      </p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Virksomhedernes sikkerheds- og sundhedsarbejde</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Sikkerhedsorganisation</span></p>\r\n      <p class=\"TekstV\"><span class=\"Bold\">§ 6.</span> I virksomheder med 10 ansatte eller derover skal virksomhedens arbejde for sikkerhed og sundhed organiseres.</p>\r\n      <p class=\"TekstV\"><span class=\"Italic\">Stk. 2</span>. …</p>\r\n      <p class=\"TekstV\"><span class=\"Bold\">§ 7.</span> I virksomheder med 20 ansatte eller derover, jf. dog § 8, stk. 7, skal der oprettes et sikkerhedsudvalg. Er der i virksomheden oprettet en eller to sikkerhedsgrupper, udgør sikkerhedsgruppens eller -gruppernes medlemmer og virksomhedens leder eller en ansvarlig repræsentant for denne sikkerhedsudvalget. Er der oprettet flere sikkerhedsgrupper, vælger sikkerhedsrepræsentanterne imellem sig 2 medlemmer og arbejdslederne i sikkerhedsgrupperne imellem sig 2 medlemmer til et sikkerhedsudvalg, hvori virksomhedens leder eller en ansvarlig repræsentant for denne indtræder. Sikkerhedsudvalget skal planlægge, lede, rådgive og orientere om samt føre kontrol med sikkerheds- og sundhedsarbejdet inden for virksomheden.</p>\r\n      <p class=\"TekstV\"><span class=\"Italic\">Stk. 2</span>. …</p>\r\n      <p class=\"TekstV\"><span class=\"Bold\">§ 8.</span> Beskæftigelsesministeren fastsætter nærmere regler for opbygning og funktion af virksomhedernes arbejde for sikkerhed og sundhed, herunder regler om valg af sikkerhedsrepræsentanter, om deres rettigheder og pligter, om oprettelse af sikkerhedsgrupper og sikkerhedsudvalg og om disses opgaver samt om daglig ledelse af sikkerhedsarbejdet.</p>\r\n      <p class=\"TekstV\"><span class=\"Italic\">Stk. 2</span>. …</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 13</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdstilsynet</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2</span>. …</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Organisering af sikkerheds- og sundhedsarbejdet</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Sikkerhedsgrupper</span></p>\r\n      <p class=\"TekstV\"><span class=\"Bold\">§ 7.</span> Arbejdslederen for en afdeling eller et arbejdsområde skal sammen med en sikkerhedsrepræsentant, der er valgt af alle ansatte i afdelingen eller arbejdsområdet, danne en sikkerhedsgruppe for den pågældende afdeling eller det pågældende arbejdsområde.</p>\r\n      <p class=\"TekstV\"><span class=\"Italic\">Stk. 2</span>. Afdelinger eller arbejdsområder med 1-9 ansatte kan organiseres i en fælles sikkerhedsgruppe eller en i øvrigt eksisterende gruppe.</p>\r\n      <p class=\"TekstV\"><span class=\"Italic\">Stk. 3</span>. Afdelinger eller arbejdsområder, hvor de ansatte udelukkende eller hovedsagelig er beskæftiget med kontorarbejde eller andet administrativt arbejde, kan uanset antallet af ansatte organiseres i en fælles sikkerhedsgruppe eller tilsluttes en i øvrigt eksisterende gruppe. Hvor det samlede antal ansatte er 50 eller derover, skal der normalt oprettes flere sikkerhedsgrupper.</p>\r\n      <p class=\"TekstV\"><span class=\"Italic\">Stk. 4</span>. Hvor de i stk. 1, 2 og 3 nævnte afdelingers art eller arbejdsområders størrelse eller beliggenhed gør det hensigtsmæssigt, skal der dog oprettes flere sikkerhedsgrupper.</p>\r\n      <p class=\"TekstV\"><span class=\"Italic\">Stk. 5</span>. …</p>\r\n      <p class=\"TekstV\" style=\"text-align: Center;\"><span class=\"Bold\">Sikkerhedsudvalg</span></p>\r\n      <p class=\"TekstV\"><span class=\"Bold\">§ 12.</span> I virksomheder, hvor der er beskæftiget 20 ansatte eller derover, skal virksomhedens sikkerheds- og sundhedsarbejde planlægges og koordineres af et sikkerhedsudvalg, jf. dog § 4.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Italic\">Stk. 3</span>. Formand for udvalget er virksomhedens leder eller en af denne udpeget ansvarlig repræsentant, der kan handle på ledelsens vegne.</p>\r\n      <p class=\"TekstV\"><span class=\"Italic\">Stk. 4</span>. …</p>\r\n      <p class=\"TekstV\"><span class=\"Italic\">Stk. 5</span>. Er der mere end 2 sikkerhedsgrupper, vælger sikkerhedsrepræsentanterne imellem sig 2 medlemmer, og arbejdslederne i sikkerhedsgrupperne vælger imellem sig 2 medlemmer til udvalget, hvori virksomhedslederen eller en ansvarlig repræsentant for denne indtræder.</p>\r\n      <p class=\"TekstV\"><span class=\"Italic\">Stk. 6</span>. …</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 7</span></p>\r\n      <p class=\"TekstV\" style=\"text-align: Center;\"><span class=\"Bold\">Dispensation og klageadgang</span></p>\r\n      <p class=\"TekstV\"><span class=\"Bold\">§ 41.</span> Direktøren for Arbejdstilsynet kan for fag og faglige områder eller enkeltvirksomheder, hvor særlige forhold foreligger, tillade fravigelser fra enkelte bestemmelser i bekendtgørelsen, når det skønnes rimeligt og fuldt forsvarligt og i det omfang, det er foreneligt med direktiv 89/391/EØF af 12. juni 1989 om iværksættelse af foranstaltninger til forbedring af arbejdstagerens sikkerhed og sundhed under arbejdet.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090988725"
        },
        {
            "displayName": "Entydig dokumentidentifikation",
            "displayValue": "BE003793"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9887"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900294-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}