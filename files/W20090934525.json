{
    "id": 125891,
    "title": "Offererstatningslovens § 6a – egen skyld, nævnets j. nr. 08-520-10402",
    "documentTypeId": "240",
    "isSagsforlobPeriodValid": true,
    "shortName": "KEN nr 9345 af 10/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Offererstatningslovens § 6a – egen skyld, nævnets j. nr. 08-520-10402</p>\r\n      <p class=\"Tekst\"><span class=\"Bold\">N. j.nr. 08-520-10402 </span>Både skadevolder og ansøger blev tiltalt og dømt i retten. Skadevolder blev idømt 40 dages betinget fængsel for overtrædelse af straffelovens § 244, ved at have tildelt ansøger et slag i ansigtet, der medførte dobbelt kæbebrud. Byretten kunne ikke udelukke, at ansøger forud for tilskadekomsten slog ud efter skadevolder. Ansøger selv blev idømt 10 måneders fængsel for overtrædelse af § 245 for – efter tilskadekomsten – at have tildelt skadevolder minimum 3 hug med en sabel, der medførte skade på skadevolders skulderblad og venstre hånd.</p>\r\n      <p class=\"Tekst\">Begivenhederne, som førte til de 2 domme, fandt sted ved en sammenkomst lillejuleaften. Skadevolder var ansøgers svigersøn.</p>\r\n      <p class=\"Tekst\">Nævnet nedsatte ansøgers erstatning med 1/2. Nævnet lagde vægt på, at det fremgik af bevisførelsen under retssagen, at ansøger forud for slaget, der medførte kæbebrud, havde bedt skadevolder gå med udenfor. Skadevolder havde i retten forklaret, at ansøger i stuen gik amok og sagde, at nu skulle skadevolder have nogle tæsk, og at dette ikke var en invitation, men snarere en ordre. Skadevolder tog på den baggrund sin jakke af og gik med udenfor.</p>\r\n      <p class=\"Tekst\">Nævnet bemærkede i øvrigt til ansøger, at nævnet vedrørende begivenhederne ved sammenkomsten også havde modtaget en ansøgning fra skadevolder, hvor ansøger var skadevolder, jf. ovenfor om, at ansøger havde tildelt skadevolder minimum 3 hug med en sabel, og at staten, efter offererstatningslovens § 17, indtræder i det omfang, der ydes erstatning, i skadelidtes krav mod skadevolder. Erstatningsnævnet oplyste, at nævnet på den baggrund agtede at tilbageholde den erstatning, som nævnet ville tilkende ham, indtil hans og skadevolders krav var endeligt afklarede, således at der inden udbetaling kunne foretages modregning.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2009"
        },
        {
            "displayName": "Accession",
            "displayValue": "W20090934525"
        },
        {
            "displayName": "Entydig dokumentidentifikation",
            "displayValue": "AA004970"
        },
        {
            "displayName": "Dato for indlæggelse",
            "displayValue": "02/07/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9345"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "10/02/2009"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Erstatningsnævnet, j.nr. 08-520-10402"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}