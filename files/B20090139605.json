{
    "id": 128903,
    "title": "Bekendtgørelse om statstilskud til miljø- og energirigtige væksthuse i gartnerier.",
    "documentTypeId": "60",
    "isSagsforlobPeriodValid": true,
    "shortName": "BEK nr 1396 af 11/12/2009",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Tilskudsberettiget formål og virksomheder</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Tilskudsgrundlag og størrelse m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Ansøgninger om tilsagn om tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Tilsagn om tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Udbetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Kontrol- og klagebestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttrædelse</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om statstilskud til miljø- og energirigtige væksthuse i gartnerier.</p>\r\n<p class=\"Indledning2\">I medfør af tekstanmærkning nr. 107 ad § 29.25.03 på finansloven for 2009 fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Tilskudsberettiget formål og virksomheder</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Energistyrelsen kan yde statstilskud af midler på finansloven til miljø- og energirigtige væksthuse i gartnerier, hvor energiforbruget mindst er 20 pct. lavere sammenlignet med et nybygget normalt væksthus.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ved et normalt væksthus forstås et væksthus, der er opbygget med en bærende konstruktion af galvaniseret stål, beklædt med enkelt lag 4 mm glas i tagflader, trempler og gavle. Glasset er fastholdt til den bærende konstruktion af et aluminiumsprossesystem. Væksthuset hviler på et randfundament af beton med en 30 cm høj betonsokkel. Væksthuse til potteplanteproduktion er udstyret med et mobilt skyggeanlæg. Væksthuse til grønsagsproduktion er ikke udstyret med et mobilt skygge- eller isoleringsanlæg.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Tilskuddet ydes til merinvesteringen til energieffektivisering i forbindelse med nettoudvidelse af miljø- og energirigtige væksthuse i gartnerier.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Tilskuddet ydes kun til væksthusgartnerier med ikke-CO<span class=\"Subscript\">2</span>-kvoteomfattet brændselsforbrug, herunder fjernvarme, der ikke er omfattet af CO<span class=\"Subscript\">2</span>-kvoteordningen.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Statstilskudsordningen skal administreres i overensstemmelse med Kommissionens forordning (EF) Nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesordning). Forordningen er offentliggjort den 9. august 2008 i Den Europæiske Unions Tidende (EU-Tidende 2008 nr. L 214, side 3).</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Der kan ydes tilskud fra andre støtteordninger forudsat, at betingelserne i artikel 7 i Kommissionens forordning (EF) Nr. 800/2008 af 6. august 2008 overholdes.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved små virksomheder forstås i denne bekendtgørelse virksomheder, som:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> beskæftiger under 50 ansatte,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> som har en årlig omsætning eller en årlig samlet balance på højst 10 mio. EURO og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> opfylder kriteriet om uafhængighed, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved mellemstore virksomheder forstås i denne bekendtgørelse virksomheder, som:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> beskæftiger under 250 ansatte</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> har en årlig omsætning på højst 50 mio. EURO eller en årlig samlet balance på højst 43 mio. EURO og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> opfylder kriteriet om uafhængighed, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Definition af uafhængig virksomhed fremgår af bilag 1, artikel 3, i Kommissionens forordning (EF) Nr. 800/2008.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Bilag 1, artikel 4, i Kommissionens forordning (EF) Nr. 800/2008 fastlægger, hvilke data, der skal anvendes ved beregningen af antal beskæftigede, beløbsstørrelser og referenceperiode.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Bilag 1, artikel 5, i Kommissionens forordning (EF) Nr. 800/2008 fastlægger principperne for beregningen af antal beskæftigede.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Bilag 1, artikel 6, i Kommissionens forordning (EF) Nr. 800/2008 fastlægger oplysninger om virksomheden.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskud kan ydes til momsregistrerede virksomheder. Der skelnes ikke mellem privat og offentlig ejet virksomhed.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Tilskud ydes til den, der afholder udgifterne til projektet, og som driver eller bruger de omfattede væksthuse.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Der kan ikke ydes tilskud til projekter:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> som det driftsøkonomisk vil være rentabelt at gennemføre uden tilskud,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> som virksomheden er forpligtet til at gennemføre, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> som af andre årsager efter Energistyrelsens vurdering ville blive gennemført alligevel.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Tilskudsgrundlag og størrelse m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Tilskuddet ydes med indtil 60 pct. af de støtteberettigede investeringsomkostninger. Hvis investeringsstøtten ydes til små og mellemstore virksomheder, kan støtteintensiteten forhøjes med 10 procentpoint for mellemstore virksomheder og med 20 procentpoint for små virksomheder.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Tilskuddet kan maksimalt være på 100 kr. pr. m<span class=\"Superscript\">2</span> nybygget nettovæksthusareal.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Hvis omkostningerne ved investering i energibesparende foranstaltninger klart kan identificeres i forhold til de samlede investeringsomkostninger, udgør denne præcise energibesparende omkostning de støtteberettigede investeringsomkostninger. I alle andre tilfælde er de støtteberettigede investeringsomkostninger de ekstra investeringsomkostninger, der beregnes ved at sammenligne investeringen med den kontrafaktiske situation, hvor der ikke blev ydet statstilskud. Den kontrafaktiske omkostning er omkostningen ved en teknisk sammenlignelig investering, der giver et lavere miljøbeskyttelsesniveau, og som realistisk ville blive foretaget uden tilskud. Ved en teknisk sammenlignelig investering forstås en investering, der giver samme produktionskapacitet og har alle andre tekniske karakteristika bortset fra dem, der er direkte knyttet til den ekstra miljøinvestering. Endvidere skal en sådan referenceinvestering fra et forretningssynspunkt være et realistisk alternativ til den investering, der er under vurdering.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> De støtteberettigede omkostninger skal beregnes med fradrag af en eventuel driftsgevinst og omkostninger, der er knyttet til den ekstra investering i energieffektivisering, og som opstår i de første 3 år af investeringens løbetid, hvis der er tale om små og mellemstore virksomheder, og i de første 4 år, hvis der er tale om store virksomheder, der ikke indgår i EU’s emissionshandelsordning.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Beregningerne af de støtteberettigede omkostninger skal attesteres af en registeret eller statsautoriseret revisor.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Energistyrelsen kan fastsætte krav til revisorerklæringen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Tilskuddet ydes med indtil 20 pct. af de støtteberettigede investeringsomkostninger. Hvis investeringsstøtten ydes til små og mellemstore virksomheder, kan støtteintensiteten forhøjes med 10 procentpoint for mellemstore virksomheder og med 20 procentpoint for små virksomheder.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Tilskuddet kan maksimalt være på 100 kr. pr. m<span class=\"Superscript\">2</span> nybygget nettovæksthusareal.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Hvis omkostningerne ved investering i energibesparende foranstaltninger klart kan identificeres i forhold til de samlede investeringsomkostninger, udgør denne præcise energibesparende omkostning de støtteberettigede investeringsomkostninger. I alle andre tilfælde er de støtteberettigede investeringsomkostninger de ekstra investeringsomkostninger, der beregnes ved at sammenligne investeringen med den kontrafaktiske situation, hvor der ikke blev ydet statstilskud. Den kontrafaktiske omkostning er omkostningen ved en teknisk sammenlignelig investering, der giver et lavere miljøbeskyttelsesniveau, og som realistisk ville blive foretaget uden tilskud. Ved en teknisk sammenlignelig investering forstås en investering, der giver samme produktionskapacitet og har alle andre tekniske karakteristika bortset fra dem, der er direkte knyttet til den ekstra miljøinvestering. Endvidere skal en sådan referenceinvestering fra et forretningssynspunkt være et realistisk alternativ til den investering, der er under vurdering.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> De tilskudsberettigede udgifter opgøres med fradrag af merværdiafgift.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Finansieringsudgifter kan ikke medtages i tilskudsgrundlaget.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Udgifter vedrørende arbejde, som udføres af indehavere eller ansatte i den virksomhed, der modtager tilskuddet, kan ikke medtages i tilskudsgrundlaget, medmindre særlige forhold taler herfor.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Ved opgørelse af tilskudsgrundlaget modregnes opnåede eller forventede tilbagekrediteringer, rabatter og lignende.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Ansøgninger om tilsagn om tilskud</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ansøgninger om tilsagn om tilskud indsendes til Energistyrelsen. Ved ansøgninger skal anvendes særlige skemaer, som er godkendt af Energistyrelsen.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ansøgningsskemaet skal være fuldstændigt udfyldt og være underskrevet af virksomhedens indehaver eller ansvarlige leder. Ansøgningsskemaer, der er mangelfuldt udfyldt eller efter Energistyrelsens vurdering ikke opfylder de stillede krav til dokumentation, kan returneres.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Indsendelsestidspunktet regnes fra det tidspunkt, hvor korrekt udfyldt ansøgning, bilag og fornøden dokumentation modtages i Energistyrelsen.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ansøgninger om tilsagn om tilskud skal i fornødent omfang vedlægges følgende:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> projektbeskrivelse, herunder angivelse af kvadratmeter væksthusareal før og efter projektets gennemførelse,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> budget for udgifterne ved projektets gennemførelse vedlagt eventuelle indhentede tilbud sammenholdt med et budget for udgifterne ved gennemførelse af et tilsvarende projekt uden ekstra investering i energibesparelser,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> oplysninger om forventede tilbagekrediteringer, rabatter og lignende,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> oplysning om årlige driftsgevinster og driftsomkostninger, der er knyttet til den ekstra investering i energieffektivisering samt revisorerklæring, hvis der søges tilskud efter § 7,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num5\">5)</span> tidsplan for projektets gennemførelse,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num6\">6)</span> redegørelse for forventede resultater, herunder forventet energieffektiviseringspotentiale ved gennemførelse af projektet eller forventet energiforbrug pr. kvadratmeter,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num7\">7)</span> dokumentation for oplysningerne i ansøgningen, samt</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num8\">8)</span> eventuelle andre oplysninger, som kan have betydning for Energistyrelsens vurdering af ansøgningen.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Energistyrelsen kan anmode ansøgere om yderligere oplysninger og dokumentation til brug for vurderingen af ansøgninger, herunder oplysninger og dokumentation vedrørende ekstra omkostninger til investering i energieffektivisering og forventet effekt af energieffektiviseringen. Energistyrelsen kan herunder forlange, at oplysningerne bekræftes af en uafhængig ekspert.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Energistyrelsen kan meddele afslag på en ansøgning med den begrundelse, at ansøgeren ikke efter anmodning har indsendt korrekt udfyldt ansøgningsskema eller nødvendige oplysninger om projektet inden en fastsat frist.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Tilsagn om tilskud</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> På grundlag af oplysningerne i indkomne ansøgninger vurderer Energistyrelsen, om der kan meddeles tilsagn om tilskud til det ansøgte projekt.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Enhver, der modtager tilskud efter denne bekendtgørelse, er forpligtet til efter anmodning fra Energistyrelsen at afgive enhver oplysning, der har betydning for ydelse af tilsagn.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Ved afgørelser om tilsagn skal der henses til, at gennemførelse af det ansøgte projekt kan antages at ville medføre eller fremme en energimæssig eller miljømæssig forbedring, som står i rimeligt forhold til udgifterne. I vurderingen kan indgå, om der kunne gennemføres alternative løsninger, der kunne medføre en højere energieffektivisering end det planlagte projekt.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> I forbindelse med tilsagn om tilskud fastsættes et tilskudsgrundlag på baggrund af ansøgerens oplysninger.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Energistyrelsen kan nedsætte tilskudsgrundlaget, herunder hvis:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num1\">1)</span> de oplyste merudgifter findes for højt ansat,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num2\">2)</span> de oplyste fradrag af en eventuel driftsgevinst og driftsomkostninger findes for lavt ansat,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num3\">3)</span> der er medtaget følgearbejder af urimeligt omfang,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num4\">4)</span> de oplyste udgifter skønnes at omfatte arbejder uden betydning for energieffektiviseringen,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num5\">5)</span> der ikke er modregnet opnåede eller forventede tilbagekrediteringer, rabatter og lignende, eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num6\">6)</span> der er medtaget udgifter, hvortil der ikke kan ydes tilskud.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Energistyrelsen fastsætter i tilsagnet en tilskudsprocent i forhold til det godkendte tilskudsgrundlag under hensyn til projektets energi- og miljømæssige effekt samt behovet for støtte til gennemførelse.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Tilsagn om tilskud meddeles for et maksimalt tilskudsbeløb, dog således at tilskuddet ikke kan overstige den fastsatte procent af det godkendte tilskudsgrundlag. Det maksimale tilskudsbeløb kan ikke forhøjes.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Energistyrelsen kan ikke meddele tilsagn om tilskud efter denne bekendtgørelse, hvis det maksimale tilskudsbeløb udgør under 50.000 kr.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Energistyrelsen kan ikke give tilsagn om tilskud på mere end 3 mio. kr. til et enkelt projekt, medmindre særlige forhold taler herfor.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Tilsagn om tilskud meddeles på følgende betingelser:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> Der må ikke være indgået aftaler om arbejder eller leverancer m.v. eller påbegyndt arbejder eller gennemført indkøb m.v. vedrørende det tilskudsberettigede formål, inden modtagelse af skriftligt tilsagn. Dette gælder dog ikke arbejder udført i forbindelse med udformning og dokumentation af tilskudsansøgningen.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> Projektet skal gennemføres som beskrevet, og ansøgningen om udbetaling indsendes til Energistyrelsen inden en fastsat frist.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num3\">3)</span> Der må kun antages momsregistrerede virksomheder til udførelse eller levering af tilskudsberettigede arbejdsopgaver. Energistyrelsen kan fravige betingelsen, når de tilskudsberettigede aktiviteter er momsfritaget i henhold til lov om merværdiafgift (momsloven).</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Energistyrelsen kan fastsætte vilkår for opnåelse af tilsagn om tilskud. Herunder kan der fastsættes vilkår om, at virksomheden skal belyse de energimæssige virkninger af projektets gennemførelse, f.eks. ved installation af særlige målere og indsendelse af oplysninger til Energistyrelsen om væksthusets energiforbrug, samt vilkår om, at anlægget ikke må nedtages, anvendes til andet end væksthus eller afhændes særskilt helt eller delvis inden for 3 år fra arbejdets afslutning.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Energistyrelsen kan beslutte, at meddelte tilsagn om tilskud skal accepteres af tilskudsmodtageren inden en fastsat frist.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Et tilsagn, der ikke er accepteret inden den fastsatte frist, kan anses for bortfaldet.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Hvis ikke alle ansøgninger af bevillingsmæssige grunde kan imødekommes i ét tilskudsår, behandles indsendte ansøgninger i indkommen rækkefølge.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Hvis en ansøgning af bevillingsmæssige grunde ikke kan imødekommes i ét tilskudsår, kan ansøgningen overføres til næste tilskudsår, hvor den behandles forud for ansøgninger, der indkommer i dette år.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Der kan gives tilsagn om tilskud ud over finansåret.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Udbetaling af tilskud</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Samtidig med meddelelsen af tilsagn om tilskud fremsender Energistyrelsen et skema, som skal anvendes ved ansøgning om udbetaling.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Ved udfyldelse og indsendelse af ansøgningsskema om udbetaling gælder § 10, stk. 2-3, tilsvarende.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Ansøgninger om udbetaling af tilskud skal vedlægges et projektregnskab med oplysninger om størrelsen af de afholdte tilskudsberettigede udgifter. Regnskabet skal være underskrevet af virksomhedens indehaver eller ansvarlige leder og vedlægges en liste over regnskabsbilagene. Energistyrelsen angiver de nærmere vilkår om regnskabets udformning, dokumentation og revision i tilsagnsskrivelsen.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Udgør det ansøgte tilskudsbeløb under 500.000 kr., skal regnskabet vedlægges kopi af regnskabsbilag vedrørende de tilskudsberettigede udgifter, jf. § 20, samt en ansøgererklæring udformet efter Energistyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Udgør det ansøgte tilskudsbeløb 500.000 kr. eller derover, skal regnskabet vedlægges en ansøgererklæring udformet efter Energistyrelsens anvisning samt revideres i overensstemmelse med en revisionsinstruks udarbejdet af Energistyrelsen.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Regningsbilag, der anvendes som dokumentation for afholdte, tilskudsberettigede udgifter, eller som lægges til grund i projektregnskaber, skal af det udførende firma være påført oplysninger om følgende:</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num1\">1)</span> hvilken virksomhed og hvilken adresse arbejdet vedrører,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num2\">2)</span> hvilket arbejde, der er udført,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num3\">3)</span> fakturadato,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num4\">4)</span> startdato for arbejdet og</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num5\">5)</span> det udførende firmas CVR-nummer.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Indeholder en regning både tilskudsberettigede og ikketilskudsberettigede arbejder, skal ansøger oplyse om, i hvilket omfang udgifter vedrører henholdsvis tilskudsberettigede og ikketilskudsberettigede arbejder.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Energistyrelsen kan altid kræve originale bilag forevist.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> I ansøgninger om udbetaling af tilskud skal opnåede eller forventede tilbagekrediteringer, rabatter og lignende modregnes ved opgørelsen af de tilskudsberettigede udgifter.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Enhver, der modtager tilskud efter denne bekendtgørelse, er forpligtet til efter anmodning fra Energistyrelsen at afgive enhver oplysning, der har betydning for udbetaling af tilskud.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> I forbindelse med behandling af ansøgninger om udbetaling og en efterfølgende kontrol heraf kan Energistyrelsen forlange yderligere oplysninger til brug for vurderingen af ansøgningen, herunder nærmere dokumentation for projektets gennemførelse. Energistyrelsen kan herunder forlange, at oplysningerne bekræftes af en statsautoriseret eller registreret revisor efter reglerne i bekendtgørelse om statsautoriserede og registrerede revisorers erklæringer m.v., eller at regnskabet vedlægges en revisorerklæring udformet efter Energistyrelsens anvisning.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Energistyrelsen kan efter begrundet anmodning forlænge den i tilsagnet fastsatte frist for ansøgning om udbetaling, såfremt arbejdet er påbegyndt.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Energistyrelsen kan rykke ansøgeren for indsendelse af udbetalingsansøgning 14 dage efter at fristen, som fastsat i tilsagnet, er udløbet. Såfremt ansøger efter modtagelse af rykkerskrivelse ikke indsender udbetalingsansøgningen eller anmoder om forlængelse af fristen, jf. stk. 1, inden 3 uger fra datoen på rykkerskrivelsen, kan tilsagnet bortfalde.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Energistyrelsen kan efter begrundet skriftlig ansøgning tillade, at tilskud vedrørende udgifter til udførte arbejder udbetales helt eller delvis, selv om ansøger ikke har gennemført projektet, som det var forudsat i tilsagnet. Ved vurderingen af anmodningen lægges vægt på, at projektet i det væsentlige er indeholdt i den oprindelige projektansøgning, at væsentlige dele af projektet er gennemført, eller at en fuldstændig gennemførelse ville være forbundet med betydelige vanskeligheder.</p>\r\n<p class=\"Stk2\">\r\n   <span class=\"StkNr\" id=\"Par23_Stk4\">Stk. 4.</span> Energistyrelsen kan efter begrundet skriftlig anmodning tillade, at en ny tilskudsberettiget ejer eller bruger indtræder i et allerede meddelt tilsagn i stedet for den oprindelige tilsagnsmodtager, også selv om projektet er påbegyndt. Anmodningen skal være underskrevet af indehaverne eller de ansvarlige ledere af de to virksomheder.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Tilskud kan ikke udbetales med større beløb eller tilskudsprocent end det i tilsagnet anførte.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Energistyrelsen kan ikke udbetale tilskud, hvis tilskudsbeløbet udgør under 50.000 kr.</p>\r\n<p class=\"Stk2\">\r\n   <span class=\"StkNr\" id=\"Par24_Stk3\">Stk. 3.</span> Ved opgørelsen af det endelige tilskudsgrundlag i forbindelse med udbetalingen gælder § 13, stk. 2, tilsvarende.</p>\r\n<p class=\"Stk2\">\r\n   <span class=\"StkNr\" id=\"Par24_Stk4\">Stk. 4.</span> Tilskud udbetales til tilskudsmodtageren på dennes konto i et pengeinstitut. Det er en betingelse for udbetaling af tilskuddet, at tilskudsmodtagerens kontonummer oplyses.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Energistyrelsen kan efter ansøgning foretage ratevise udbetalinger af tilskud vedrørende gennemførte arbejder i projekter, hvor tilsagnsbeløbet overstiger 500.000 kr.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> En ratevis udbetaling skal udgøre mindst 20 pct. af tilsagnsbeløbet. I samme tilskudssag kan der højst foretages ratevise udbetalinger på i alt 60 pct. af tilsagnsbeløbet.</p>\r\n<p class=\"Stk2\">\r\n   <span class=\"StkNr\" id=\"Par25_Stk3\">Stk. 3.</span> Ansøgning om ratevis udbetaling skal vedlægges et delregnskab med oplysninger om størrelsen af de afholdte, tilskudsberettigede udgifter. Delregnskabet skal være underskrevet af virksomhedens indehaver eller ansvarlige leder. Udgør en ratevis udbetaling under 500.000 kr. skal delregnskabet vedlægges kopi af kvitterede regnskabsbilag vedrørende de tilskudsberettigede udgifter, jf. § 20, samt en ansøgererklæring udformet efter Energistyrelsens anvisning. Udgør en ratevis udbetaling 500.000 kr. eller derover, skal delregnskabet vedlægges en liste over regnskabsbilag samt en ansøgererklæring og en revisorerklæring udformet efter Energistyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"Par25_Stk4\">Stk. 4.</span> Det er en betingelse for ratevis udbetaling, at projektet efterfølgende gennemføres som forudsat i tilsagnet om tilskud, jf. dog § 23, stk. 3, og at ansøgning om udbetaling af det resterende tilskudsbeløb er bilagt et samlet projektregnskab m.v., jf. § 19 og § 20, og indsendes til Energistyrelsen inden udløbet af den frist, som er fastsat i tilsagnet.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Et meddelt tilsagn om tilskud kan efter skriftlig anmodning fra virksomhedens indehaver eller ansvarlige indehaver overføres til et pengeinstitut eller realkreditinstitut, som yder lån til finansieringen af projektet.</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Energistyrelsen kan træffe afgørelse om, at tilsagn om tilskud bortfalder helt eller delvis, hvis:</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num1\">1)</span> den i tilsagnet fastsatte frist for projektets gennemførelse og indsendelse af udbetalingsansøgning overskrides,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num2\">2)</span> der er indgået aftaler om arbejder eller leverancer m.v. eller påbegyndt arbejder eller gennemført indkøb m.v. vedrørende det tilskudsberettigede projekt inden modtagelse af skriftligt tilsagn. Dette gælder dog ikke arbejder udført i forbindelse med udformning og dokumentation af tilskudsansøgning,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num3\">3)</span> projektet ikke er gennemført som forudsat i tilsagnet om tilskud, medmindre der er opnået tilladelse hertil, jf. § 23, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num4\">4)</span> tilskudsmodtageren ikke opfylder de for tilsagnet nærmere fastsatte vilkår,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num5\">5)</span> tilskudsmodtageren af en ratevis udbetaling af tilskud ikke opfylder betingelserne i § 25, stk. 4,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num6\">6)</span> øvrige betingelser for tilsagnet eller udbetalingen af tilskud ikke er opfyldt,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num7\">7)</span> tilskudsmodtageren har afgivet urigtige eller vildledende oplysninger, undladt efter anmodning at give oplysninger eller fortiet oplysninger af betydningen for ansøgningen om tilsagn eller ansøgningen om udbetaling,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num8\">8)</span> et anlæg, hvortil der er ydet tilskud, nedtages, anvendes til andet end væksthus eller afhændes særskilt helt eller delvis inden 3 år regnet fra arbejdets afslutning eller</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num9\">9)</span> den samlede støtte til projektet overstiger de maksimale støttegrænser i artikel 7 i Kommissionens forordning (EF) Nr. 800/2008 af 6. august 2008.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Hvis tilskuddet er udbetalt, kan det kræves tilbagebetalt i de i stk. 1 opregnede tilfælde.</p>\r\n<p class=\"Stk2\">\r\n   <span class=\"StkNr\" id=\"Par27_Stk3\">Stk. 3.</span> Tilbagebetaling af tilskud skal ske senest 14 dage efter påkrav. Tilbagebetales det skyldige beløb ikke rettidigt, tillægges beløbet rente efter forfaldsdagen svarende til den rente, der er fastsat i § 5 i lov om renter ved forsinket betaling m.v. Den tillagte rente udgør dog mindst 50 kr.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Kontrol- og klagebestemmelser</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Energistyrelsen kan foretage regnskabsmæssig stikprøvekontrol af ansøgninger om udbetalinger og afsluttede sager om statstilskud til miljø- og energirigtige væksthuse i gartnerier.</p>\r\n<p class=\"Stk2\">\r\n   <span class=\"StkNr\" id=\"Par28_Stk2\">Stk. 2.</span> Enhver, der modtager tilskud efter denne bekendtgørelse, er forpligtet til efter anmodning fra Energistyrelsen at afgive enhver oplysning, der har betydning for Energistyrelsens kontroludøvelse.</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Energistyrelsens afgørelser efter denne bekendtgørelse kan ikke påklages til anden administrativ myndighed.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttrædelse</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> Bekendtgørelsen træder i kraft den 1. januar 2010.</p><div class=\"Givet\" id=\"Givet\"><p class=\"Givet\" align=\"center\">Klima- og Energiministeriet, den 11. december 2009</p><p class=\"Sign1\" align=\"center\">Lykke Friis</p><p class=\"Sign2\" align=\"right\">/ Ib Larsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2009"
        },
        {
            "displayName": "Accession",
            "displayValue": "B20090139605"
        },
        {
            "displayName": "Entydig dokumentidentifikation",
            "displayValue": "BJ000223"
        },
        {
            "displayName": "Dato for førstegangsindlæggelse",
            "displayValue": "22/12/2009"
        },
        {
            "displayName": "Dato for indlæggelse",
            "displayValue": "22/01/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1396"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "11/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen, J. nr. 2506/1236-0002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}