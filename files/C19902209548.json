{
    "id": 75365,
    "title": "Regler for ejendomsmæglerkursus m.v. (Handelsskolerne) ",
    "documentTypeId": "880",
    "isSagsforlobPeriodValid": false,
    "shortName": "RGL nr 22095 af 17/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regler for ejendomsmæglerkursus m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Handelsskolerne) </P>  \r\n\r\n<P>I henhold til Undervisnings- og forskningsministeriets bekendtgørelse nr.  \r\n\r\n 548 af 20. juli 1990 om ejendomsmæglerkursus og kursus i ejendomsvurdering  \r\n\r\n fastsættes herved følgende regler om <B>Ejendomsmæglerkursus og Kursus i  \r\n\r\n Ejendomsvurdering</B> , jf. tillige bekendtgørelse nr. 795 af 13. december  \r\n\r\n 1989 om åben uddannelse. </P>  \r\n\r\n<P CLASS=PUNKT> <B>1.</B> Ejendomsmæglerkursus </P>  \r\n\r\n<P>Ejendomsmæglerkursus omfatter fagene Ejendomsjura og Ejendomshandel. </P>  \r\n\r\n<P>Der kan dog gennemføres undervisning i Lovgivning om fast ejendom og  \r\n\r\n Ejendomsomsætningens retsregler indtil udgangen af skoleåret 1990-91. Der vil  \r\n\r\n blive afholdt eksamen i disse fag for sidste gang i december 1991. </P>  \r\n\r\n<P> <B>1.1. Adgang til Ejendomsmæglerkursus</B>  </P>  \r\n\r\n<P>Der gælder følgende adgangsbetingelser: </P>  \r\n\r\n<P>Prøver i Erhvervsjura I, Erhvervsjura II, Nationaløkonomi I og  \r\n\r\n Virksomhedsøkonomi ved Merkonomkursus skal være bestået, eller tilsvarende  \r\n\r\n forudsætninger skal være dokumenteret over for skolen. </P>  \r\n\r\n<P>Virksomhedsorganisation bestået senest 1991 kan erstatte Nationaløkonomi I  \r\n\r\n som adgangsbetingelse. </P>  \r\n\r\n<P>Prøven i faget <B>Ejendomsjura</B> skal være bestået, eller tilsvarende  \r\n\r\n forkundskaber skal være dokumenteret over for skolen inden faget  \r\n\r\n<B>Ejendomshandel</B> påbegyndes. </P>  \r\n\r\n<P> <B>1.2. Optagelse</B>  </P>  \r\n\r\n<P>Deltagerne skal forud for eller sideløbende med undervisningen gennemgå en  \r\n\r\n praktisk uddannelse efter regler fastsat af Industriministeriet (for tiden  \r\n\r\n Handelsministeriets bekendtgørelse nr. 418 af 9. august 1977 om  \r\n\r\n ejendomsmægleres uddannelse § 2). Den praktiske uddannelse er en nødvendig,  \r\n\r\n faglig forudsætning for gennemførelse af Ejendomsmæglerkursus. Skolen skal  \r\n\r\n derfor ved optagelsen påse, at deltagerne har en relevant praktisk baggrund.  \r\n\r\n</P>  \r\n\r\n<P> <B>1.3. Studiekredsarbejde</B>  </P>  \r\n\r\n<P>Det er en betingelse for adgang til eksamen i faget ejendomshandel, at  \r\n\r\n studiekredsarbejde er godkendt jf. nedenfor. </P>  \r\n\r\n<P> <B>Formål:</B>  </P>  \r\n\r\n<P>Studiekredsarbejdet har til formål at sikre dybere indlæring af væsentlige  \r\n\r\n dele af fagets stofområde samt at træne deltagerne i: </P>  \r\n\r\n<P>Systematisk problemformulering og -behandling </P>  \r\n\r\n<P>Indsamling og analyser af kildemateriale </P>  \r\n\r\n<P>Systematisk skriftlig og mundtlig fremstilling. </P>  \r\n\r\n<P> <B>Godkendelse af studiekredsarbejde</B>  </P>  \r\n\r\n<P>I studiekredsarbejdet kræves udført et selvstændigt arbejde af den enkelte  \r\n\r\n deltager. </P>  \r\n\r\n<P>Alle sager vedrørende forkastelse skal forelægges skolens leder til  \r\n\r\n afgørelse. </P>  \r\n\r\n<P> <B>Form</B>  </P>  \r\n\r\n<P>Den enkelte skole afgør, om der i det enkelte fag skal anvendes  \r\n\r\n enkeltmandsopgaver eller gruppeopgaver. Ved gruppeopgaver inddeles holdet i  \r\n\r\n 5-6 grupper med 4-5 deltagere, og der tages ved sammensætningen af gruppen i  \r\n\r\n videst muligt omfang hensyn til deltagernes ønsker. Ud over rene gruppe-  \r\n\r\n eller enkeltmandsopgaver kan følgende former benyttes: </P>  \r\n\r\n<P>A. 2-4 kursister får stillet samme enkeltmandsopgave og arbejder sammen i  \r\n\r\n gruppen, hvad angår indsamling af til opgaven nødvendigt materiale og  \r\n\r\n oplysninger. Når oplysningerne er indsamlet af deltagerne i fællesskab,  \r\n\r\n arbejder eleverne hver for sig, således at analysen, vurderinger,  \r\n\r\n ræsonnementerne og den selvstændige tænkning bliver kursistens individuelle  \r\n\r\n præstation. </P>  \r\n\r\n<P>B. Ved gruppeopgaver kan emnet eventuelt fordeles således, at hver  \r\n\r\n deltager får ansvar for en nærmere afgrænset del af emnet. </P>  \r\n\r\n<P> <B>Studiekredsemner</B>  </P>  \r\n\r\n<P>Studiekredsemnerne på det enkelte hold formuleres af læreren i størst  \r\n\r\n mulig udstrækning i samråd med eller efter forslag fra deltagerne. Det  \r\n\r\n understreges, at emnerne skal være af en sådan karakter, at besvarelsen  \r\n\r\n kræver en betydelig selvstændig indsats af deltagerne. Emner, som kan  \r\n\r\n besvares ved simpel gengivelse af stof fra lærebøger, er ikke acceptable.  \r\n\r\n Emnerne bør formuleres således, at besvarelsen ikke kræver henvendelse til  \r\n\r\n erhvervsvirksomheder. <B>En oversigt over de valgte studiekredsemner skal  \r\n\r\n sendes af skolen til faglederen senest 2 uger inden studiekredsemnerne  \r\n\r\n udleveres til deltagerne.</B> Faglederen retter henvendelse til den  \r\n\r\n pågældende skole, hvis han har væsentlige indsigelser til emnerne. </P>  \r\n\r\n<P> <B>Kildemateriale.</B>  </P>  \r\n\r\n<P>Deltagerne må selv fremskaffe det nødvendige kildemateriale først og  \r\n\r\n fremmest litteraturen, og dernæst - om fornødent - ved at indhente  \r\n\r\n oplysninger hos de pågældende erhvervsorganisationer m.v. Det må være en  \r\n\r\n absolut forudsætning for sådanne henvendelser, at man i forvejen har sat sig  \r\n\r\n nøje ind i det foreliggende materiale og udtrykkeligt i hvert tilfælde får  \r\n\r\n præciseret, i hvilket omfang oplysningerne må publiceres. Antallet af  \r\n\r\n henvendelser skal begrænses til det absolut nødvendige. Henvendelser til  \r\n\r\n erhvervsvirksomheder bør kun ske rent undtagelsesvis. </P>  \r\n\r\n<P> <B>Rapportens udformning</B>  </P>  \r\n\r\n<P>Rapportens udformning vil være afhængig af det behandlede emnes karakter,  \r\n\r\n men der bør i almindelighed være tale om 12- 30 maskinskrevne A4-sider. </P>  \r\n\r\n<P>Omkostninger ved rapportens mangfoldiggørelse afholdes af deltagerne. Ud  \r\n\r\n over at besvarelsen skal være maskinskrevet, stilles ingen særlige krav  \r\n\r\n vedrørende den tekniske udførelse. </P>  \r\n\r\n<P>Rapporten bør indeholde en klar problemafgrænsning og have klar  \r\n\r\n systematik. Fremstillingsformen bør være præcis, letlæselig og ensartet  \r\n\r\n gennem hele rapporten. Emnebehandlingen skal have en selvstændig karakter og  \r\n\r\n være forsynet med eksempler. Forsiden skal indeholde oplysninger om emne,  \r\n\r\n dato for forelæggelsen, navnene på studiekredsdeltagerne og  \r\n\r\n indholdsfortegnelse. </P>  \r\n\r\n<P>Rapporten skal afsluttes med en omhyggelig fortegnelse over anvendte  \r\n\r\n kilder. Fortegnelsen kan f.eks. disponeres på følgende måde: </P>  \r\n\r\n<P CLASS=PUNKT> <B>1.</B> Anvendte biblioteker. </P>  \r\n\r\n<P CLASS=PUNKT> <B>2.</B> Anvendte håndbøger (årgang). </P>  \r\n\r\n<P CLASS=PUNKT> <B>3.</B> Andre benyttede håndbøger og tidsskrifter (årgang).  \r\n\r\n</P>  \r\n\r\n<P CLASS=PUNKT> <B>4.</B> Eventuelle yderligere kildehenvendelser. </P>  \r\n\r\n<P>De eksemplarer af rapporten, som afleveres til læreren, skal være  \r\n\r\n<B>underskrevet</B> af deltagerne i rapportens udarbejdelse. </P>  \r\n\r\n<P> <B>Aflevering</B>  </P>  \r\n\r\n<P>Den enkelte skole er frit stillet med hensyn til, hvornår i skoleårets  \r\n\r\n forløb studiekredsarbejdet skal placeres. Det anbefales, at løsningstiden  \r\n\r\n kommer til at ligge på et tidspunkt, hvor en stor del af fagets stof er  \r\n\r\n gennemgået. En løsningstid på 4-8 uger vil være det normale. </P>  \r\n\r\n<P> <B>Forelæggelse</B>  </P>  \r\n\r\n<P>Læreren fastlægger datoerne for de forskellige rapporters forelæggelse  \r\n\r\n samtidig med afleveringen. Det forventes, at alle deltagerne har sat sig ind  \r\n\r\n i hvert enkelt emne, således at opgaveløser(ne) på forelæggelsesaftenen kun  \r\n\r\n behøver at fremkomme med en kort redegørelse for rapportens indhold. </P>  \r\n\r\n<P>Ved både enkeltmands- og gruppeopgaver udpeges i forvejen opponent(er),  \r\n\r\n som ved forelæggelsen er hovedansvarlig for kritik af besvarelsen. Ved  \r\n\r\n gruppeopgaver fungerer en anden studiekredsgruppe som opponenter. </P>  \r\n\r\n<P>Ved gruppeopgaver virker opgaveløserne som panel og skal i videst muligt  \r\n\r\n omfang selv besvare spørgsmål og imødegå indvendinger. </P>  \r\n\r\n<P>Læreren er dirigent og skal på et passende tidspunkt trække diskussionens  \r\n\r\n hovedemner op og så vidt muligt fremkomme med en konklusion. </P>  \r\n\r\n<P> <B>Bedømmelse</B>  </P>  \r\n\r\n<P>Læreren giver som afslutning på den lektion, i hvilken forelæggelsen  \r\n\r\n finder sted, en udførlig mundtlig bedømmelse af besvarelsen. Til dette formål  \r\n\r\n kan læreren forsynes med et antal bedømmelsesskemaer. Læreren afleverer et af  \r\n\r\n opgaveløserne underskrevet eksemplar af besvarelsen til skolen, eventuelt  \r\n\r\n sammen med det udfyldte bedømmelsesskema. </P>  \r\n\r\n<P>Læreren afleverer endvidere til skolen en underskrevet fortegnelse over  \r\n\r\n deltagere, der har fået godkendt studiearbejdet. </P>  \r\n\r\n<P CLASS=PUNKT> <B>2.</B> Kursus i ejendomsvurdering </P>  \r\n\r\n<P>Kursus i ejendomsvurdering gennemføres indtil videre efter læreplan for  \r\n\r\n faget Ejendomsvurdering ved merkonomkursus. </P>  \r\n\r\n<P> <B>2.1. Optagelse</B>  </P>  \r\n\r\n<P>På kursus i Ejendomsvurdering kan optages deltagere, der har bestået  \r\n\r\n Ejendomsmæglerkursus eller som har tilsvarende forudsætninger. </P>  \r\n\r\n<P CLASS=PUNKT> <B>3.</B> Meritoverførsel/fritagelse </P>  \r\n\r\n<P>Skolen kan give fritagelse for fag på Ejendomsmæglerkursus og kursus i  \r\n\r\n Ejendomsvurdering, hvis skolen på grundlag af dokumentation for forudgående  \r\n\r\n uddannelse på området skønner, at ansøgeren allerede har tilsvarende viden  \r\n\r\n inden for det pågældende fagområde. </P>  \r\n\r\n<P>Det påhviler ansøgeren at fremskaffe den fornødne dokumentation. </P>  \r\n\r\n<P>Hvis dokumentationen ikke skønnes at være tilstrækkelig, eller der er  \r\n\r\n usikkerhed om fritagelsesgrundlaget, bør skolen oplyse ansøgeren om vilkår og  \r\n\r\n muligheder for at aflægge den pågældende prøve som privatist. </P>  \r\n\r\n<P CLASS=PUNKT> <B>4.</B> Eksamen </P>  \r\n\r\n<P>Ejendomsjura afsluttes med en skriftlig prøve på 6 1/2 time. </P>  \r\n\r\n<P>Ejendomshandel afsluttes med en skriftlig prøve på 6 1/2 time og en  \r\n\r\n mundtlig prøve, der efter de herom fastsatte regler kan omfatte eksamination  \r\n\r\n i en studiekredsopgave. </P>  \r\n\r\n<P>ejendomsvurdering afsluttes med en skriftlig prøve på 6 1/2 time. </P>  \r\n\r\n<P>Prøverne afholdes hvert år i april/maj og december/januar. </P>  \r\n\r\n<P> <B>4.1. Eksamensbevis</B>  </P>  \r\n\r\n<P CLASS=PUNKT> <B>1.</B> Der udstedes bevis for bestået prøve i de enkelte  \r\n\r\n fag. </P>  \r\n\r\n<P CLASS=PUNKT> <B>2.</B> Der udstedes eksamensbevis for  \r\n\r\n Ejendomsmæglerkursus, når prøverne i Ejendomsjura og Ejendomshandel er  \r\n\r\n bestået, og deltageren ved erklæring fra Ejendomsmæglerkommissionen kan  \r\n\r\n dokumentere, at den praktiske uddannelse, jf. pkt. 1.1 er godkendt. </P>  \r\n\r\n<P CLASS=PUNKT> <B>3.</B> Der kan udstedes samlet eksamensbevis på baggrund  \r\n\r\n af beståede prøver i Lovgivning om fast ejendom og Ejendomsomsætningens  \r\n\r\n retsregler indtil den 31. december 1996. </P>  \r\n\r\n<P> <B>4.2. Hjælpemidler</B>  </P>  \r\n\r\n<P>Oplysning om tilladte hjælpemidler meddeles af direktoratet for de enkelte  \r\n\r\n fag. </P>  \r\n\r\n<P>Alle tekniske hjælpemidler og særligt tilpassede undervisningsmidler, som  \r\n\r\n af skolen - efter direktoratets anvisning - er stillet til rådighed for  \r\n\r\n kursisten som specialpædagogisk støtte ved undervisningens gennemførelse, må  \r\n\r\n anvendes ved prøverne. </P>  \r\n\r\n<P>Ønskes der for enkelte deltagere med særlige forudsætninger derudover  \r\n\r\n hjælpemidler eller tilpassede undervisningsmidler bragt i anvendelse, skal  \r\n\r\n dette i hvert enkelt tilfælde ske efter direktoratets forudgående godkendelse  \r\n\r\n og anvisning. </P>  \r\n\r\n<P> <B>4.3. Privatistordning (selvstuderende</B>  </P>  \r\n\r\n<P>Der gives privatister umiddelbar adgang til at aflægge prøve i kurserne i  \r\n\r\n Ejendomsjura og Ejendomsvurdering. I kurset Ejendomshandel, hvor der indgår  \r\n\r\n studiekreds, er der adgang til eksamen som privatist for deltagere, der  \r\n\r\n tidligere har fået godkendt studiekredsarbejde i det pågældende kursus. </P>  \r\n\r\n<P>Selvstuderende, der ikke har gennemført studiekreds, har adgang til  \r\n\r\n prøven, når de inden en af skolen fastsat frist afleverer et arbejde, som  \r\n\r\n efter skolens vurdering kan sidestilles med studiekreds. Skolen afgør, om  \r\n\r\n dokumentationen for, at den selvstuderende selv har udført arbejdet, er  \r\n\r\n tilstrækkelig. </P>  \r\n\r\n<P>Sidste frist for privatisttilmelding til eksamen er 2 måneder før første  \r\n\r\n eksamensdag i den pågældende eksamenstermin. </P>  \r\n\r\n<P>Privatister vil blive afkrævet legitimation for at få adgang til  \r\n\r\n eksamenslokalet. </P>  \r\n\r\n<P> <B>4.4. Censur</B>  </P>  \r\n\r\n<P>Censuren afvikles efter en af direktoratet fastsat plan. Vedrørende  \r\n\r\n omcensur henvises til direktoratets skrivelse af 5. september 1975, II-445.  \r\n\r\n Ud over disse tilfælde kan omcensur ikke finde sted. </P>  \r\n\r\n<P> <B>4.5. Fotokopi af besvarelse</B>  </P>  \r\n\r\n<P>En eksaminand har mod betaling af et gebyr, som fastsættes af skolen,  \r\n\r\n adgang til at få udleveret en kopi af sin besvarelse, samt et eksemplar af  \r\n\r\n den skriftlige opgave ved skriftlig eksamen. </P>  \r\n\r\n<P CLASS=PUNKT> <B>5.</B> Regler for behandling af klagesager i forbindelse  \r\n\r\n med eksamenskarakterer </P>  \r\n\r\n<P>Når skolen modtager en klage fra en kursusdeltager over en  \r\n\r\n eksamenskarakter, forespørger skolen skriftligt faglæreren og censor,  \r\n\r\n hvorvidt der er begået en formel fejl ved bedømmelsen (sammentællingsfejl af  \r\n\r\n points eller lignende). </P>  \r\n\r\n<P>Det er således ikke meningen, at lærer og censor skal foretage en ny  \r\n\r\n censur. </P>  \r\n\r\n<P>Herefter sikrer skolen sig, at lærer og censor har underskrevet  \r\n\r\n karakterlisten(-lister) udvisende samme karakter for klageren. </P>  \r\n\r\n<P>Materialet indsendes herefter til Erhversskole afdelingen til afgørelse.  \r\n\r\n</P>  \r\n\r\n<P>Klagefristen er 3 måneder fra dagen for eksamens afholdelse i det  \r\n\r\n pågældende fag. </P>  \r\n\r\n<P CLASS=PUNKT> <B>6.</B> Ikrafttræden </P>  \r\n\r\n<P>Reglerne har omgående virkning. Samtidig ophæves regler for  \r\n\r\n Ejendomsmæglerkursus og kursus i Ejendomsvurdering, II-609 af 28. august  \r\n\r\n 1985. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P> <B>Mette Beyer Paulsen</B>  </P>  \r\n\r\n<P>Fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19902209548"
        },
        {
            "displayName": "Entydig dokumentidentifikation",
            "displayValue": "CM034570"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "25/09/2000"
        },
        {
            "displayName": "Dokumenttype",
            "displayValue": "Regel"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22095"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "17/08/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "1985-512.611424-1"
        },
        {
            "displayName": "Stikord",
            "displayValue": "II-725"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}