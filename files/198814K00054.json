{
    "id": 107636,
    "title": "1988 BTL 54   BETÆNKNING OVER FORSLAG TIL LOV OM PRODUKTANSVAR    NR L 54 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 54 </P>  \r\n\r\n<P></P>  \r\n\r\n<P>Betænkning over Forslag til lov om produktansvar <BR>  \r\n\r\n Nr L 54 1988-89, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19890509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en lang række møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftigt. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: Arbejdsskadeforeningen Køge, Butikshandelens Fællesråd, Dansk  \r\n\r\n Organisation af Detailkæder, Forbrugerrådet og Industrirådet. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>andet mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse</I> med de af justitsministeren stillede ændringsforslag. </P>  \r\n\r\n<P>Mindretallet bemærker, at justitsministeren over for udvalget har oplyst,  \r\n\r\n at der føres forhandlinger mellem de berørte organisationer inden for  \r\n\r\n medicinalbranchen med henblik på at tilvejebringe en lægemiddelforsikring,  \r\n\r\n der bl.a. vil dække udviklingsskader i forbindelse med medicinalprodukter.  \r\n\r\n</P>  \r\n\r\n<P>Der er enighed mellem mindretallet og justitsministeren om, at man meget  \r\n\r\n nøje vil følge udfaldet af disse forhandlinger, og at man, såfremt ordningen  \r\n\r\n ikke gennemføres eller ikke får et tilfredsstillende indhold, vil tage  \r\n\r\n spørgsmålet om ansvar for udviklingsskader ved medicinalprodukter op til  \r\n\r\n fornyet vurdering med henblik på lovgivning. </P>  \r\n\r\n<P>Man har særlig drøftet spørgsmålet om lovregulering af produktansvaret for  \r\n\r\n tjenesteydelser. Justitsministeren har oplyst, at en lovregulering af  \r\n\r\n ansvaret for tjenesteydelser frembyder en række vanskeligheder, først og  \r\n\r\n fremmest fordi tjenesteydelser kan have en meget forskelligartet karakter,  \r\n\r\n svingende fra ren rådgivning til reparation og vedligeholdelse af f.eks.  \r\n\r\n biler. </P>  \r\n\r\n<P>Efter mindretallets mening må det antages, at en vedtagelse af  \r\n\r\n lovforslagets regler om objektivt ansvar for defekte produkter vil få en  \r\n\r\n afsmittende virkning på retspraksis vedrørende produktansvar for  \r\n\r\n tjenesteydelser, således at det må antages, at ansvaret i praksis i et vist  \r\n\r\n omfang vil blive objektiveret i de tilfælde, hvor tjenesteydelsen har en høj  \r\n\r\n grad af lighed med de produkter, der er omfattet af lovforslaget. </P>  \r\n\r\n<P>Et <I>tredje mindretal</I> (Centrum-Demokraternes og Kristeligt  \r\n\r\n Folkepartis medlemmer af udvalget) indstiller lovforslaget til  \r\n\r\n<I>vedtagelse</I> med de af justitsministeren stillede ændringsforslag. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget) vil  \r\n\r\n ved 2. behandling redegøre for sin stilling til lovforslaget og de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 3 </P>  \r\n\r\n<P>1) <I>Stk. 2</I> udgår. </P>  \r\n\r\n<P>Af <I>justitsministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 10 </P>  \r\n\r\n<P>2) Paragraffen og overskriften hertil udgår. </P>  \r\n\r\n<P>Til § 14 </P>  \r\n\r\n<P>3) <I>2. pkt.</I> udgår. </P>  \r\n\r\n<P>Ny paragraf </P>  \r\n\r\n<P>4) Efter § 14 indsættes som ny paragraf og overskrift hertil: </P>  \r\n\r\n<P>&#187;Forældelse </P>  \r\n\r\n<P>§ 01. Erstatningskrav for produktskade efter denne lov eller efter  \r\n\r\n almindelige regler om erstatning i eller uden for kontrakt, jf. § 14,  \r\n\r\n forældes 3 år efter den dag, da skadelidte har fået eller burde have fået  \r\n\r\n kendskab til skaden, defekten og vedkommende producents navn og opholdssted.  \r\n\r\n Med hensyn til suspension og afbrydelse af forældelse efter 1. pkt. gælder  \r\n\r\n bestemmelserne i § 2, 2. pkt., og § 3 i lov nr. 274 af 22. december 1908.  \r\n\r\n</P>  \r\n\r\n<P>Stk. 2. Er forældelse ikke indtrådt efter reglerne i stk. 1, bortfalder  \r\n\r\n kravet 10 år efter den dag, da producenten bragte det skadevoldende produkt i  \r\n\r\n omsætning. Med hensyn til afbrydelse af forældelse efter 1. pkt. gælder  \r\n\r\n bestemmelsen i § 2, 2. pkt., i lov nr. 274 af 22. december 1908.  \r\n\r\n Bestemmelserne i 1.-2. pkt. gælder ikke for krav om erstatning for  \r\n\r\n produktskade efter dansk rets almindelige regler om erstatning i eller uden  \r\n\r\n for kontrakt, jf. § 14.&#171; </P>  \r\n\r\n<P>Ny paragraf </P>  \r\n\r\n<P>5) Efter § 15 indsættes i <I>kapitel 6</I> som ny paragraf: </P>  \r\n\r\n<P>&#187; <B>§ 02.</B> Justitsministeren kan fastsætte regler til  \r\n\r\n gennemførelse af mellemfolkelige overenskomster om lovvalget i sager om  \r\n\r\n produktansvar.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Med en vedtagelse af ændringsforslaget kommer lovforslaget tillige til at  \r\n\r\n omfatte uforarbejdede produkter hidrørende fra jordbrug, husdyrbrug, fiskeri  \r\n\r\n og jagt. </P>  \r\n\r\n<P>Til nr. 2-4 </P>  \r\n\r\n<P>Ændringsforslagene medfører, at alt erstatningsansvar for produktskade,  \r\n\r\n som støttes på loven eller på dansk rets almindelige regler om erstatning i  \r\n\r\n eller uden for kontrakt, forældes på 3 år efter det tidspunkt, da skadelidte  \r\n\r\n har fået eller burde have fået kendskab til skaden, defekten og vedkommende  \r\n\r\n producents navn og opholdssted. Reglen medfører således, at den almindelige  \r\n\r\n 5-årige forældelsesregel i 1908-loven generelt er fraveget ved produktansvar.  \r\n\r\n</P>  \r\n\r\n<P>Bestemmelsen i det foreslåede § 01, stk. 2, 1.-2. pkt., medfører, at krav,  \r\n\r\n der støttes på lovens regler, bortfalder efter 10 år regnet fra den dag, da  \r\n\r\n producenten bragte det skadevoldende produkt i omsætning, såfremt kravet ikke  \r\n\r\n er forældet efter stk. 1. </P>  \r\n\r\n<P>I stk. 2, 3. pkt., er det udtrykkeligt udtalt, at reglen om kravets  \r\n\r\n bortfald efter 10 år ikke gælder, hvis kravet støttes på almindelige regler  \r\n\r\n om erstatning i eller uden for kontrakt. I disse tilfælde er kravet således  \r\n\r\n foruden den i paragraffens stk. 1 nævnte 3-årige forældelsesfrist undergivet  \r\n\r\n den almindelige forældelsesregel på 20 år fra fordringens stiftelse, jf.  \r\n\r\n Danske Lov 5-14-4. </P>  \r\n\r\n<P>Til nr. 5 </P>  \r\n\r\n<P>Ændringsforslaget har til formål at åbne mulighed for en dansk  \r\n\r\n ratifikation af Haagerkonventionen af 2. oktober 1973 om lovvalget i sager om  \r\n\r\n produktansvar. Den engelske konventionstekst vedlægges som bilag*). Såfremt  \r\n\r\n ændringsforslaget vedtages, agter regeringen at ratificere denne konvention  \r\n\r\n uden særskilt forelæggelse for Folketinget af ratifikationsspørgsmålet. </P>  \r\n\r\n<P>Haagerkonventionen af 1973 er ratificeret af Frankrig, Luxembourg,  \r\n\r\n Holland, Norge, Spanien og Jugoslavien. Desuden har Belgien, Italien og  \r\n\r\n Portugal undertegnet, men endnu ikke ratificeret konventionen. </P>  \r\n\r\n<P>Efter konventionens lovvalgsregler skal producentens ansvar i  \r\n\r\n almindelighed bedømmes efter loven på skadesstedet eller på skadelidtes  \r\n\r\n bopæl. Konventionens regler må antages at svare til gældende dansk  \r\n\r\n international privatret. </P>  \r\n\r\n<P>Ændringsforslaget vil tillige gøre det muligt at indgå og ratificere  \r\n\r\n eventuelle fremtidige internationale overenskomster om lovvalget i sager om  \r\n\r\n produktansvar. </P>  \r\n\r\n<P>*) Ikke optrykt her. Der henvises til &#187;Haag Conference on Private  \r\n\r\n International Law. Collection of Conventions (1951-1988)&#187;, udgivet 1989  \r\n\r\n af The Permanent Bureau of The Haag Conference (ISBN 90 6215 2317). </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Tove Lindbo Larsen (S) Lissa Mathiasen  \r\n\r\n (S) Carsten Andersen (SF) Leif Hermann (SF) Ebba Strange (SF)</I> nfmd. <I>  \r\n\r\n</I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder modtaget justitsministerens besvarelse af et spørgsmål </P>  \r\n\r\n<P>stillet af udvalget. </P>  \r\n\r\n<P>Spørgsmålet og besvarelsen heraf er optrykt som bilag til  \r\n\r\n tillægsbetænkningen. </P>  \r\n\r\n<P>Udvalget har endvidere modtaget skriftlig henvendelse fra Foreningen af  \r\n\r\n danske Medicinfabrikker. </P>  \r\n\r\n<P>Et flertal (udvalget med undtagelse af Fremskridtspartiets medlem)  \r\n\r\n bemærker, at justitsministeren over for udvalget har oplyst, at der føres  \r\n\r\n forhandlinger mellem de berørte organisationer inden for medicinalbranchen  \r\n\r\n med henblik på at tilvejebringe en lægemiddelforsikring, der bl.a. vil dække  \r\n\r\n udviklingsskader i forbindelse med medicinalprodukter. </P>  \r\n\r\n<P>Der er enighed mellem flertallet og justitsministeren om, at man meget  \r\n\r\n nøje vil følge udfaldet af disse forhandlinger, og at man, såfremt ordningen  \r\n\r\n ikke gennemføres eller ikke får et tilfredsstillende indhold, vil tage  \r\n\r\n spørgsmålet om ansvar for udviklingsskader ved medicinalprodukter op til  \r\n\r\n fornyet vurdering med henblik på lovgivning. </P>  \r\n\r\n<P>Man har særlig drøftet spørgsmålet om lovregulering af produktansvaret for  \r\n\r\n tjenesteydelser. Justitsministeren har oplyst, at en lovregulering af  \r\n\r\n ansvaret for tjenesteydelser frembyder en række vanskeligheder, først og  \r\n\r\n fremmest fordi tjenesteydelser kan have en meget forskelligartet karakter,  \r\n\r\n svingende fra ren rådgivning til reparation og vedligeholdelse af f.eks.  \r\n\r\n biler. </P>  \r\n\r\n<P>Efter flertallets mening må det antages, at en vedtagelse af lovforslagets  \r\n\r\n regler om objektivt ansvar for defekte produkter vil få en afsmittende  \r\n\r\n virkning på retspraksis vedrørende produktansvar for tjenesteydelser, således  \r\n\r\n at det må antages, at ansvaret i praksis i et vist omfang vil blive  \r\n\r\n objektiveret i de tilfælde, hvor tjenesteydelsen har en høj grad af lighed  \r\n\r\n med de produkter, der er omfattet af lovforslaget. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>andet mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) vil ved 3. behandling redegøre for sin stilling til  \r\n\r\n lovforslaget. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse. </I></P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Tove Lindbo Larsen (S) Lissa Mathiasen  \r\n\r\n (S) Carsten Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Bilag </P>  \r\n\r\n<P>Et af udvalgets spørgsmål til justitsministeren og dennes besvarelse heraf  \r\n\r\n</P>  \r\n\r\n<P>Spørgsmål: </P>  \r\n\r\n<P>Ministeren bedes i det omfang, det er muligt, tilstille udvalget  \r\n\r\n oplysninger om den engelske regerings planer om lovgivning med hensyn til  \r\n\r\n uforarbejdede landbrugsprodukter. </P>  \r\n\r\n<P>Ministeren bedes samtidig oplyse, hvilke overvejelser de indhentede  \r\n\r\n oplysninger giver ministeren anledning til. </P>  \r\n\r\n<P>Svar: </P>  \r\n\r\n<P>Som anført i bemærkningerne til lovforslaget side 5, 2. spalte, omfatter  \r\n\r\n den britiske lovgivning til gennemførelse af produktansvarsdirektivet ikke  \r\n\r\n uforarbejdede landbrugsprodukter. </P>  \r\n\r\n<P>Justitsministeriet har søgt at indhente oplysninger fra de britiske  \r\n\r\n myndigheder om eventuelle lovgivningsinitiativer vedrørende produktansvar for  \r\n\r\n uforarbejdede landbrugsprodukter. </P>  \r\n\r\n<P>Hverken The Lord Chancellor's Office eller Department of Trade and  \r\n\r\n Industry var bekendt med sådanne initiativer. </P>  \r\n\r\n<P>Derimod har Department of Trade and Industry telefonisk oplyst, at den  \r\n\r\n britiske regering har modtaget en henvendelse fra EF-Kommissionen i medfør af  \r\n\r\n Romtraktatens § 169 i anledning af den britiske lovgivning til gennemførelse  \r\n\r\n af produktansvarsdirektivet. </P>  \r\n\r\n<P>I åbningsskrivelsen har Kommissionen anført, at den britiske regering har  \r\n\r\n handlet i strid med traktaten ved gennemførelsen af produktansvarsdirektivet.  \r\n\r\n Denne opfattelse støttes bl.a. på, at den britiske lovgivning undtager  \r\n\r\n landbrugsprodukter fra det objektive produktansvar, medmindre produktet har  \r\n\r\n undergået en &#187;industriel forarbejdning&#171;. </P>  \r\n\r\n<P>Efter Kommissionens opfattelse strider dette mod direktivets artikel 2,  \r\n\r\n hvorefter kun produkter, der endnu ikke har undergået en &#187;første  \r\n\r\n forarbejdning&#171;, kan undtages. </P>  \r\n\r\n<P>Efter det oplyste er det således Kommissionens opfattelse, at den britiske  \r\n\r\n lovgivning undtager landbrugsprodukter fra det objektive produktansvar i  \r\n\r\n<I>videre</I> omfang end tilladt efter direktivet. </P>  \r\n\r\n<P>De foreliggende oplysninger giver ikke Justitsministeriet anledning til  \r\n\r\n bemærkninger. </P>  \r\n\r\n<P>Tilføjelse til tillægsbetænkningen </P>  \r\n\r\n<P>Efter af 3. behandling af lovforslaget blev standset, og det henvistes til  \r\n\r\n fornyet udvalgsbehandling, har udvalget afholdt yderligere nogle møder.  \r\n\r\n Udvalget har herunder stillet spørgsmål til justitsministeren, som denne har  \r\n\r\n besvaret skriftligt. Herefter indstiller et mindretal (Det Konservative  \r\n\r\n Folkepartis, Venstres, Det Radikale Venstres, Centrum-Demokraternes og  \r\n\r\n Kristeligt Folkepartis medlemmer af udvalget) lovforslaget til vedtagelse i  \r\n\r\n den affattelse, hvori det foreligger efter 2. behandling. Et andet mindretal  \r\n\r\n (Socialdemokratiets og Socialistisk Folkepartis medlemmer af udvalget) vil  \r\n\r\n ved den fortsatte 3. behandling redegøre for sin stilling til lovforslaget.  \r\n\r\n Et tredje mindretal (Fremskridtspartiets medlem af udvalget) indstiller  \r\n\r\n lovforslaget til forkastelse. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  \r\n\r\n (RV) Nør Christensen (CD) Inger Stilling Pedersen (KRF) Erling Christensen  \r\n\r\n (S) Ole Espersen (S) Søren Hansen (S) Tove Lindbo Larsen (S) Lissa Mathiasen  \r\n\r\n (S) Carsten Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/07/1989"
        },
        {
            "displayName": "Accession",
            "displayValue": "198814K00054"
        },
        {
            "displayName": "Entydig dokumentidentifikation",
            "displayValue": "CL003984"
        },
        {
            "displayName": "Dato for førstegangsindlæggelse",
            "displayValue": "14/07/1989"
        },
        {
            "displayName": "Dato for indlæggelse",
            "displayValue": "14/07/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}