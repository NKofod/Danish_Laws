{
    "id": 153459,
    "title": "Ankestyrelsens principafgørelse 121-11 om handicapkompensation - personlig assistent - døv - funktionsnedsættelse - meget betydelig",
    "documentTypeId": "240",
    "isSagsforlobPeriodValid": true,
    "shortName": "KEN nr 10159 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 121-11 om handicapkompensation - personlig assistent - døv - funktionsnedsættelse - meget betydelig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Døve er efter lov om kompensation til handicappede i erhverv m.v. omfattet af den målgruppe, der har en betydelig og varig funktionsnedsættelse, men ikke en meget betydelig funktionsnedsættelse. Det betyder, at der kun er ret til tilskud til personlig assistent i gennemsnitligt 20 timer om ugen.</p>\r\n   <p class=\"TekstGenerel\">Et eventuelt behov for yderligere tilskud til personlig assistance ville indebære, at arbejdet som pædagog i en SFO for hørende børn ikke var foreneligt med mandens funktionsnedsættelse som døv.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om kompensation til handicappede i erhverv - lovbekendtgørelse nr. 727 af 7. juli 2009 - § 6, stk. 3 og § 7, stk. 3</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i NNs sag om, hvorvidt han har ret til tilskud til personlig assistent 27 timer om ugen.</p>\r\n<p>Resultatet er</p>\r\n<p>• NN har kun ret til tilskud til personlig assistent i gennemsnitligt 20 timer om ugen.</p>\r\n<p>Vi ændrer således afgørelsen fra beskæftigelsesankenævnet i Statsforvaltningen YY.</p>\r\n<p>Vores afgørelse medfører, at NN med 3 måneders varsel skal fratages tilskuddet på 27 timer om ugen til personlig assistent.</p>\r\n<p>Vi skal bede kommunen kontakte NN.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>NN har en varig og betydelig fysisk funktionsnedsættelse og har behov for særlig personlig bistand for at kunne varetage sit arbejde.</p>\r\n<p>Efter Lov om kompensation til handicappede i erhverv m.v. kan der gives tilskud for assistance i gennemsnitlig indtil 20 timer om ugen.</p>\r\n<p>Ankestyrelsens Beskæftigelsesudvalg har lagt vægt på, at NN er døv og har behov for tolkebistand, idet han arbejder 37 timer ugentligt som pædagog i en SFO for hørende børn.</p>\r\n<p>Vi har lagt vægt på, at NN tilhører lovens målgruppe. Døve har været en del af lovens målgruppe siden loven trådte i kraft den 1. juni 1998.</p>\r\n<p>I den forbindelse har vi lagt vægt på lovens forarbejder, hvorefter hørehandicappede anses for at have en varig og betydelig nedsat fysisk funktion.</p>\r\n<p>Vi finder ikke, at NN efter en konkret vurdering kan få tilskud op til fuld tid.</p>\r\n<p>Muligheden for efter en konkret vurdering at give tilskud op til 37 timer om ugen for personer, der har mere end én funktionsnedsættelse eller har en meget betydelig funktionsnedsættelse blev indført med ændringslov nummer 1254 af 20/12/2000 om ændring af lov om kompensation til handicappede i erhverv m.v.</p>\r\n<p>Vi har lagt vægt på, at NN ikke efter lovens definition har en meget betydelig funktionsnedsættelse, og at han ikke har mere end én funktionsnedsættelse.</p>\r\n<p>Der er ikke med lovændringen ændret ved, at døve efter loven er omfattet af den målgruppe, der alene har en betydelig og varig funktionsnedsættelse.</p>\r\n<p>Der kan ikke ydes tilskud til personlig assistance, hvis erhvervet er uforeneligt med funktionsnedsættelsen.</p>\r\n<p>Vi finder, at et eventuelt behov for yderligere tilskud til personlig assistance indebærer, at NNs arbejde som pædagog i en SFO for hørende børn ikke er foreneligt med hans funktionsnedsættelse.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 14. april 2010</p>\r\n<p>• Klagen til Ankestyrelsens Beskæftigelsesudvalg af 10. maj 2010</p>\r\n<p>• Beskæftigelsesankenævnets genvurdering</p>\r\n<p>• Supplerende bemærkninger af 17. juni 2010 fra Center for Døve til Ankestyrelsen</p>\r\n<p>• NNs supplerende bemærkninger med bilag til Ankestyrelsen</p>\r\n<p>A Kommune meddeler ved afgørelse af 29. september 2009 bevilling af tilskud til personlig assistent til NN med 20 ugentlige timers tolkebistand.</p>\r\n<p>Nævnet ændrer kommunens afgørelse, og finder at NN har ret til tilskud til personlig assistent med 27 timer per uge.</p>\r\n<p>Nævnet finder efter en konkret vurdering, at det at være døv er en meget betydelig funktionsnedsættelse, når NN skal fungere i arbejde som pædagog og lærer. Det er nævnets opfattelse, at han som døv pædagog og lærer i en institution med hørende børn og personale, har ret til tilskud op til fuld tid. Nævnet henviser til § 15, stk. 2, i Bekendtgørelse om kompensation til personer med handicap i erhverv m.v., hvorefter der endvidere i konkrete tilfælde kan ydes tilskud udover 37 timer om ugen.</p>\r\n<p>Kommunen klager.</p>\r\n<p>Kommunen mener ikke, at det at være hørehandicappet er en meget betydelig funktionsnedsættelse efter Lov om kompensation til handicappede i erhverv m.v. Kommunen henviser til lovens forarbejder.</p>\r\n<p>Derudover finder kommunen det principielt at få vurderet, om det er uforeneligt med funktionsnedsættelsen, at en døv person arbejder på en arbejdsplads, hvor hørelsen er en markant del af at kunne bestride jobbet. Kommunen finder det principielt, om det er i modstrid med bekendtgørelsens § 14 og § 15, at påtage sig et erhverv, der medfører, at der er behov for personlig assistance i hovedparten af arbejdstiden for at kunne varetage hvervet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 18. juni 2019, da den er erstattet af principafgørelse 29-19."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111015925"
        },
        {
            "displayName": "Entydig dokumentidentifikation",
            "displayValue": "BS006261"
        },
        {
            "displayName": "Dato for indlæggelse",
            "displayValue": "21/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10159"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2100232-10"
        },
        {
            "displayName": "Stikord",
            "displayValue": "121-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}