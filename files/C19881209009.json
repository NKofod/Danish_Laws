{
    "id": 72531,
    "title": "Cirkulære om valg af medlemmer til provstiudvalg og stiftsudvalg (til stiftsøvrighederne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 12090 af 30/11/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om valg af medlemmer til provstiudvalg  \r\n\r\n og stiftsudvalg </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(til stiftsøvrighederne) </P>  \r\n\r\n<BR>  \r\n\r\n<P>I henhold til § 24, stk. 1, jf. § 26, stk. 1, i lov om folkekirkens  \r\n\r\n økonomi skal der der inden 4 måneder efter hvert ordinært valg til  \r\n\r\n menighedsråd vælges et provstiudvalg i hvert provsti efter regle </P>  \r\n\r\n<P>r, der fastsættes af kirkeministeren. I henhold til samme lovs § 23, stk.  \r\n\r\n 2, jfr. bekendtgørelse nr. 607 af 17. december 1985, skal der samtidig vælges  \r\n\r\n et stiftsudvalg, ligeledes efter regler, der fastsættes af kirkeministeren.  \r\n\r\n</P>  \r\n\r\n<P>Ministeriet fastsætter herved følgende regler om disse valg: </P>  \r\n\r\n<P> <B>I. VALGRET OG VALGBARHED.</B>  A. Provstiudvalg. Valgret til  \r\n\r\n prostiudvalg har medlemmerne af provstiets menighedsrå </P>  \r\n\r\n<P>d . Præster i pastorater, der omfatter flere menighedsrådskredse i samme  \r\n\r\n provsti, har kun en stemme og kan selv vælge, i hvilket menighedsråd de vil  \r\n\r\n afgive stemme. Omfatter pastoratet menighedsrådskredse i mere end et provsti,  \r\n\r\n har præsten en stemme i hvert provsti. En repræsentant i et menighedsråd for  \r\n\r\n en valgmenighed har stemmeret ved valget, jfr. § 4 i lov om menighedsråd.  \r\n\r\n Valgbar er enhver, der opfylder betingelserne for at vælges til medlem af et  \r\n\r\n menighedsråd i provstiet. Fødte medlemmer af menighedsråd (præster) er  \r\n\r\n således ikke valgbare til provstiudvalg. B. Stiftsudvalg. Valgret til  \r\n\r\n stiftsudvalg har de samme, som har valgret til provstiudvalg med undtagelse  \r\n\r\n af repræsentanter for valgmenigheder. Valgbare til stiftsudvalg er kun valgte  \r\n\r\n medlemmer af provstiets menighedsråd. </P>  \r\n\r\n<P>II. ORIENTERENDE MØDE VEDRØRENDE VALGENE </P>  \r\n\r\n<P>Så snart provsten har modtaget udskrift af menighedsrådets  \r\n\r\n forhandlingsprotokol om udfaldet af menighedsrådsvalget, træffer  \r\n\r\n provstiudvalget foranstaltning til afholdelse af et orienterende møde for  \r\n\r\n samtlige menighedsrådsmedlemmer i provstiet. </P>  \r\n\r\n<P>Indbydelse til at deltage i mødet, der skal afholdes i tidsrummet 15.  \r\n\r\n januar - 6. februar, udsendes af provstiudvalget gennem formændene for  \r\n\r\n menighedsrådene til alle medlemmer af menighedsråd i provstiet. Endvidere  \r\n\r\n indbydes de valgmenighedsrepræsentanter, der i medfør af menighedsrådslovens  \r\n\r\n § 4 tiltræder menighedsrådet i tilfælde, hvor valgmenigheden benytter en  \r\n\r\n sognemenigheds kirke. Indbydelsen skal være de enkelte medlemmer i hænde  \r\n\r\n senest den 14. dag før mødets afholdelse. Den skal foruden oplysning om tid  \r\n\r\n og sted for mødets afholdelse indeholde følgende dagsorden: </P>  \r\n\r\n<P>a. Valg af dirigent. </P>  \r\n\r\n<P>b. Valg af valgbestyrelse (fælles for valg til provstiudvalg og  \r\n\r\n stiftsudvalg). </P>  \r\n\r\n<P>c. Redegørelse for provstiudvalgs virksomhed. </P>  \r\n\r\n<P>d. Redegørelse for stiftsudvalgs virksomhed. </P>  \r\n\r\n<P>e. Gennemgang af reglerne for valg til provstiudvalg og stiftsudva </P>  \r\n\r\n<P>l </P>  \r\n\r\n<P>g. </P>  \r\n\r\n<P>f. Eventuel begrænsning af antallet af valgte medlemmer til provstiudvalg.  \r\n\r\n</P>  \r\n\r\n<P>g. Drøftelse og eventuel opstilling af kandidater til valgene. </P>  \r\n\r\n<P>Tilførsel om mødets beslutninger med hensyn til pkt. b og f foretages til  \r\n\r\n provstiudvalgets forhandlingsprotokol. </P>  \r\n\r\n<P> <B>III. VALGBESTYRELSE.</B>  </P>  \r\n\r\n<P>Valgbestyrelsen består af 3 medlemmer. Den vælger selv sin formand. </P>  \r\n\r\n<P>Valgbestyrelsens medlemmer skal være medlemmer af menighedsråd i  \r\n\r\n provstiet. </P>  \r\n\r\n<P>Provsten, der kan indvælges i valgbestyrelsen, fungerer i alle tilfælde  \r\n\r\n som sekretær for valgbestyrelsen og fører den af stiftsøvrigheden  \r\n\r\n autoriserede forhandlingsbog. </P>  \r\n\r\n<P> <B>IV. ANTAL MEDLEMMER</B>  A. Provstiudvalg. </P>  \r\n\r\n<P>Til provstiudvalget vælges 4 medlemmer. Ved almindelig flertalsbeslutning  \r\n\r\n på det orienterende møde kan det vedtages, at antallet af valgte medlemmer  \r\n\r\n skal være færre end 4. Såfremt en sådan beslutning træffes, foretages der  \r\n\r\n særskilt afstemning om, hvorvidt antallet skal være 3 eller 2. Der kan ikke  \r\n\r\n stemmes ved fuldmagt eller pr. brev. B. Stiftsudvalg. </P>  \r\n\r\n<P>Til stiftsudvalget vælges 1 medlem. </P>  \r\n\r\n<P> <B>V. KANDIDATLISTER.</B>  A. Provstiudvalg. </P>  \r\n\r\n<P>Kandidatlister må kun indeholde navne på indtil 4 kandidater mere end det  \r\n\r\n antal medlemmer, der skal vælges til provstiudvalget. Kandidaternes samtykke  \r\n\r\n til opstillingen skal foreligge skriftligt, og kandidatlisterne skal være  \r\n\r\n underskrevet af mindst 10 stillere, der alle skal være medlemmer af  \r\n\r\n menighedsråd i provstiet. Også præster, der er ansat i provstiet, kan være  \r\n\r\n stillere. Ingen kan være stiller for mere end en kandidatliste, og ingen kan  \r\n\r\n opstilles som kandidat på mere end en liste. Sideordnet opstilling af  \r\n\r\n kandidater kan ikke finde sted. </P>  \r\n\r\n<P>Kandidatlisterne skal være indleveret til formanden for valgbestyrelsen  \r\n\r\n senest den 20. februar kl. 19. Straks herefter kontrollerer valgbestyrelsen,  \r\n\r\n at de opstillede kandidater er valgbare, og at stillerne opfylder  \r\n\r\n betingelserne for at være stillere. Senest 2 dage efter fristens udløb skal  \r\n\r\n valgbestyrelsen tilsende stillerne attestation om, at listen er i orden og  \r\n\r\n rettidigt indleveret. Er der konstateret mangler ved listen, meddeles dette  \r\n\r\n til stillerne med opfordring til, at disse mangler afhjælpes inden den 25.  \r\n\r\n februar kl. 19. </P>  \r\n\r\n<P>Den først indleverede liste betegnes som nr. 1, den anden som nr. 2 osv.  \r\n\r\n De godkendte lister opbevares foreløbig af valgbestyrelsen. </P>  \r\n\r\n<P>Der kan skriftligt anmeldes listeforbund senest den 25. februar kl . 19.  \r\n\r\n Om fremgangsmåden henvises til reglerne i ministeriets cirkulære af 10. juni  \r\n\r\n 1988 om foretagelse, opgørelse m.v. af valg til menighedsråd. </P>  \r\n\r\n<P>Er der ved udløbet af fristen for indgivelse af kandidatlister kun  \r\n\r\n indleveret en gyldig liste, bortfalder afstemningen. Af de på listen opførte  \r\n\r\n kandidater anses i så fald - alt efter det vedtagne antal medlemmer af  \r\n\r\n provstiudvalget - de 4, henholdsvis 3 eller 2 først anførte kandidater for  \r\n\r\n valgt. Meddelelse herom tilsendes stillerne, der anmodes om senest den 1.  \r\n\r\n april at indlevere en liste over personer, der ønskes som stedfortrædere.  \r\n\r\n Disse behøver ikke at have været opført på kandidatlisten. De kan anføres som  \r\n\r\n personlige, og indtil 4 personer vil kunne være personlige stedfortrædere for  \r\n\r\n en enkelt kandidat i en bestemt angivet rækkefølge. Samme person kan være  \r\n\r\n stedfortræder for flere kandidater. Stedfortræderne skal skriftligt samtykke  \r\n\r\n i at lade sig opstille. Såfremt stillerne ikke benytter sig af deres adgang  \r\n\r\n til at indlevere en sådan stedfortræderliste, anses de på listen opførte  \r\n\r\n kandidater, der ikke er valgt, som stedfortrædere i den rækkefølge, hvori de  \r\n\r\n er opført på kandidatlisten. </P>  \r\n\r\n<P>Der foretages tilførsel om afstemningens bortfald til valgbestyrelsens  \r\n\r\n forhandlingsbog, og meddelelse herom samt om navnene på de personer, der er  \r\n\r\n anset for valgt, deres rækkefølge, og om de udpegede stedfortrædere sendes  \r\n\r\n til de kandidater, der er anset for valgt, stedfortræderne, provstiets  \r\n\r\n menighedsråd og stiftsøvrigheden. B. Stiftsudvalg. </P>  \r\n\r\n<P>Kandidatanmeldelse, der kun må indeholde navnet på 1 kandidat (ingen  \r\n\r\n stedfortræder), indleveres til formanden for valgbestyrelsen senest den 20.  \r\n\r\n februar kl. 19. Anmeldelsen skal være skriftligt tiltrådt af den opstillede  \r\n\r\n kandidat og være underskrevet af mindst 5 stillere. Straks efter kontrollerer  \r\n\r\n valgbestyrelsen, at den anmeldte kandidat er valgbar, og at stillerne  \r\n\r\n opfylder betingelserne for at være stiller. </P>  \r\n\r\n<P>Er der ved udløbet af fristen for kandidatanmeldelse kun indleveret 1  \r\n\r\n anmeldelse, bortfalder afstemningen. </P>  \r\n\r\n<P>Der vælges ikke stedfortrædere for medlemmer af stiftsudvalget. Såfremt et  \r\n\r\n valgt medlem af stiftsudvalget i løbet af valgperioden (4 år fra 1. april  \r\n\r\n 1989) midlertidigt eller varigt bliver forhindret i at deltage i møder i  \r\n\r\n forbindelse med stiftsudvalgets virksomhed, kan provstiudvalget udpege en  \r\n\r\n stedfortræder blandt provstiets valgte menighedsrådsmedlemmer. </P>  \r\n\r\n<P>Meddelelse om, hvem der er valgt, sendes af valgbestyrelsen til  \r\n\r\n stiftsøvrigheden og provstiets menighedsråd. </P>  \r\n\r\n<P> <B>VI. STEMMESEDLER.</B>  A. Provstiudvalg. </P>  \r\n\r\n<P>Er der indkommet flere gyldige kandidatlister, tilvejebringer  \r\n\r\n valgbestyrelsen de fornødne stemmesedler. Med hensyn til stemmesedlernes  \r\n\r\n udformning henvises til reglerne i ministeriets cirkulære af 10. juni 1988 om  \r\n\r\n foretagelse, opgørelse m.v. af valg til menighedsråd. </P>  \r\n\r\n<P>Til stemmesedlen skal høre en særlig konvolut, hvori stemmesedlen  \r\n\r\n nedlægges umiddelbart efter stemmeafgivningen. Det fornødne antal  \r\n\r\n stemmesedler med tilhørende konvolutter samt en fortegnelse over stillerne  \r\n\r\n udsendes af valgbestyrelsen til formanden for hvert enkelt menighedsråd  \r\n\r\n således, at de er formanden i hænde senest den 6. marts. Der bør vedlægges et  \r\n\r\n par overskydende eksemplarer, som kan udleveres til brug for  \r\n\r\n menighedsrådsmedlemmer, som under afstemningen uforvarende beskadiger den  \r\n\r\n udleverede stemmeseddel eller afkrydser den forkert. </P>  \r\n\r\n<P>Der skal endvidere tages hensyn til, at medlemmer af menighedsråd for  \r\n\r\n kirkedistrikter, der består af dele af sogne i mere end et provsti, skal  \r\n\r\n afgive stemme ved valget i det provsti, hvori distriktets kirke er  \r\n\r\n beliggende. </P>  \r\n\r\n<P>Menighedsrådets formand skal straks ved modtagelsen af stemmesedlerne  \r\n\r\n kontrollere, at det fremsendte antal stemmesedler svarer til det af  \r\n\r\n valgbestyrelsen opgivne, og at der er et tilstrækkeligt antal stemmesedler  \r\n\r\n med tilhørende konvolutter. Er dette ikke tilfældet, rekvireres det manglende  \r\n\r\n antal hos valgbestyrelsen. </P>  \r\n\r\n<P>Ved udsendelsen af stemmematerialet skal valgbestyrelsen gøre opmærksom  \r\n\r\n på, at de udfyldte stemmesedler skal være valgbestyrelsen i hænde senest den  \r\n\r\n 20. marts kl. 19. B. Stiftsudvalg. </P>  \r\n\r\n<P>Valgbestyrelsen foranlediger, at det nødvendige antal stemmesedler trykkes  \r\n\r\n med de anmeldte kandidaters navne, angivet i alfabetisk rækkefølge og med  \r\n\r\n angivelse af kandidaternes hjemsted (menighedsråd). </P>  \r\n\r\n<P>Til stemmesedlen skal høre en særlig konvolut, hvori stemmesedlen  \r\n\r\n nedlægges umiddelbart efter stemmeafgivningen. </P>  \r\n\r\n<P>Om udsendelse af stemmesedlerne til menighedsrådene henvises til det  \r\n\r\n ovenfor under A anførte. </P>  \r\n\r\n<P> <B>VII. AFSTEMNINGEN.</B>  A. Provstiudvalg. </P>  \r\n\r\n<P>Afstemningen foretages i et menighedsrådsmøde. Medlemmer, der er  \r\n\r\n forhindret i at være til stede i dette møde, kan ikke afgive stemme.  \r\n\r\n Stemmesedler, der fremkommer til valgbestyrelsen efter den 20. marts, kommer  \r\n\r\n ikke i betragtning. </P>  \r\n\r\n<P>På afstemningsmødet omdeler formanden for menighedsrådet en stemmeseddel  \r\n\r\n med tilhørende konvolut til hvert medlem. Med hensyn til præsters afstemning  \r\n\r\n henvises til det under I anførte. </P>  \r\n\r\n<P>Afstemning sker ved at mærke stemmesedlen med et kryds enten ud for  \r\n\r\n listebetegnelsen (listens nummer) eller ud for navnet på den kandidat, der  \r\n\r\n ønskes valgt. På stemmesedlen må kun anføres dette ene kryds. Der må ikke  \r\n\r\n anføres ord, tal eller andet, f.eks. underskrift, der kan give stemmesedlen  \r\n\r\n særpræg. Kommer et menighedsrådsmedlem uforvarende til at afmærke sin  \r\n\r\n stemmeseddel forkert eller beskadige den, kan han mod aflevering af den få  \r\n\r\n udleveret en ny stemmeseddel. Den tilbageleverede stemmeseddel skal af  \r\n\r\n formanden opbevares og tilbagesendes til valgbestyrelsen sammen med de øvrigt  \r\n\r\n stemmesedler, men adskilt fra disse. </P>  \r\n\r\n<P>Når stemmesedlen er afkrydset, lægges den i den udleverede konvolut, som  \r\n\r\n afleveres til formanden. Et medlem af menighedsrådet, der ikke ønsker at  \r\n\r\n stemme, lægger den blanke stemmeseddel i konvolutten. </P>  \r\n\r\n<P>Tilbagesendelse af stemmesedlerne til valgbestyrelsen skal ske umiddelbart  \r\n\r\n efter afstemningen. Menighedsrådets formand skal oplyse antallet af de fra  \r\n\r\n valgbestyrelsen modtagne stemmesedler samt antallet af benyttede, ubenyttede  \r\n\r\n og ombyttede stemmesedler. B. Stiftsudvalg. </P>  \r\n\r\n<P>Med hensyn til afstemningen henvises til det ovenfor under A anførte. Dog  \r\n\r\n må der ved valg af medlem til stiftsudvalg kun sættes et kryds ud for navnet  \r\n\r\n på den kandidat, man ønsker at stemme på. Stemmesedler, hvorpå der er anført  \r\n\r\n andet end krydset, er ugyldige. </P>  \r\n\r\n<P> <B>VIII. STEMMEOPTÆLLINGEN OG OPGØRELSEN AF VALGET</B>  A. Provstiudvalg.  \r\n\r\n</P>  \r\n\r\n<P>Optælling af stemmesedler og opgørelse af valget foretages af  \r\n\r\n valgbestyrelsen under et for hele provstiet, når stemmesedler er modtaget for  \r\n\r\n alle menighedsråd, og senest den 21. marts. Optællingen er offentlig i det  \r\n\r\n omfang pladshensyn gør det muligt. </P>  \r\n\r\n<P>Valget opgøres som et forholdstalsvalg på samme måde som opgørelsen af  \r\n\r\n valg til menighedsråd, jf. reglerne i ministeriets cirkulære herom af 10.  \r\n\r\n juni 1988. </P>  \r\n\r\n<P>Når valget er endeligt opgjort, tilføres der forhandlingsbogen nøjagtig  \r\n\r\n oplysning herom, således at det angives, hvorledes stemmerne fordelte sig på  \r\n\r\n de forskellige kandidatlister, i hvilken nummerorden mandaterne tilfaldt  \r\n\r\n listerne, hvilket fordelingstal der blev lagt til grund for hver  \r\n\r\n kandidatliste, hvor mange personlige stemmer, der blev afgivet for  \r\n\r\n kandidaterne, hvorledes listestemmerne fordeltes på kandidaterne, hvilke  \r\n\r\n medlemmer der blev erklæret for valgt, samt det medlemsnummer, der tilfaldt  \r\n\r\n hver af de valgte. B. Stiftsudvalg. </P>  \r\n\r\n<P>Optællingen af stemmesedler foretages af valgbestyrelsen snarest muligt,  \r\n\r\n efter af stemmesedlerne er modtaget for alle menighedsråd, og senest den 21.  \r\n\r\n marts. </P>  \r\n\r\n<P>I tilfælde af stemmelighed mellem kandidater med højeste stemmetal,  \r\n\r\n afgøres det ved lodtrækning hvilken kandidat der er valgt. De pågældende  \r\n\r\n kandidater skal have adgang til at overvære lodtrækningen. </P>  \r\n\r\n<P> <B>IX. VALGKLAGER - INDBERETNING OM VALGET.</B>  A. Provstiudvalg. </P>  \r\n\r\n<P>Udskrift af forhandlingsbogen indsendes af valgbestyrelsen til  \r\n\r\n stiftsøvrigheden. Samtidig underretter valgbestyrelsen de valgte om valget og  \r\n\r\n om det medlemsnummer, hver af den er valgt med, og tilkendegiver, at  \r\n\r\n eventuelle klager over valgets gyldighed senest den 28. marts skal indsendes  \r\n\r\n til stiftsøvrigheden, der efter at have indhentet valgbestyrelsens erklæring  \r\n\r\n afgør sagen. Stiftsøvrighedens afgørelse kan indankes for ministeriet. </P>  \r\n\r\n<P>Er der efter klagefristens udløb ikke indkommet klager over valgets  \r\n\r\n gyldighed, meddeler stiftsøvrigheden dette til valgbestyrelsen, der derefter  \r\n\r\n underretter provstiets menighedsråd om navnene på de valgte medlemmer, deres  \r\n\r\n medlemsnummer, og navnene på de valgte stedfortrædere. B. Stiftsudvalg. </P>  \r\n\r\n<P>Eventuelle klager over valgets gyldighed skal senest den 28. marts  \r\n\r\n indgives til stiftsøvrigheden, der efter at have indhentet valgbestyrelsens  \r\n\r\n erklæring afgør sagen. Stiftsøvrighedens afgørelse kan indankes for  \r\n\r\n ministeriet. Er der efter klagefristens udløb ikke indkommet klager over  \r\n\r\n valgets gyldighed, meddeler stiftsøvrigheden dette til valgbestyrelsen, der  \r\n\r\n derefter underetter provstiets menighedsråd om navnene på de valgte  \r\n\r\n medlemmer. </P>  \r\n\r\n<P> <B>X. UDGIFTERNE.</B>  </P>  \r\n\r\n<P>Udgifter i forbindelse med afholdelsen af det orienterende møde og  \r\n\r\n valgudgifterne i øvrigt udredes af fællesfonden. Der kan for deltagelse i  \r\n\r\n møder til forberedelse og opgørelse af valget tillægges valgbestyrelsens  \r\n\r\n medlemmer diæter som fastsat for medlemmer af provstiudvalg for deltagelse i  \r\n\r\n udvalgsmøder. </P>  \r\n\r\n<P>Befordringsudgifter i forbindelse med menighedsrådsmedlemmernes deltagelse  \r\n\r\n i det orienterende møde udredes af kirkens kasse. </P>  \r\n\r\n<P>--------- </P>  \r\n\r\n<P>Et antal eksemplarer af dette cirkulære vedlægges til omdeling blandt  \r\n\r\n stiftets provstiudvalg og menighedsråd. </P>  \r\n\r\n<P>København, den 30. november 1988. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Asger Jørgensen </P>  \r\n\r\n<P>/Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881209009"
        },
        {
            "displayName": "Entydig dokumentidentifikation",
            "displayValue": "CM031725"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12090"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/11/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "K.min.j.nr.731/88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}