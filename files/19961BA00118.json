{
    "id": 106570,
    "title": "1996 BSF 118   FORSLAG TIL FOLKETINGSBESLUTNING OM NEDLÆGGELSE AF SKOV- OG NATURSTYRELSEN  ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 118",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 118 </P>  \r\n\r\n<P></P>  \r\n\r\n<P>Forslag til folketingsbeslutning om nedlæggelse af Skov- og Naturstyrelsen  \r\n\r\n</P>  \r\n\r\n<P></P>  \r\n\r\n<P>Fremsat af Aage Brusgaard (FP) Kim Behnke (FP) Tom Behnke (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 8. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i folketingsåret 1996-97 at </P>  \r\n\r\n<P>fremsætte lovforslag, der sikrer, at Skov- og Naturstyrelsens </P>  \r\n\r\n<P>aktiviteter ophører eller overføres til andre instanser. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Et voksende antal sager viser, at Skov- og Naturstyrelsen har fået alt for  \r\n\r\n stor magt. Et flertal i Folketinget har givet Skov- og Naturstyrelsen øget  \r\n\r\n kompetence. Det kan ikke være rigtigt, at en styrelse skal sidde på  \r\n\r\n magtbeføjelser, der i den grad går ud over landet og dets borgere. De fleste  \r\n\r\n af de områder, som Skov- og Naturstyrelsen forvalter, kan langt bedre  \r\n\r\n varetages af private hænder i nærhed og samarbejde med borgerne. Vores  \r\n\r\n naturområder med jorder, enge, skove, moser og søer samt landets  \r\n\r\n kulturhistoriske minder og bygninger tilhører folket og er på ganske udmærket  \r\n\r\n vis blevet forvaltet og varetaget af folket, herunder i særdeleshed af  \r\n\r\n bønderne, igennem tiderne. Interessen for at bevare og beskytte naturen såvel  \r\n\r\n som de historiske minder ligger stadig bedst hos befolkningen og  \r\n\r\n nærdemokratiet såsom kommunale og fælleskommunale enheder. Det vil rette op  \r\n\r\n på den konkurrenceforvridning, det er, når staten ejer, forvalter og  \r\n\r\n &quot;producerer&quot;. Danmark behøver ikke have en central styrelse, der  \r\n\r\n bestemmer og regerer hen over hovedet på befolkningen og de personer, som er  \r\n\r\n valgt til at styre i kommunerne. Kun en lille del af Skov- og Naturstyrelsens  \r\n\r\n nuværende opgaver bør ligge i ministerielt regi. </P>  \r\n\r\n<P>Fremskridtspartiets ønske om nedlæggelse af Skov- og Naturstyrelsen er  \r\n\r\n ikke baseret på, at embedsmændene ikke udfører deres arbejde ordentligt, men  \r\n\r\n skyldes, at Fremskridtspartiet har den grundholdning, at så meget som muligt  \r\n\r\n skal lægges ud til den enkelte borger eller til nærområderne som f.eks.  \r\n\r\n kommunerne, og at den offentlige sektor skal være så lille som mulig. </P>  \r\n\r\n<P>Danmark har i de seneste år skabt en offentlig sektor, der gør, at Danmark  \r\n\r\n er det land i verden, der har det største antal offentligt ansatte pr.  \r\n\r\n indbygger næst efter Sverige, jf. Dansk Industris seneste opgørelse for  \r\n\r\n beskæftigelsen i den offentlige sektor, 1993. Herudover er Danmark blandt de  \r\n\r\n lande i verden, der har den højeste statsgæld pr. indbygger, og Danmark er  \r\n\r\n topscorer, hvad skattetryk angår. Derfor er der noget, der tyder på, at  \r\n\r\n organiseringen af samfundet er forkert. </P>  \r\n\r\n<P>Fremskridtspartiet ønsker en debat om emnet, og partiet ønsker Skov- og  \r\n\r\n Naturstyrelsen nedlagt som styrelse og opgaverne og kompetencen overført til  \r\n\r\n andre instanser eller afviklet. Fremskridtspartiet ønsker, at de aktiviteter  \r\n\r\n og de besiddelser, som staten ejer, og som Skov- og Naturstyrelsen driver, i  \r\n\r\n videst muligt omfang sælges og - hvor det ikke kan lade sig gøre -  \r\n\r\n udliciteres de til de højest bydende. </P>  \r\n\r\n<P>Fremskridtspartiet er af den opfattelse, at det frie initiativ skal  \r\n\r\n blomstre, ved at tingene bliver lagt ud til private eller ud i nærområderne.  \r\n\r\n Da vil ansvarsbevidstheden stige for dem, der udfører arbejdet, og  \r\n\r\n forståelsen i befolkningen vil vokse i takt hermed. </P>  \r\n\r\n<P>Et historisk tilbageblik vil vise, at den borgerlige KVR-regering sidst i  \r\n\r\n 1980'erne sørgede for, at der blev indgået forlig om afhændelse af statens  \r\n\r\n ejendom, bl. a. ved finanslovaftale med Fremskridtspartiet. KVR var enige om,  \r\n\r\n at aftaler om større privatisering i form af salg af statsaktiver er  \r\n\r\n positive, ikke mindst ud fra den betragtning, at incitamentet til rentabel  \r\n\r\n drift af virksomheder og institutioner, som lægges over i privat regi, er  \r\n\r\n ganske betragteligt. Som det på det tidspunkt fremgik af debatten om  \r\n\r\n afbureaukratisering, effektivisering og smidiggørelse af den offentlige  \r\n\r\n sektor, var et af midlerne til at styrke brugerindflydelsen netop  \r\n\r\n privatiseringen, jf. forhandlingerne om finansloven for f.eks. 1989 og 1990.  \r\n\r\n</P>  \r\n\r\n<P>Skov- og Naturstyrelsen har haft en samlet arealtilgang i perioden 1985-95  \r\n\r\n på 16.801,5 ha, jf. bilag 1. Vi ser således, at tidligere indgåede forlig om  \r\n\r\n salg er under afvikling, og at der kun kan forventes en større udgift i de  \r\n\r\n kommende år, hvis tendensen ikke stoppes og der bliver indgået nye aftaler om  \r\n\r\n afvikling af Skov- og Naturstyrelsens besiddelser. </P>  \r\n\r\n<P>En voksende Skov- og Naturstyrelse er udtryk for en undervurdering af  \r\n\r\n befolkningens evne og interesse for at passe på omgivelserne, natur og  \r\n\r\n kultur. I de seneste år er der opstået en disharmoni mellem interesser og  \r\n\r\n ansvar med det resultat, at staten handler på bekostning af land og folk.  \r\n\r\n</P>  \r\n\r\n<P>Den nuværende struktur med Skov- og Naturstyrelsen som formynder og  \r\n\r\n forvalter af statsejendom, jagt- og naturbeskyttelse og bygningsbevaring m.m.  \r\n\r\n resulterer i unødig centralisering, overadministration, bureaukrati samt  \r\n\r\n konkurrenceforvridning i forhold til det private erhvervsliv. Herudover viser  \r\n\r\n flere og flere sager, at Skov- og Naturstyrelsen forvalter opgaven til  \r\n\r\n direkte ulykke og gene for befolkning, dyr og natur. </P>  \r\n\r\n<P> <I>Skov- og Naturstyrelsens struktur</I>  </P>  \r\n\r\n<P>Skov- og Naturstyrelsen er en stor styrelse med en central styrelse  \r\n\r\n bestående af i alt 16 kontorer plus en direktion, 25 statsskovdistrikter, 5  \r\n\r\n regionale maskinstationer, 1 planteavlsstation og endelig Skovskolen. </P>  \r\n\r\n<P> <I>Skov- og Naturstyrelsens kompetence og ansvar</I>  </P>  \r\n\r\n<P>Skov- og Naturstyrelsen varetager ledelsen af statsskovbruget, herunder  \r\n\r\n driften af ministeriets samlede arealer inklusive landbrugsarealer samt  \r\n\r\n administration m.v. af skovloven, jagt- og vildtforvaltningsloven,  \r\n\r\n naturbeskyttelsesloven, råstofloven, skovskoleloven, Tøndermarskloven,  \r\n\r\n bygningsfredningsloven, østøtteloven, planlovens § 40 om forbud mod  \r\n\r\n helårsbeboelse af sommerhuse, sommerhusloven og opgaver i forbindelse med  \r\n\r\n friluftslivet. </P>  \r\n\r\n<P> <I>Skov- og Naturstyrelsens økonomiske forhold</I>  </P>  \r\n\r\n<P>Finanslovsmæssigt er styrelsens opgaver opdelt på fire områder: (a)  \r\n\r\n Statsvirksomheden, som omfatter myndighedsopgaverne samt driften af  \r\n\r\n erhvervsarealerne (dvs. statsskove, arealdrift m.v.), (b) naturforvaltning,  \r\n\r\n som omfatter forskellige naturprojekter m.v. på egne eller erhvervede arealer  \r\n\r\n samt Dyrehavsbakken og østøtten, (c) bygningsbevaring, som omfatter tilskud  \r\n\r\n til bygningsfredning, undervisning, som omfatter drift og anlæg vedr.  \r\n\r\n Skovskolen, og (d) privat skovbrug, som omfatter tilskud og støtte til  \r\n\r\n konsulentvirksomhed og produktudvikling i skovbruget. </P>  \r\n\r\n<P>Den samlede statsvirksomhed har en budgetteret udgift i 1997 på 766,4 mio.  \r\n\r\n kr. og indtægt på 409,9 mio. kr., jf. finanslov for finansåret 1997. Det vil  \r\n\r\n sige, at nettoudgiften til statsvirksomheden i alt er 356,5 mio. kr. Hertil  \r\n\r\n kommer at Skov- og Naturstyrelsen administrerer en række tilskudsordninger,  \r\n\r\n som fordeler sig på følgende: </P>  \r\n\r\n<pre><font color=gray> \r\n\r\n Naturforvaltning .................   136,0 mio. kr.  \r\n\r\n Bygningsbevaring .................    36,1 mio. kr.  \r\n\r\n Privat skovbrug ..................    45,5 mio. kr.  \r\n\r\n</font></pre>\r\n\r\n<P>Endvidere anvendes 22,6 mio. kr. til undervisning (drift af skovskolen).  \r\n\r\n</P>  \r\n\r\n<P> <I>Skov- og Naturstyrelsens personaleforbrug</I>  </P>  \r\n\r\n<P>Det samlede personaleforbrug for statsvirksomheden forventes i 1997 at  \r\n\r\n andrage 1.569 årsværk inklusive 117 helårspuljejob.  \r\n\r\n Naturforvaltningsprojekter forventes at medføre et årsværkforbrug på 227,  \r\n\r\n medens der i forbindelse med undervisning (Skovskolen) ventes anvendt 115  \r\n\r\n årsværk inklusive indtægtsdækket virksomhed (32) og 14 puljejob. </P>  \r\n\r\n<P>Skov- og Naturstyrelsen er en centralistisk magtstruktur, der finansieres  \r\n\r\n af statskassen. Både den offentlige sektor og den private sektor ville være  \r\n\r\n bedre stillet, hvis styrelsens opgaver og ansvar blev lagt ud i privat og  \r\n\r\n kommunalt regi tættere på borgere. </P>  \r\n\r\n<P>Fremskridtspartiet foreslår hermed, at Skov- og Naturstyrelsens nuværende  \r\n\r\n hovedarbejdsområder fremover fordeles på følgende vis: </P>  \r\n\r\n<P> <I>1. Skov- og arealdrift</I>  </P>  \r\n\r\n<P>Området omfatter den erhvervsmæssige drift af statens arealer samt  \r\n\r\n udgifter til naturbeskyttelse og friluftsliv, som foretages af distrikterne.  \r\n\r\n Af finansloven fremgår det, at der er budgetteret med et underskud på den  \r\n\r\n erhvervsmæssige drift på 58 mio. kr. samt en udgift til naturbeskyttelse og  \r\n\r\n friluftsliv på 72 mio. kr., i alt cirka 130 mio. kr. </P>  \r\n\r\n<P>Skov- og Naturstyrelsen administrerer store arealer. Over halvdelen af  \r\n\r\n arealet udgør skov af forskellige typer. Skovarealet udgjorde i 1995 over  \r\n\r\n 100.000 ha. Regnes Skov- og Naturstyrelsens ikkebevoksede arealer med,  \r\n\r\n udgjorde styrelsens samlede areal ved årsskiftet 1995-96 183.777 ha. </P>  \r\n\r\n<P>Som udgangspunkt er det forslagsstillernes opfattelse, at staten ikke skal  \r\n\r\n drive erhvervsmæssig drift i konkurrence med private. Derfor skal hele Skov-  \r\n\r\n og Naturstyrelsens erhvervsmæssige drift af skovarealer privatiseres i form  \r\n\r\n af salg og bortforpagtning over en årrække. Samtidig skal tilskud til privat  \r\n\r\n skovdrift naturligvis bortfalde. Tilskud til privat skovdrift må formodes at  \r\n\r\n være iværksat for at kompensere for det konkurrenceforvridende element, der  \r\n\r\n ligger i statslig skovdrift, og det er en konsekvens af, at Skov- og  \r\n\r\n Naturstyrelsen engagerer sig i erhvervsmæssig drift. </P>  \r\n\r\n<P>Det er ikke hensigtsmæssigt, at staten i en situation med budgetunderskud  \r\n\r\n og en enorm statsgæld vedbliver med at beholde besiddelser og sågar  \r\n\r\n fortsætter opkøb af arealer, som lige så godt kunne være på private hænder.  \r\n\r\n Besiddelserne bør afhændes hurtigst muligt og provenuet bruges til afdrag på  \r\n\r\n statsgælden. </P>  \r\n\r\n<P>Der kan dog være situationer, hvor det er hensigtsmæssigt at beholde selve  \r\n\r\n ejerskabet af skov- og jordarealer på statens hænder. Det kan være områder,  \r\n\r\n som under en eller anden form er underlagt fredningsbestemmelser eller  \r\n\r\n lignende. I disse tilfælde vil det være oplagt at udlicitere selve  \r\n\r\n skovdriften til private. </P>  \r\n\r\n<P> <I>2. Skovlovsadministration</I>  </P>  \r\n\r\n<P>Området omfatter administration af skovlovgivningen, fredsskovsnotering,  \r\n\r\n udviklingsprojekter og konsulentbistand for private skovejere samt  \r\n\r\n administration af en række tilskudsordninger til det private skovbrug.  \r\n\r\n Udgifter til administration udgør cirka 15 mio. kr., medens de samlede  \r\n\r\n udgifter udgør cirka 45,5 mio. kr. fordelt på 3 ordninger:  \r\n\r\n Konsulentvirksomhed i skovbruget, produktudvikling af skovbrugsprodukter og  \r\n\r\n skovbrugsforanstaltninger i henhold til skovloven. </P>  \r\n\r\n<P>Alle tilskudsformer til privat skovbrug fjernes som følge af, at staten  \r\n\r\n ikke længere er involveret i konkurrenceforvridende erhvervsmæssig skovdrift.  \r\n\r\n Fremskridtspartiet går ind for at fritage skovbesiddelser for grundskyld for  \r\n\r\n at kompensere for bortfald af tilskud. </P>  \r\n\r\n<P>Finansiering og administration af udviklingsprojekter og konsulentbistand  \r\n\r\n overlades til de private skovbrug. Det privatiserede skovbrug kan med fordel  \r\n\r\n hente inspiration fra landbruget og private skovejere, som har meget  \r\n\r\n veludviklede og velfungerende konsulent- og rådgivningsorganisationer.  \r\n\r\n Ligeledes kan der hentes inspiration og konsulentbistand fra det  \r\n\r\n velfungerende &quot;Hedeselskabet&quot;, som i dag drives helt uden  \r\n\r\n statstilskud. Tilsynsvirksomhed og administration af lovgivning bibeholdes i  \r\n\r\n offentligt regi. </P>  \r\n\r\n<P> <I>3. Jagt- og vildtforvaltningen</I>  </P>  \r\n\r\n<P>Området omfatter administration af jagtloven, drift af vildtreservater,  \r\n\r\n vildtplejeforanstaltninger, konsulenttjeneste m.v. Hertil kommer  \r\n\r\n administration af jagttegnsafgiften. Afgiften heraf indbringer ca. 66 mio.  \r\n\r\n kr. og anvendes på området, som i øvrigt nogenlunde skal hvile i sig selv.  \r\n\r\n Midlerne anvendes, jf. finansloven 1997, som følger (mio. kr.). </P>  \r\n\r\n<pre><font color=gray> \r\n\r\n Lovadministration m.v. ...............  3,2  \r\n\r\n Information m.v. .....................  1,0  \r\n\r\n Jagt- og Skovbrugsmuseet .............  2,9  \r\n\r\n Kalø Gods. Administration ............  1,1  \r\n\r\n Forskning og udvikling ............... 17,0  \r\n\r\n Erstatninger, reservatdrift m.v. .....  9,5  \r\n\r\n Jagttegnsforsikring ..................  3,4  \r\n\r\n Jagttegnsudstedelse ..................  4,1  \r\n\r\n Tilskud til organisationer ...........  5,5  \r\n\r\n Vildtplejeforanstaltninger ...........  4,0  \r\n\r\n Konsulentvirksomhed ..................  8,0  \r\n\r\n Anlægs- og byggeprojekter ............  5,0  \r\n\r\n Arealerhvervelser m.v. ...............  1,0  \r\n\r\n Øvrige projekter .....................  0,5  \r\n\r\n</font></pre>\r\n\r\n<P>Jagt- og vildtforvaltningen foreslås udlagt som en selvejende institution,  \r\n\r\n som herefter varetager administration af jagtloven, drift af vildtreservater,  \r\n\r\n vildtplejeforanstaltninger, konsulenttjeneste m.v. Hertil kommer  \r\n\r\n administration af jagttegnsafgiften. Den selvejende institutions indtægter  \r\n\r\n skal bestå af indtægter fra jagttegnsafgiften. Bestyrelsen for institutionen  \r\n\r\n skal være bredt sammensat, således at både jægere, staten,  \r\n\r\n forskningsverdenen, borgere m.v. er repræsenteret. </P>  \r\n\r\n<P>Statens opgave er hermed reduceret til opkrævning af jagttegnsafgift og  \r\n\r\n tilsyn med den selvejende institution. </P>  \r\n\r\n<P> <I>4. Naturbeskyttelse og naturforvaltning</I>  </P>  \r\n\r\n<P>Området omfatter administration af naturbeskyttelsesloven,  \r\n\r\n fredningsplanlægning, naturpleje, landbeskyttelse, administration af  \r\n\r\n naturforvaltningsmidler og naturprojekter, naturgenopretning, opgaver i  \r\n\r\n forbindelse med friluftslivet samt opgaver omkring fortidsminder. De samlede  \r\n\r\n udgifter til dette myndighedsområde er ca. 82 mio. kr. i 1997. Herudover  \r\n\r\n forventes udbetalt ca. 112 mio. kr. fordelt på naturprojekter,  \r\n\r\n skovrejsningsprojekter og friluftsprojekter. De samlede udgifter vil således  \r\n\r\n være: </P>  \r\n\r\n<pre><font color=gray> \r\n\r\n a. Naturprojekter .............   37,0  \r\n\r\n b. Skovrejsningsprojekter .....   59,9  \r\n\r\n c. Friluftsprojekter ..........   15,0  \r\n\r\n d. Administration .............   82  \r\n\r\n I alt .........................  193,9  \r\n\r\n</font></pre>\r\n\r\n<P>Det er forslagsstillernes holdning, at beslutninger vedrørende  \r\n\r\n naturbeskyttelse og naturforvaltning løses bedst af nærdemokratiet.  \r\n\r\n Beslutningerne træffes bedst af de mennesker, der lever i nærområdet, og for  \r\n\r\n hvem en eventuel fredning el. lign. har betydning. I dag er tendensen den  \r\n\r\n stik modsatte. Skov- og Naturstyrelsen fungerer som en stat i staten. Derfor  \r\n\r\n foreslås hele dette område lagt ud til kommunerne, hvor lokalbefolkningen har  \r\n\r\n større indflydelse på beslutningerne. </P>  \r\n\r\n<P>De for hele landet relevante fortidsminder eller nationale klenodier af  \r\n\r\n historisk eller kulturel betydning plejes og forvaltes af kommunerne med  \r\n\r\n støtte fra evt. Boligministeriet, som allerede administrerer en del fredede  \r\n\r\n bygninger og byfornyelse. </P>  \r\n\r\n<P> <I>5. Hav og råstof</I>  </P>  \r\n\r\n<P>Området omfatter administration af lovgivningen og planlægningen i  \r\n\r\n tilknytning til udnyttelse af råstoffer samt udpegning af råstofreserver både  \r\n\r\n på landjorden og søterritoriet. Udgift cirka 8 mio. kr. </P>  \r\n\r\n<P>Forslagsstillerne foreslår, at området fortsat ligger i Miljø- og  \r\n\r\n Energiministeriet eller overføres til Trafikministeriet ved  \r\n\r\n Kystinspektoratet. </P>  \r\n\r\n<P> <I>6. Bygningsbevaring og bygningsfredning</I>  </P>  \r\n\r\n<P>Området omfatter administration af bygningsfredningsloven, herunder  \r\n\r\n fredningspolitik og ansøgninger om støtte til fredede bygninger samt opgaver  \r\n\r\n i forbindelse med byggeskader og bygningsbevaring, herunder medvirken til  \r\n\r\n udarbejdelse af kommuneatlas og kortlægning af bymiljøer og bevaringsværdige  \r\n\r\n ejendomme. Udgiften andrager cirka 21 mio. kr. Hertil kommer tilskud til  \r\n\r\n istandsættelse af fredede bygninger, Håndværkercenteret i Rådvad og Statens  \r\n\r\n Bygningsfredningsfond på i alt 36,1 mio. kr. </P>  \r\n\r\n<P>Det bør overvejes, om ikke nogle af opgaverne under bygningsbevaring og  \r\n\r\n bygningsfredning er overflødige og kan undværes. Nogle opgaver kan lægges  \r\n\r\n over i Boligministeriet, hvor anden bygningsforvaltning og byfornyelsen  \r\n\r\n ligger. Det kunne være følgende områder: Internationale sager om  \r\n\r\n bygningsfredning og -restaurering, Sekretariat for Det Særlige Bygningssyn,  \r\n\r\n Sekretariat for Statens Bygningsfredningsfond, Det statslige  \r\n\r\n Dokumentationscenter, vejledning og økonomisk støtte til istandsættelse og  \r\n\r\n restaurering af fredede bygninger og nordisk samarbejde. </P>  \r\n\r\n<P>Andre opgaver overføres til kommunerne. Det kunne være følgende områder:  \r\n\r\n Kortlægning af bymiljøer og bevaringsværdige ejendomme, integration af  \r\n\r\n bevaringshensyn i den kommunale planlægning, bygningsfredningsloven,  \r\n\r\n fredningspolitik og behandling af byggesager. </P>  \r\n\r\n<P> <I>7. Østøtte</I>  </P>  \r\n\r\n<P>Området omfatter støtte til drift af færger, investeringer i nye færger,  \r\n\r\n projektstøtte samt støtte til øsekretariatet. Administrativ udgift cirka 0,3  \r\n\r\n mio. kr. og samlet støtte på cirka 22 mio. kr. </P>  \r\n\r\n<P>Opgaverne bør lægges ud i kommunalt og fælleskommunalt regi, medens  \r\n\r\n tilsynet og finansieringen lægges i Trafikministeriet. </P>  \r\n\r\n<P> <I>8. Skovskolen</I>  </P>  \r\n\r\n<P>Området omfatter uddannelse af skov- og landskabsingeniører og  \r\n\r\n skovarbejdere samt erhvervsuddannelse for EUD-skovbrugere. Udgift 22,6 mio.  \r\n\r\n kr. </P>  \r\n\r\n<P>Området bør overføres til Fødevareministeriet eller eventuelt til  \r\n\r\n Undervisningsministeriet, hvor uddannelse i forvejen ligger. </P>  \r\n\r\n<P>Det er Fremskridtspartiets opfattelse, at staten ikke skal opbygge  \r\n\r\n besiddelser og drive erhvervsmæssig drift i konkurrence med private. Det  \r\n\r\n offentlige foretager i dag en unødig og ofte skadelig fredning til skade for  \r\n\r\n natur og dyreliv, og den tilsidesætter borgernes tarv, interesse og  \r\n\r\n medbestemmelse. </P>  \r\n\r\n<P>Med beslutningsforslaget er der lagt op til en styrkelse af den kommunale  \r\n\r\n indsats og videregivelse af indflydelse til landets borgere samt sikring af  \r\n\r\n bæredygtige erhvervs- og fritidsmuligheder. Bevaring af Danmarks kulturarv og  \r\n\r\n kulturminder bliver løftet, når befolkningen får reel indflydelse på det.  \r\n\r\n</P>  \r\n\r\n<P>Forslaget kan give indtryk af, at forslagsstillerne klandrer de ca. 1.600  \r\n\r\n ansatte i Skov- og Naturstyrelsen for deres arbejdsindsats. Det er ikke  \r\n\r\n hensigten, Fremskridtspartiet er opmærksomt på, at hver medarbejder har en  \r\n\r\n job-/funktionsbeskrivelse og udfører det job, de er ansat til. Det er  \r\n\r\n Folketinget, der har bevilget de 356,5 mio. kr., der tildeles  \r\n\r\n statsvirksomheden Skov- og Naturstyrelsen i 1997. De opgaver og beslutninger,  \r\n\r\n medarbejderne effektuerer, er resultatet af et politisk flertal. </P>  \r\n\r\n<P>Forslagsstillerne er blot overbeviste om, at opgaven kan udføres billigere  \r\n\r\n og desuden bedre for borgere, naturen og dyrelivet, såfremt dette forslag  \r\n\r\n gennemføres. </P>  \r\n\r\n<P>Ikke alle de 1.600 ansatte vil nødvendigvis blive overflødiggjorte. Nogle  \r\n\r\n har mulighed for at få stillinger i kommunerne, andre, f.eks. skovfogder og  \r\n\r\n skovarbejdere kan finde beskæftigelse i drift af statens nuværende skove ved  \r\n\r\n selv at forpagte eller købe disse eller finde beskæftigelse hos dem, der  \r\n\r\n forpagter disse, eller hos de private, som vil købe statens skovarealer. De  \r\n\r\n resterende vil der være hårdt brug for i den private sektor, når vi engang  \r\n\r\n skal til at afdrage danskernes foreløbig ca. 800 mia. kr. store gæld. </P>  \r\n\r\n<P>Hvis der ikke bliver flertal for forslaget, kan det overvejes at nedsætte  \r\n\r\n et udvalg til at konsekvensanalysere en nedlæggelse af Skov- og  \r\n\r\n Naturstyrelsen. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Brusgaard</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om nedlæggelse af Skov- og  \r\n\r\n Naturstyrelsen.</I>  </P>  \r\n\r\n<P>(Beslutningsforslag nr. B 118). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n<P>Skov- og Naturstyrelsen </P>  \r\n\r\n<P> <B>Bilag 1</B>  </P>  \r\n\r\n<P>Besvarelse af spørgsmål S 3594 6/9 1996 </P>  \r\n\r\n<P>Køb og salg af fast ejendom 1985-95 (hektar) </P>  \r\n\r\n<P>Opgørelsen er baseret på årsberetninger 1985-95 </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n         Erhvervelser (hektar):                  Afståelser (hektar):  \r\n\r\n ---------------------------------------------------------------------  \r\n\r\n År   Lov   NF-lov2) Sand-   Vest-   An-  I alt  Salg   Andet   I alt  \r\n\r\n      2301) lov2)    flugt3) skov4) det5)  \r\n\r\n ---------------------------------------------------------------------  \r\n\r\n 1995        1250,7                1878,6  3129,3 131,5 4245,0 4376,5  \r\n\r\n 1994        1564,5                  77,8  1642,3 207,2         207,2  \r\n\r\n 1993        1381,7                   2,2  1383,9 396,1         396,1  \r\n\r\n 1992        2239,3                 893,1  3132,4 157,6         157,6  \r\n\r\n 1991        1998,1                  33,7  2031,8  66,2          66,2  \r\n\r\n 1990        1885,3  19,9    1,2     13,2  1919,6 131,3         131,3  \r\n\r\n 1989   89,9  598,4  49,2    2,5   4483,3  5223,3  34,3          34,3  \r\n\r\n 1988  508,5         21,6    2,2    157,9   690,2  31,7          31,7  \r\n\r\n 1987  456,7         37,6    0,9     49,8   545,0  83,0          83,0  \r\n\r\n 1986  493,2         48,0    3,4   1128,1  1672,7  25,0          25,0  \r\n\r\n 1985  737,1         42,5    2,0    188,3   969,9  30,0          30,0  \r\n\r\n ---------------------------------------------------------------------  \r\n\r\n I   2285,4 10918,0 218,8  12,2   8906,0 22340,4 1293,9 4245,0 5538,9  \r\n\r\n alt  \r\n\r\n ---------------------------------------------------------------------  \r\n\r\n</font></pre>\r\n\r\n<P>Kilde: </P>  \r\n\r\n<P>1) Lov 230: </P>  \r\n\r\n<P>Arealer erhvervet med hjemmel i lov 230 1972, &#187;Lov om erhvervelse af  \r\n\r\n fast ejendom til fritidsformål&#171;. Loven er ophævet i 1989 og afløst af  \r\n\r\n &#187;Lov om Naturforvaltning&#171;, jf. nedenfor. </P>  \r\n\r\n<P>2) NF-lov: </P>  \r\n\r\n<P>Arealer erhvervet med hjemmel i lov 339 1989 &#187;Lov om  \r\n\r\n Naturforvaltning&#171;, fra 1/7-1992 afløst af kapitel 8 i lov 9 1992  \r\n\r\n &#187;Lov om Naturbeskyttelse&#171;. </P>  \r\n\r\n<P>3) Sandflugt: </P>  \r\n\r\n<P>Arealer erhvervet med hjemmel i Lov om Sandflugtens bekæmpelse jf.  \r\n\r\n lovbekendtgørelse nr. 168 af 28/4 1982. Loven er ophævet i 1992 og afløst af  \r\n\r\n ovennævnte &#187;Lov om Naturbeskyttelse.&#171; </P>  \r\n\r\n<P>4) Vestskov: </P>  \r\n\r\n<P>Erhvervet med hjemmel i de i perioden 1967 til 1992 afsatte bevillinger på  \r\n\r\n de årlige finanslove til etablering af Vestskoven. Fra 1992 er  \r\n\r\n Vestskovserhvervelserne finansieret af de under § 23.52 Naturforvaltning m.v.  \r\n\r\n på finansloven afsatte midler. </P>  \r\n\r\n<P>5) Andet </P>  \r\n\r\n<P>I denne kolonne er anført en række andre arealtilgange som falder uden for  \r\n\r\n ovennævnte hovedkategorier. I perioden omfatter gruppen bl.a.: </P>  \r\n\r\n<P>- Gave fra A.P. Møller i 1986, Ll. Lyngby Hede i alt 1128,1 ha. </P>  \r\n\r\n<P>- Ressortomlægning i 1988, overførsel af 127,5 ha fra Nationalmuseet. </P>  \r\n\r\n<P>- Ressortomlægning i 1989, overførsel af 4372,0 ha Vildtreservater fra  \r\n\r\n Landbrugsministeriet. </P>  \r\n\r\n<P>- Ressortomlægning i 1992, overførsel af Kalø Gods fra  \r\n\r\n Landbrugsministeriet i alt 890,6 ha. </P>  \r\n\r\n<P>- Statens køb af Bidstrup skovdistrikt i 1995 fra Københavns Kommune i alt  \r\n\r\n 1257,9 ha i henhold til Akt 33 8/11 95. </P>  \r\n\r\n<P>- Overtagelse af 330,0 ha naturarealer på Vestamager fra Samejet om  \r\n\r\n Vestamager mellem Staten og Københavns Kommune i henhold til Akt 245 5/4 95.  \r\n\r\n</P>  \r\n\r\n<P>- Magelæg med Vestsjællands amt i 1995 i henhold til Akt 114 7/12 94 i alt  \r\n\r\n 258,6 ha. </P>  \r\n\r\n<P>- Nymatrikulering af en række nyopdukkede øer på søterritoriet i alt 33,6  \r\n\r\n ha i perioden. </P>  \r\n\r\n<P>- Overtaget i medfør af fredningskendelser fra  \r\n\r\n Overfredningsnævnet/Naturklagenævnet, i alt 200,6 ha i perioden. </P>  \r\n\r\n<P>- En række andre mindre arealtilgange, hvortil der ved aktstykke eller  \r\n\r\n anden bevilling er opnået tilslutning til erhvervelse, i alt 103,0 ha. </P>  \r\n\r\n<P> <B>Som det fremgår af skemaet, har Skov- og Naturstyrelsen fra 1985 til  \r\n\r\n 1995 købt 8906,0 hektar og kun solgt 5538,9 hektar fra, således at styrelsen  \r\n\r\n i dag råder over 183.777 hektar.</B>  </P>  \r\n\r\n<P>Skov- og Naturstyrelsen </P>  \r\n\r\n<P> <B>Bilag 2</B>  </P>  \r\n\r\n<P>Besvarelse af spørgsmål S 3594 (6/9-1996) </P>  \r\n\r\n<P>Til- og afgange i boligmassen 1990-1995 (m2) </P>  \r\n\r\n<P>Opgørelsen er baseret på gennemgang af samtlige boligkøb og salg i  \r\n\r\n perioden </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                       År        Tilgang   Afgang       Nettotilgang  \r\n\r\n ---------------------------------------------------------------------  \r\n\r\n 1995 .......................     6922      4181           2741  \r\n\r\n 1994 .......................     1581      3578          -1997  \r\n\r\n 1993 .......................     1558      5172          -3614  \r\n\r\n 1992 .......................     4250      3546            704  \r\n\r\n 1991 .......................     3925      3458            467  \r\n\r\n 1990 .......................     2821      2546            275  \r\n\r\n ---------------------------------------------------------------------  \r\n\r\n I alt ......................    21057     22481          -1424  \r\n\r\n ---------------------------------------------------------------------  \r\n\r\n</font></pre>\r\n\r\n<P>NB! Af den ekstraordinært store tilgang i 1995 på 6922 (m2) relaterer de  \r\n\r\n 2401 (m2) sig til overtagelsen af Bidstrup skovdistrikt, hvor 16 boliger  \r\n\r\n medfulgte. </P>  \r\n\r\n<P> <B>Som det fremgår af skemaet, har Skov- og Naturstyrelsen fra 1990 til  \r\n\r\n 1995 købt 21057 (m2) boligareal, men i samme tidsrum frasolgt 22481 (m2)  \r\n\r\n boligareal. </B></P>  \r\n\r\n<P> <B>Bilag 3</B>  </P>  \r\n\r\n<P>Skov- og Naturstyrelsen </P>  \r\n\r\n<P>Besvarelse af spørgsmål S 3594 (6/9 1996) </P>  \r\n\r\n<P>Køb og salg af fast ejendom 1985-95 (udgifter og indtægter) </P>  \r\n\r\n<P>Opgørelsen er baseret på statsregnskaberne for finansårene 1985-95 </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                               Erhvervelser (kr.):  \r\n\r\n ---------------------------------------------------------------------  \r\n\r\n  År            L 230        NF-lov          Sandflugt  \r\n\r\n ---------------------------------------------------------------------  \r\n\r\n 1995                      52.755.172  \r\n\r\n 1994                      60.208.988  \r\n\r\n 1993                      39.245.230  \r\n\r\n 1992                      63.628.020  \r\n\r\n 1991                      69.305.742  \r\n\r\n 1990         587.392      62.601.522         274.000  \r\n\r\n 1989       6.322.861      20.263.300         306.000  \r\n\r\n 1988      32.083.237                         300.000  \r\n\r\n 1987      23.479.755                         314.000  \r\n\r\n 1986      31.116.267                         205.130  \r\n\r\n 1985      24.756.219                         303.843  \r\n\r\n ---------------------------------------------------------------------  \r\n\r\n I alt 118.345.731     368.007.974        1.702.973  \r\n\r\n ---------------------------------------------------------------------  \r\n\r\n År        Vestskov          Andet               I alt  \r\n\r\n ---------------------------------------------------------------------  \r\n\r\n 1995                      87.894.159         140.649.331  \r\n\r\n 1994                       3.907.099          64.116.087  \r\n\r\n 1993                          45.000          39.290.230  \r\n\r\n 1991                         782.186          70.087.928  \r\n\r\n 1990       1.912.609                          65.375.523  \r\n\r\n 1989       2.000.000       4.558.771          33.450.932  \r\n\r\n 1988       1.100.000          12.835          33.496.072  \r\n\r\n 1987                       3.100.000          26.893.755  \r\n\r\n 1986       2.800.000          48.900          34.170.297  \r\n\r\n 1985         165.000         405.000          25.630.062  \r\n\r\n ---------------------------------------------------------------------  \r\n\r\n I alt      7.977.609     100.753.950         596.788.237  \r\n\r\n ---------------------------------------------------------------------  \r\n\r\n                            Afståelser (kr.):  \r\n\r\n ---------------------------------------------------------------------  \r\n\r\n År     Statsvirksomheden    NF-lov I               alt  \r\n\r\n ---------------------------------------------------------------------  \r\n\r\n 1995      13.976.603       1.828.610          15.805.213  \r\n\r\n 1994      18.724.638       5.259.598          23.984.236  \r\n\r\n 1993      14.588.298       2.760.296          17.348.594  \r\n\r\n 1992       6.402.738       2.934.323           9.337.061  \r\n\r\n 1991      11.252.098       1.602.683          12.854.781  \r\n\r\n 1990      36.099.877                          36.099.877  \r\n\r\n 1989       9.550.420                           9.550.420  \r\n\r\n 1988       3.602.092                           3.602.092  \r\n\r\n 1987       4.081.359                           4.081.359  \r\n\r\n 1986       3.194.151                           3.194.151  \r\n\r\n 1985       4.641.113                           4.641.113  \r\n\r\n ---------------------------------------------------------------------  \r\n\r\n I alt    126.113.387      14.385.510         140.498.897  \r\n\r\n ---------------------------------------------------------------------  \r\n\r\n</font></pre>\r\n\r\n<P> <B>Som det fremgår af skemaet, har Skov- og Naturstyrelsen fra 1985 til  \r\n\r\n 1995 købt fast ejendom for 596.788.237 kr. og i samme tidsrum kun solgt for  \r\n\r\n 140.498.897 kr. </B></P>  \r\n\r\n<P> <B>Bilag 4</B>  </P>  \r\n\r\n<P> <I>Finansårene 1989-1995. Hovedtal i mio. kr. for nettostyret virksomhed  \r\n\r\n fordelt på hovedformål</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                                            Løbende priser  \r\n\r\n                              ----------------------------------------  \r\n\r\n                              1989  1990  1991  1992  1993  1994  1995  \r\n\r\n ---------------------------------------------------------------------  \r\n\r\n  Udgifter  \r\n\r\n  1. Skov- og arealdrift ... 306,8 323,7 370,6 383,2 349,1 387,2 520,5  \r\n\r\n  2. Skovlovadministration .  18,0  29,1  30,6  31,1  25,7  25,2  31,2  \r\n\r\n  3. Jagt- og vildt-  \r\n\r\n     forvaltning ...........              27,2  25,5  28,6  34,9  51,7  \r\n\r\n  4. Naturbeskyttelse ......  77,1  64,7  76,3  94,7  86,1  97,5  90,3  \r\n\r\n  5. Friluftsliv ...........  48,6  56,4  59,8  63,8  52,3  72,4  78,6  \r\n\r\n  6. Kulturhistorie ........  16,5  17,6  18,3  22,5  23,6  26,7  23,7  \r\n\r\n  7. Hav- og råstofområder .  14,5  14,2  11,1  11,9  13,1   9,3   8,1  \r\n\r\n  8. Naturforvaltning m.v. .   9,4   9,4  10,3  11,2  13,4  13,9  13,6  \r\n\r\n  9. By- og bygningsområder                           26,8  25,6  23,1  \r\n\r\n 10. Hjælpefunktioner ......  36,4  37,2  38,2  37,2  42,2  43,7  51,5  \r\n\r\n 11. Generel ledelse og adm.  26,6  29,8  34,7  35,8  36,0  43,8  41,9  \r\n\r\n ---------------------------------------------------------------------  \r\n\r\n  Indtægter  \r\n\r\n  1. Skov- og arealdrift ..  \r\n\r\n     Træ og flis .......... 187,10 187,1 159,9 164,0 133,4 162,4 163,8  \r\n\r\n     Juletræer og pyntegrønt 20,60  24,8  29,5  28,2  34,0  31,8  28,6  \r\n\r\n     Frø og planter .......  14,70  27,5  24,3  23,3  25,1  25,8  14,0  \r\n\r\n     Lejeindtægter ........  56,10  60,6  67,9  69,6  79,4  77,4  69,8  \r\n\r\n     I alt skov- og  \r\n\r\n     arealdrift ...........  278,5 300,0 281,6 285,1 271,9 297,4 276,2  \r\n\r\n  3. Jagt- og vildtforvaltning  \r\n\r\n     Jagttegnsafgifter ....                           39,1  63,8  66,2  \r\n\r\n 5.  Friluftsliv  \r\n\r\n     A/S Dyrehavsbakken ...  15,90  21,9  18,2  19,2  17,8  18,7  19,4  \r\n\r\n 12. Øvrige indtægter  \r\n\r\n     (excl. forrentning og  \r\n\r\n     afskrivning) .........  57,60  49,0  49,9  87,4  59,6  56,3  83,0  \r\n\r\n ---------------------------------------------------------------------  \r\n\r\n Bruttoudgifter ...........  553,9 582,1 677,1 716,9 696,9 780,2 934,2  \r\n\r\n Bruttoindtægter i alt ....  352,0 370,9 349,7 391,7 388,4 436,2 444,8  \r\n\r\n ---------------------------------------------------------------------  \r\n\r\n Nettotal i alt (excl. afskr.  \r\n\r\n og forr.: 94,3 mio.) ....  -201,9-211,2-327,4-325,2-308,5-344,0-489,4  \r\n\r\n ---------------------------------------------------------------------  \r\n\r\n</font></pre>\r\n\r\n<P>Kilde: Årsberetningen 1995, Miljø- og Energiministeriet, Skov- og  \r\n\r\n Naturstyrelsen 1996. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/1997"
        },
        {
            "displayName": "Accession",
            "displayValue": "19961BA00118"
        },
        {
            "displayName": "Entydig dokumentidentifikation",
            "displayValue": "CL007649"
        },
        {
            "displayName": "Dato for førstegangsindlæggelse",
            "displayValue": "08/04/1997"
        },
        {
            "displayName": "Dato for indlæggelse",
            "displayValue": "08/04/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}