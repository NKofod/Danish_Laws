{
    "id": 50539,
    "title": "Bestemmelser om trafikflyvercertifikat af III klasse, B-certifikat, helikopter, generelt ",
    "documentTypeId": "60",
    "isSagsforlobPeriodValid": false,
    "shortName": "BEK nr 17105 af 18/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om trafikflyvercertifikat af III  \r\n\r\n klasse, B-certifikat, helikopter, generelt </H1>  \r\n\r\n<P></P>  \r\n\r\n<P>I medfør af § 34 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 191 af 23. maj 1975 vedrørende luftfartscertifikater (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 5-41, Bemanding og udstyr, charter- og taxaflyvning, seneste  \r\n\r\n udgave. </P>  \r\n\r\n<P>1.2 BL 6-02, Bekendtgørelse vedrørende luftfartscertifikater, seneste  \r\n\r\n udgave. </P>  \r\n\r\n<P>1.3 BL 6-05, Helbredskrav, seneste udgave. </P>  \r\n\r\n<P>1.4 BL 6-23, Trafikflyvercertifikat af III klasse, B-certifikat,  \r\n\r\n rotorluftfartøj, praktisk uddannelse, seneste udgave. </P>  \r\n\r\n<P>1.5 BL 6-52, Typeuddannelse, rotorluftfartøj, seneste udgave. </P>  \r\n\r\n<P>1.6 BL 6-57, Periodisk flyvetræning, trafikflyvercertifikat,  \r\n\r\n rotorluftfartøj, PFT/VFR-DAG/VFR-NAT, seneste udgave. </P>  \r\n\r\n<P>1.7 BL 6-59, Periodisk flyvetræning, instrumentbevis, rotorluftfartøj,  \r\n\r\n PFT/instrumentbevis, seneste udgave. </P>  \r\n\r\n<P>1.8 BL 6-62, Flyvetelefonistbevis/certifikat, seneste udgave. </P>  \r\n\r\n<P>1.9 BL 6-81, Teoretisk uddannelse til trafikflyvercertifikat af III  \r\n\r\n klasse, B-certifikat, teorikrav II, seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter </P>  \r\n\r\n<P>- generelle bestemmelser for udstedelse og udvidelse af  \r\n\r\n trafikflyvercertifikat af III klasse/helikopter. </P>  \r\n\r\n<P>- generelle vilkår for, at en certifikatindehaver kan foretage  \r\n\r\n VFR-flyvning som luftfartøjschef i enhver form for luftfart på helikopter,  \r\n\r\n der i henhold til luftdygtighedsbeviset kan føres af een pilot, og som  \r\n\r\n andenpilot i enhver form for luftfart på helikopter. </P>  \r\n\r\n<P CLASS=PUNKT> <B>3.</B> Udstedelse </P>  \r\n\r\n<P>3.1 Trafikflyvercertifikat af III klasse/helikopter udstedes af Statens  \r\n\r\n Luftfartsvæsen efter ansøgning på en autoriseret formular, når ansøgeren  \r\n\r\n opfylder udstedelseskravene i afsnit 4. </P>  \r\n\r\n<P>3.2 Trafikflyvercertifikat af III klasse/helikopter udstedes gældende for  \r\n\r\n føring af helikopter af den type, hvorpå den praktiske prøve, som nævnt i  \r\n\r\n pkt. 4.3, er afholdt og for type svarende til ansøgerens  \r\n\r\n privatflyvercertifikat/helikopter. </P>  \r\n\r\n<P>3.3 Trafikflyvercertifikat af III klasse/helikopter udstedes med gyldighed  \r\n\r\n til ansøgerens fyldte 60. år. Statens Luftfartsvæsen kan dog i særlige  \r\n\r\n tilfælde fastsætte en kortere gyldighedsperiode. </P>  \r\n\r\n<P CLASS=PUNKT> <B>4.</B> Udstedelseskrav </P>  \r\n\r\n<P>4.1 Ansøgeren skal </P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være helbredsmæssigt godkendt til trafikflyvercertifikat, jf. BL 6-05,  \r\n\r\n</P>  \r\n\r\n<P>d. være fyldt 18 år, men ikke 60 år, </P>  \r\n\r\n<P>e. have bestået den prøve, der er foreskrevet i BL 6-62, og denne prøve  \r\n\r\n skal have bevaret sin gyldighed, </P>  \r\n\r\n<P>f. have bestået de teoretiske prøver, der er foreskrevet af Statens  \r\n\r\n Luftfartsvæsen til trafikflyvercertifikat af III klasse, teorikrav II, jf. BL  \r\n\r\n 6-81, og disse prøver skal have bevaret deres gyldighed, </P>  \r\n\r\n<P>g. med et tilfredsstillende resultat have gennemgået den praktiske  \r\n\r\n uddannelse for trafikflyvercertifikat af III klasse/helikopter, der er  \r\n\r\n foreskrevet i BL 6-23, på en flyveskole, der er godkendt hertil af Statens  \r\n\r\n Luftfartsvæsen, </P>  \r\n\r\n<P>h. på helikopter have erhvervet en samlet flyvetid som pilot på mindst 150  \r\n\r\n timer indeholdende </P>  \r\n\r\n<P>- 35 timer som luftfartøjschef, hvoraf mindst 10 timer skal være erhvervet  \r\n\r\n under navigationsflyvning, omfattende en navigationsflyvning med landing på  \r\n\r\n mindst 2 forud bestemte pladser, </P>  \r\n\r\n<P>- 10 timers instrumentflyvning, hvoraf indtil 5 timer kan være erhvervet  \r\n\r\n på en syntetisk flyvetræner, der er godkendt hertil af Statens  \r\n\r\n Luftfartsvæsen, og </P>  \r\n\r\n<P>- 5 timers natflyvning indeholdende mindst 5 starter og 5 landinger som  \r\n\r\n luftfartøjschef. </P>  \r\n\r\n<P>4.1.1 Indtil 10 timer af den samlede flyvetid på 150 timer, der er nævnt i  \r\n\r\n pkt. 4.1 h, kan være erhvervet på en syntetisk flyvetræner, der er godkendt  \r\n\r\n hertil af Statens Luftfartsvæsen. </P>  \r\n\r\n<P>4.1.2 Den samlede flyvetid på 150 timer, der er nævnt i pkt. 4.1 h, kan  \r\n\r\n nedsættes til 100 timer under en AB INITIO-uddannelse, som er en samlet  \r\n\r\n helhedsuddannelse, der er godkendt af Statens Luftfartsvæsen. </P>  \r\n\r\n<P>4.1.3 Indtil 50 timer af den flyvetid på 150 timer, der er nævnt i pkt.  \r\n\r\n 4.1 h, kan være erhvervet på flyvemaskine. </P>  \r\n\r\n<P>4.2 I forbindelse med en uddannelse, der integrerer uddannelsen til  \r\n\r\n trafikflyvercertifikat af III klasse/helikopter med uddannelsen til  \r\n\r\n instrumentbevis/helikopter, kan det samlede instrumentflyvetidskrav under  \r\n\r\n instruktion reduceres til 40 timer. </P>  \r\n\r\n<P>4.3 Ansøgeren skal på en autoriseret formular indstilles til en praktisk  \r\n\r\n prøve af en flyveskole, der er godkendt hertil. Under den praktiske prøve,  \r\n\r\n der er foreskrevet af luftfartsvæsenet, skal ansøgeren godtgøre at være i  \r\n\r\n stand til at fungere som luftfartøjschef på helikopter og som sådan være  \r\n\r\n kvalificeret til </P>  \r\n\r\n<P>a. at udføre de funktioner, der påhviler en luftfartøjschef i forbindelse  \r\n\r\n med en erhvervsmæssig VFR-flyvnings forberedelse, gennemførelse og  \r\n\r\n afslutning, </P>  \r\n\r\n<P>b. at træffe sådanne beslutninger og forholdsregler, som måtte være  \r\n\r\n påkrævet, hvis en nødsituation eller anden hændelse gør det umuligt eller  \r\n\r\n uforsvarligt at fortsætte flyvningen som planlagt, </P>  \r\n\r\n<P>c. at anvende flyvefaglig viden og udvise god dømmekraft og godt  \r\n\r\n luftmandskab, </P>  \r\n\r\n<P>d. at føre den pågældende helikopter under VMC i såvel normale som  \r\n\r\n unormale flyvemanøvrer inden for de godkendte begrænsninger og på en rolig og  \r\n\r\n akkurat måde og </P>  \r\n\r\n<P>e. at anvende de nødprocedurer, der er foreskrevet for den pågældende  \r\n\r\n helikopter. </P>  \r\n\r\n<P>4.3.1 Prøven vil foruden en teoretisk overhøring indeholde en eller flere  \r\n\r\n af de øvelser, der er nævnt i BL 6-23, og der må under prøven på intet  \r\n\r\n tidspunkt være tvivl om, at procedurer og manøvrer udføres på en  \r\n\r\n sikkerhedsmæssig fuldt forsvarlig måde og under overholdelse af gældende  \r\n\r\n forskrifter. </P>  \r\n\r\n<P CLASS=PUNKT> <B>5.</B> Udvidelse </P>  \r\n\r\n<P>Trafikflyvercertifikat af III klasse/helikopter kan udvides med en anden  \r\n\r\n type efter endt uddannelse i overensstemmelse med bestemmelserne i BL 6-52.  \r\n\r\n</P>  \r\n\r\n<P CLASS=PUNKT> <B>6.</B> Rettigheder </P>  \r\n\r\n<P>6.1 Trafikflyvercertifikat af III klasse/helikopter giver på de vilkår,  \r\n\r\n der er nævnt i pkt. 6.2, indehaveren samme rettigheder som indehavere af  \r\n\r\n privatflyvercertifikat/helikopter og herudover ret til som luftfartøjschef i  \r\n\r\n enhver form for luftfart at foretage VFR-flyvning under forudsætning af, </P>  \r\n\r\n<P>a. at den pågældende helikopter er af en type, for hvilken certifikatet er  \r\n\r\n gældende, samt </P>  \r\n\r\n<P>b. at den pågældende helikopter i henhold til luftdygtighedsbeviset kan  \r\n\r\n føres af een pilot. </P>  \r\n\r\n<P>Endvidere giver certifikatet indehaveren ret til at foretage flyvning som  \r\n\r\n andenpilot i enhver form for luftfart under forudsætning af, at den  \r\n\r\n pågældende helikopter er af en type, for hvilken certifikatet er gældende.  \r\n\r\n</P>  \r\n\r\n<P>6.2 Indehaveren skal </P>  \r\n\r\n<P>a. medføre gyldigt certifikat, jf. BL 6-02, </P>  \r\n\r\n<P>b. medføre dokumentation for en gyldig helbredsmæssig godkendelse til  \r\n\r\n certifikatet, jf. BL 6-05, </P>  \r\n\r\n<P>c. inden for de forudgående 12 måneder have erhvervet en flyvetid som  \r\n\r\n pilot på helikopter på mindst 70 timer eller have bestået den prøve, der er  \r\n\r\n nævnt i pkt. 4.3, </P>  \r\n\r\n<P>d. have et gyldigt PFT, der er aflagt efter driftsforskrifterne for  \r\n\r\n regelmæssig eller ikke-regelmæssig, offentlig lufttrafik eller efter BL 6-57  \r\n\r\n eller BL 6-59 på den pågældende helikopter, </P>  \r\n\r\n<P>e. hvis passagerer medføres, have udført mindst 3 starter og 3 landinger  \r\n\r\n eller have aflagt PFT inden for de forudgående 90 dage med helikopter af den  \r\n\r\n pågældende type, inklusive typevarianter omfattet af typebetegnelsen i  \r\n\r\n certifikatet, og </P>  \r\n\r\n<P>f. hvis passagerer medføres under VFR-flyvning om natten, have udført  \r\n\r\n mindst 3 starter og 3 landinger om natten inden for de forudgående 90 dage  \r\n\r\n med helikopter af den pågældende type, inklusive typevarianter omfattet af  \r\n\r\n typebetegnelsen i certifikatet. </P>  \r\n\r\n<P>Anm.: Tilfælde, hvor et certifikat er ugyldigt, fremgår af BL 6-02. </P>  \r\n\r\n<P>6.2.1 Indtil halvdelen af den flyvetid, der er nævnt i pkt. 6.2 c, kan  \r\n\r\n være erhvervet på flyvemaskine. </P>  \r\n\r\n<P>6.3 Under flyvning skal certifikatindehaveren over for Statens  \r\n\r\n Luftfartsvæsen kunne dokumentere, at vilkårene i pkt. 6.2 c-f er opfyldt.  \r\n\r\n</P>  \r\n\r\n<P>6.3.1 En certifikatindehaver, der udfører erhvervsmæssig flyvning i et  \r\n\r\n luftfartsforetagende, som har et system for registrering af flyvetid og PFT,  \r\n\r\n der er godkendt af Statens Luftfartsvæsen, skal dog ikke under sådan tjeneste  \r\n\r\n kunne dokumentere flyvetid og PFT. </P>  \r\n\r\n<P>6.4 En certifikatindehaver, der udfører erhvervsmæssig flyvning eller  \r\n\r\n udfører flyvning mod vederlag som luftfartøjschef under transport af  \r\n\r\n passagerer, gods og post over Grønland og Færøerne eller uden for dansk  \r\n\r\n område, skal være i besiddelse af instrumentbevis/helikopter eller have  \r\n\r\n erhvervet en flyvetid som luftfartøjschef på helikopter på mindst 300 timer.  \r\n\r\n</P>  \r\n\r\n<P>6.5 En indehaver af et trafikflyvercertifikat af III klasse, B-certifikat,  \r\n\r\n der ikke opfylder vilkårene i pkt. 6.2 c, skal indsende certifikatet til  \r\n\r\n deponering hos Statens Luftfartsvæsen. </P>  \r\n\r\n<P>6.5.1 For at få udleveret et certifikat, der er deponeret i henhold til  \r\n\r\n pkt. 6.5, og således generhverve de rettigheder, der er nævnt i pkt. 6.1,  \r\n\r\n skal vedkommende </P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være helbredsmæssigt godkendt til trafikflyvercertifikat, jf. BL 6-05,  \r\n\r\n og </P>  \r\n\r\n<P>d. påny have bestået praktisk prøve, jf. pkt. 4.3. </P>  \r\n\r\n<P>6.5.2 Hvis den pågældende skal generhverve de rettigheder, der er nævnt i  \r\n\r\n pkt. 6.1, og der er forløbet mere end 2 1/2 år efter sidst aflagte PFT,  \r\n\r\n kræves der endvidere fornyede teoretiske prøver, jf. pkt. 4.1 f. </P>  \r\n\r\n<P>Anm.: Krav til erhvervet flyvetid for luftfartøjschefer, der udfører  \r\n\r\n charter- og/eller IFR-taxaflyvning, findes i BL 5-41. </P>  \r\n\r\n<P CLASS=PUNKT> <B>7.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>8.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>9.</B> Straf </P>  \r\n\r\n<P>Overtrædelse af bestemmelserne i afsnit 6 straffes med bøde. </P>  \r\n\r\n<P CLASS=PUNKT> <B>10.</B> Ikrafttræden </P>  \r\n\r\n<P>10.1 Denne BL træder i kraft den 1. september 1990. </P>  \r\n\r\n<P>10.2 Samtidig ophæves BL 6-22, 3. udgave af 1. oktober 1983. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 18. juni  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901710505"
        },
        {
            "displayName": "Entydig dokumentidentifikation",
            "displayValue": "CM009362"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/05/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17105"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06022"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}