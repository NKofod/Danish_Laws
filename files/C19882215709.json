{
    "id": 74498,
    "title": "Cirkulære om mødepligt ved undervisningen til højere forberedelseseksamen (Til rektorer og forstandere ved alle hf-kurser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22157 af 02/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om mødepligt ved undervisningen til  \r\n\r\n højere forberedelseseksamen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorer og forstandere ved alle  \r\n\r\n hf-kurser) </P>  \r\n\r\n<BR>  \r\n\r\n<P>Ifølge bekendtgørelse nr. 689 af 2. november 1987 § 15 har de studerende  \r\n\r\n pligt til at følge undervisningen i de fag, de har tilmeldt sig henholdsvis  \r\n\r\n er optaget til, herunder til at aflevere de skriftlige arbejder, der  \r\n\r\n forlanges. Tilsidesættelse heraf medfører normalt henvisning til at aflægge  \r\n\r\n eksamen på vilkår som selvstuderende og udelukkelse fra undervisningen. </P>  \r\n\r\n<P>I henhold til bekendtgørelsens § 15 fastsætter direktoratet følgende  \r\n\r\n regler for deltagelse i undervisningen: </P>  \r\n\r\n<P> <B>I. Fælles bestemmelser:</B>  </P>  \r\n\r\n<P CLASS=PUNKT> <B>1.</B> De kursusstuderende skal orienteres om mødepligten  \r\n\r\n og om de konsekvenser, det vil få, hvis den ikke overholdes. </P>  \r\n\r\n<P CLASS=PUNKT> <B>2.</B> Rektor/forstander drager omsorg for, at der sker en  \r\n\r\n nøjagtig registrering af fremmødet til hver enkelt time. </P>  \r\n\r\n<P>Registrering foretages af læreren og indsamles og bearbejdes af kursets  \r\n\r\n administration. Opgørelsen af forsømmelser for den enkelte studerende gælder  \r\n\r\n for kursusforløbets helhed. (På de 2-årige kurser således for 1. og 2. hf  \r\n\r\n tilsammen). </P>  \r\n\r\n<P CLASS=PUNKT> <B>3.</B> Retten til at deltage i undervisningen og til at  \r\n\r\n aflægge eksamen på vilkår som kursusstuderende er normalt betinget af, at den  \r\n\r\n studerendes forsømmelser i et enkelt fag ikke overstiger 20% af de afholdte  \r\n\r\n undervisningstimer. </P>  \r\n\r\n<P>For fuldtidsstuderende må det samlede fravær normalt ikke overstige ca.  \r\n\r\n 15%. </P>  \r\n\r\n<P CLASS=PUNKT> <B>4.</B> Manglende aflevering af skriftlige opgaver  \r\n\r\n sidestilles med fravær fra undervisningen og kan medføre, at den studerende  \r\n\r\n mister retten til at aflægge eksamen på vilkår som kursusstuderende samt til  \r\n\r\n fortsat deltagelse i undervisningen. </P>  \r\n\r\n<P>Manglende udarbejdelse af rapporter kan medføre fortabelse af retten til  \r\n\r\n at aflægge prøve i det/de berørte fag. </P>  \r\n\r\n<P>Krav om rapporter findes i fagene biologi, kemi, fysik, idræt tv. og  \r\n\r\n geografi. Rapporterne skal fremlægges ved eksamen. Ved sygdom skal de  \r\n\r\n studerende søge at indhente manglende deltagelse i øvelser og andet  \r\n\r\n eksperimentelt arbejde. Dette kan fx ske ved deltagelse i eksperimentelt  \r\n\r\n arbejde på et andet hold. </P>  \r\n\r\n<P>Manglende aflevering af enkelte rapporter indgår i en helhedsvurdering af  \r\n\r\n den studerendes forsømmelsessituation. </P>  \r\n\r\n<P>Det er dog en forudsætning for, at en studerende aflægger prøve på vilkår  \r\n\r\n som selvstuderende i et af fagene biologi, kemi, fysik eller idræt, at der er  \r\n\r\n udarbejdet og kan fremlægges rapporter, som både med hensyn til niveau og  \r\n\r\n antal opfylder kravene ved direktoratets laboratoriekurser (jf.  \r\n\r\n cirkulærskrivelse af 7. januar 1982 - RS 01- 02). I faget idræt kræves dog  \r\n\r\n kun 8 rapporter, og i biologi skal rapporterne have et omfang på ca. 25  \r\n\r\n sider. </P>  \r\n\r\n<P> Danskopgaven i 1. semester er at sidestille med skriftlige opgaver og  \r\n\r\n svarer til 50% af de skriftlige opgaver i dansk i 1. semester. Manglende  \r\n\r\n aflevering af danskopgaven skal derfor indgå i en samlet vurdering af den  \r\n\r\n studerendes forsømmelsessituation. </P>  \r\n\r\n<P> Historieopgaven i 2. semester er obligatorisk. Den skal vurderes af  \r\n\r\n historielæreren og afleveres på det tidspunkt, der aftales mellem klassen og  \r\n\r\n historielæreren. Hvis en studerende har rimelige begrundelser herfor, kan en  \r\n\r\n sådan frist udsættes, men opgaven skal afleveres inden udgangen af 2.  \r\n\r\n semester. Hvis opgaven ikke afleveres, vil det normalt medføre udelukkelse af  \r\n\r\n den studerende fra fortsat deltagelse i undervisningen. </P>  \r\n\r\n<P>5. Supplerende læsning i dansk. Det er en forudsætning for at kunne  \r\n\r\n aflægge prøve i faget dansk på vilkår som kursusstuderende, at den studerende  \r\n\r\n på tilfredsstillende vis har redegjort over for læreren for læsning af 8  \r\n\r\n supplerende værker. </P>  \r\n\r\n<P> <B>II. 2-ÅRIGE KURSER. SÆRLIGE BESTEMMELSER.</B>  </P>  \r\n\r\n<P CLASS=PUNKT> <B>1.</B> Studerende, hvis forsømmelsesmønster giver  \r\n\r\n anledning til betænkelighed, indkaldes til en samtale. Formålet med samtalen  \r\n\r\n er dels at indskærpe reglerne for møde- og afleveringspligten, dels at  \r\n\r\n afdække eventuelle særlige årsager til fravær mv. </P>  \r\n\r\n<P>2. <B>Mundtlig advarsel.</B> Skønner rektor, at en studerendes fortsatte  \r\n\r\n fravær og/eller manglende aflevering af skriftlige arbejder i kursusforløbet  \r\n\r\n vil nå et omfang, der kan begrunde udelukkelse fra undervisningen og  \r\n\r\n henvisning til at aflægge eksamen på vilkår som selvstuderende, giver rektor  \r\n\r\n den studerende en mundtlig advarsel. Samtidig henvises den studerende til en  \r\n\r\n samtale med studievejlederen. </P>  \r\n\r\n<P>3. <B>Skriftlig advarsel</B> gives, hvis fraværet fortsætter og/eller de  \r\n\r\n skriftlige arbejder ikke afleveres trods den mundtlige advarsel. Advarslen  \r\n\r\n gives i anbefalet brev eller mod kvittering fra den studerende. </P>  \r\n\r\n<P CLASS=PUNKT> <B>4.</B> Hvis heller ikke den skriftlige advarsel medfører,  \r\n\r\n at fraværet ophører, og/eller de skriftlige arbejder afleveres, tager rektor  \r\n\r\n beslutning om en eventuel ændring af den studerendes studiestatus. Forinden  \r\n\r\n skal faglærere og studievejleder have lejlighed til at udtale sig. Ligeledes  \r\n\r\n skal den studerende have lejlighed til at fremkomme med en skriftlig  \r\n\r\n redegørelse. </P>  \r\n\r\n<P>Det understreges, at </P>  \r\n\r\n<P>-- mødepligtsadministrationen omfatter kursusforløbet som helhed, således  \r\n\r\n at mundtlig og/eller skriftlig advarsel givet i 1. kursusår også har virkning  \r\n\r\n for det følgende kursusår. </P>  \r\n\r\n<P>-- efter skriftlig advarsel bør den studerende have en rimelig tidsfrist  \r\n\r\n til at rette op på fremmødet/manglende aflevering af skriftlige arbejder, før  \r\n\r\n rektor beslutter en eventuel ændring af studiestatus. </P>  \r\n\r\n<P>-- ændring af studiestatus kan ske helt frem til undervisningens slutning.  \r\n\r\n</P>  \r\n\r\n<P>-- for stort fravær eller manglende aflevering af skriftlige arbejder blot  \r\n\r\n i et enkelt fag kan medføre udelukkelse fra undervisningen og henvisning til  \r\n\r\n at aflægge eksamen på vilkår som selvstuderende i alle fag. </P>  \r\n\r\n<P>Rektors afgørelse kan være: </P>  \r\n\r\n<UL CLASS=PLAIN-LIST>  \r\n\r\n<LI>a) selvstudium </LI>  \r\n\r\n<LI>b) selvstudium med ret til at følge undervisningen </LI>  \r\n\r\n<LI>c) fortsættelse på kursus med henblik på forbedring af fremmødet. </LI>  \r\n\r\n</UL>  \r\n\r\n<P> ad a) (Selvstudium). Den studerende udelukkes fra undervisningen og  \r\n\r\n henvises til at aflægge eksamen på vilkår som selvstuderende. Den studerende  \r\n\r\n vil normalt kunne tilmelde sig eksamen, uanset at overgangen til selvstudium  \r\n\r\n sker efter udløbet af tilmeldingsfristen til eksamen for selvstuderende (15.  \r\n\r\n februar). Dog skal laboratorieøvelser og rapporter i fagene biologi, fysik,  \r\n\r\n kemi og idræt tv. være udført i fornødent omfang (jf. side 2), før der kan  \r\n\r\n aflægges prøve i disse fag. Er dette ikke tilfældet, må den studerende først  \r\n\r\n følge et af direktoratet afholdt laboratoriekursus i faget eller et  \r\n\r\n tilsvarende kursus. </P>  \r\n\r\n<P>Overgangen til selvstudium betyder, at retten til modtage Statens  \r\n\r\n Uddannelsesstøtte fortabes. </P>  \r\n\r\n<P> ad b) (Selvstudium med ret til at følge undervisningen). Denne ordning  \r\n\r\n bør kun forekomme i ganske særlige tilfælde og normalt kun omfatte  \r\n\r\n studerende, der på grund af længere, sammenhængende sygdomsperiode(r) har  \r\n\r\n forsømt undervisningen i for stort omfang, og som stadig kan betegnes som  \r\n\r\n studieaktive. Ordningen indebærer, at den studerende skal følge  \r\n\r\n undervisningen i så stort omfang, som sygdommen tillader, samt aflevere  \r\n\r\n skriftlige arbejder på lige fod med kursusstuderende, herunder dansk- og  \r\n\r\n historieopgaven samt den større skriftlige opgave. Opfyldes disse betingelser  \r\n\r\n ikke, skal den studerende udelukkes fra deltagelse i undervisningen. Er den  \r\n\r\n studerende på grund af sygdom forhindret i at udføre et antal øvelser eller i  \r\n\r\n at udarbejde rapporter i de fag, hvor dette kræves, skal det forsømte så vidt  \r\n\r\n muligt indhentes, når den studerende kommer tilbage til kursus. Hvis  \r\n\r\n rapporter ikke foreligger i tilstrækkeligt omfang (jf. side 2), kan den  \r\n\r\n studerende først aflægge prøve i de(t) pågældende fag efter deltagelse i et  \r\n\r\n af direktoratet afholdt laboratoriekursus eller i et tilsvarende kursus. </P>  \r\n\r\n<P>Studerende, der får status som selvstuderende med ret til at følge  \r\n\r\n undervisningen, kan oppebære SU på lige fod med kursusstuderende. </P>  \r\n\r\n<P> ad c) (Fortsættelse på kursus med henblik på forbedring af  fremmødet).  \r\n\r\n Denne &#187;sidste chance&#171; kan gives til studerende med en beskeden  \r\n\r\n overskridelse af forsømmelsesgrænserne. </P>  \r\n\r\n<P>Hvis forsømmelserne fortsætter, overføres den studerende til status som  \r\n\r\n selvstuderende uden ret til at følge undervisningen. </P>  \r\n\r\n<P> <B>III. ENKELTFAGSKURSER. SÆRLIGE BESTEMMELSER.</B>  </P>  \r\n\r\n<P CLASS=PUNKT> <B>1.</B> Lærerne skal løbende orientere de studerende om  \r\n\r\n fraværets omfang. </P>  \r\n\r\n<P CLASS=PUNKT> <B>2.</B> Forstanderen drager omsorg for, at den studerende  \r\n\r\n underrettes i tide, hvis der er fare for, at forsømmelserne og/eller  \r\n\r\n manglende aflevering af skriftlige arbejder kan nå et omfang, der vil medføre  \r\n\r\n henvisning til at aflægge eksamen på vilkår som selvstuderende. Den  \r\n\r\n studerende bør samtidig henvises til en samtale med studievejlederen. </P>  \r\n\r\n<P CLASS=PUNKT> <B>3.</B> For studerende, der følger mindre end 20 timers  \r\n\r\n undervisning ugentlig gælder følgende regler: </P>  \r\n\r\n<UL CLASS=PLAIN-LIST>  \r\n\r\n<LI>a) I tilfælde af for store forsømmelser eller forsømmelighed med  \r\n\r\n aflevering af skriftlige arbejder i et fag (jf. I,3) overføres den studerende  \r\n\r\n til status som selvstuderende og udelukkes fra undervisningen. Forstanderen  \r\n\r\n giver den studerende meddelelse herom i anbefalet brev, og den studerende  \r\n\r\n henvises til en samtale med studievejlederen. </LI>  \r\n\r\n</UL>  \r\n\r\n<P>Den studerende vil normalt kunne tilmelde sig eksamen i faget, uanset at  \r\n\r\n overgangen til selvstudium sker efter udløb af tilmeldingsfristen til eksamen  \r\n\r\n for selvstuderende (15. februar). </P>  \r\n\r\n<P>Hvis det drejer sig om fagene biologi, fysik, kemi eller idræt tv., skal  \r\n\r\n øvelser og rapporter dog være udført i fornødent omfang (jvf. side 2). Er  \r\n\r\n dette ikke tilfældet, må den studerende, før prøve kan aflægges, følge et af  \r\n\r\n direktoratet afholdt laboratoriekursus eller et tilsvarende kursus i det  \r\n\r\n pågældende fag. </P>  \r\n\r\n<UL CLASS=PLAIN-LIST>  \r\n\r\n<LI>b) Når særlige forhold gør sig gældende, kan forstanderen dog bestemme,  \r\n\r\n at den studerende fortsat kan følge undervisningen, uanset at denne må  \r\n\r\n aflægge eksamen på vilkår som selvstuderende. </LI>  \r\n\r\n</UL>  \r\n\r\n<P>Det forudsættes, at undervisningssituationen på holdet ikke dermed  \r\n\r\n belastes pædagogisk eller socialt. Undervisningen skal således fortsætte i  \r\n\r\n samme tempo og med samme tilrettelæggelsesform som planlagt. </P>  \r\n\r\n<P CLASS=PUNKT> <B>4.</B> For studerende, der følger 20 timers undervisning  \r\n\r\n ugentlig eller  derover (fuldtidsstuderende) gælder følgende regler: </P>  \r\n\r\n<P>Hvis en fuldtidsstuderende trods påmindelser fra lærere og forstander  \r\n\r\n fortsat har for mange forsømmelser og/eller udviser forsømmelighed med  \r\n\r\n skriftlige arbejder, tager forstanderen beslutning om en eventuel ændring af  \r\n\r\n studiestatus. </P>  \r\n\r\n<P>Forinden skal faglærere og studievejleder have lejlighed til at udtale  \r\n\r\n sig. Ligeledes skal den studerende have lejlighed til at fremkomme med en  \r\n\r\n skriftlig redegørelse. Det understreges, at ændring af studiestatus kan ske  \r\n\r\n helt frem til kursusårets afslutning. </P>  \r\n\r\n<P>Forstanderens afgørelse kan være: </P>  \r\n\r\n<UL CLASS=PLAIN-LIST>  \r\n\r\n<LI>a) Selvstudium </LI>  \r\n\r\n<LI>b) Selvstudium med ret til at følge undervisningen. </LI>  \r\n\r\n<LI>c) Fortsættelse som kursusstuderende. </LI>  \r\n\r\n</UL>  \r\n\r\n<P>(Jf. beskrivelsen side 4-5). </P>  \r\n\r\n<P>Hvis den studerende med overgangen til fuldt selvstudium i et eller flere  \r\n\r\n fag kommer under 20 timers undervisning ugentlig, fortabes retten til at  \r\n\r\n modtage SU. </P>  \r\n\r\n<P> <B>IV Klageadgang.</B>  </P>  \r\n\r\n<UL CLASS=PLAIN-LIST>  \r\n\r\n<LI>a) Rektors/forstanders afgørelse om overførsel af en studerende til  \r\n\r\n status som selvstuderende skal være ledsaget af en orientering om adgangen  \r\n\r\n til at indklage afgørelsen for Direktoratet for Gymnasieskolerne og HF. </LI>  \r\n\r\n<LI>b) En klage indgives til rektor/forstander, der videresender den til  \r\n\r\n direktoratet ledsaget af </LI>  \r\n\r\n</UL>  \r\n\r\n<P>-- rektors/forstanders afgørelse </P>  \r\n\r\n<P>-- opgørelse over den studerendes forsømmelser med dato for evt. mundtlig  \r\n\r\n og skriftlig advarsel </P>  \r\n\r\n<P>-- evt. elevredegørelse. </P>  \r\n\r\n<UL CLASS=PLAIN-LIST>  \r\n\r\n<LI>c) Klagen har ikke opsættende virkning. </LI>  \r\n\r\n<LI>d) Direktoratets afgørelse kan ikke indbringes for højere administrativ  \r\n\r\n myndighed. </LI>  \r\n\r\n</UL>  \r\n\r\n<P> <B>V. INDBERETNING TIL DIREKTORATET.</B>  </P>  \r\n\r\n<P>Rektor/forstander foretager ved kursusårets slutning på særlig blanket,  \r\n\r\n der udfærdiges af direktoratet, indberetning om de studerende, der er  \r\n\r\n overført til status som selvstuderende. </P>  \r\n\r\n<P> <B>VI. IKRAFTTRÆDELSE.</B>  </P>  \r\n\r\n<P>Dette cirkulære træder i kraft fra kursusåret 1988/89 og erstatter CS om  \r\n\r\n mødepligt ved undervisningen til hf af 4. oktober 1985. </P>  \r\n\r\n<P>P. d. v. </P>  \r\n\r\n<P>John Bernth </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882215709"
        },
        {
            "displayName": "Entydig dokumentidentifikation",
            "displayValue": "CM033703"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22157"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "02/09/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undevisningsmin. DGHF j.nr. 32-75-00/88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}