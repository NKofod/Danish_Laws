{
    "id": 109443,
    "title": "1991 BTL 185   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (MOTORVEJSHASTIGHED OG SKÆRPELSE AF BØDENIVEAUET)    NR L 185 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 185",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 185 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Motorvejshastighed og skærpelse af bødeniveauet) <BR>  \r\n\r\n Nr L 185 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19920409 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra  \r\n\r\n Amtsrådsforeningen i Danmark og P. V. Lund, Lyngby. </P>  \r\n\r\n<P>Der er af justitsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis og Kristeligt Folkepartis medlemmer af udvalget)  \r\n\r\n lovforslaget til <I>vedtagelse</I> med de af justitsministeren stillede  \r\n\r\n ændringsforslag. </P>  \r\n\r\n<P>Flertallet indstiller, at den foreslåede forhøjelse af hastighedsgrænsen  \r\n\r\n på motorveje i form af en administrativ adgang til på visse  \r\n\r\n motorvejsstrækninger at forhøje hastighedsgrænsen til 120 km i timen ændres,  \r\n\r\n således at det i stedet vedtages, at den generelle hastighedsgrænse på  \r\n\r\n motorveje forhøjes til 110 km i timen. </P>  \r\n\r\n<P>Flertallet ønsker at fremhæve, at forhøjelsen af den generelle  \r\n\r\n hastighedsgrænse til 110 km i timen ikke vil berøre muligheden for efter  \r\n\r\n færdselslovens § 42, stk. 5, at nedsætte hastighedsgrænsen ved færdselstavler  \r\n\r\n til 70, 80, 90 eller 100 km i timen på visse motorvejsstrækninger. En lavere  \r\n\r\n hastighedsgrænse på motorveje end den generelle bør dog som hidtil som  \r\n\r\n altovervejende hovedregel fastsættes til 90 km i timen. Herved undgås alt for  \r\n\r\n mange forskellige hastighedsgrænser på motorvejene. </P>  \r\n\r\n<P>Det må forventes, at bilisterne vil indrette deres kørsel efter den  \r\n\r\n ændrede hastighedsgrænse umiddelbart efter, at lovforslaget er vedtaget. For  \r\n\r\n at undgå en uhensigtsmæssig overgangsperiode, indtil forhøjelsen af den  \r\n\r\n generelle hastighedsgrænse træder i kraft, indstiller flertallet derfor, at  \r\n\r\n ikrafttrædelsen for både ændringen af motorvejshastigheden og bødeskærpelsen  \r\n\r\n rykkes frem til den 1. maj 1992. </P>  \r\n\r\n<P>Derudover er flertallet enig med justitsministeren i, at den øgede  \r\n\r\n politimæssige indsats, som der peges på i de almindelige bemærkninger til  \r\n\r\n lovforslaget, skal omfatte forsøg med automatisk hastighedskontrol på  \r\n\r\n udvalgte motorvejsstrækninger. Justitsministeren har i den forbindelse  \r\n\r\n oplyst, at han vil anmode Rigspolitichefen om snarest muligt efter  \r\n\r\n lovforslagets vedtagelse at iværksætte, indtil videre forsøgsvis, automatisk  \r\n\r\n hastighedskontrol på visse motorvejsstrækninger. </P>  \r\n\r\n<P>Det understreges, at der ikke vil blive tale om automatisk overvågning  \r\n\r\n under brug af videooptagelser eller lignende. Det system, der skal anvendes,  \r\n\r\n vil være baseret på udelukkende at blive aktiveret, hvor der registreres en  \r\n\r\n overtrædelse af færdselsreglerne. Der vil endvidere blive foretaget klar og  \r\n\r\n tydelig afmærkning af de lokaliteter, vejstrækninger eller områder, hvor  \r\n\r\n udstyret anvendes, således at trafikanterne er adviseret herom. Derudover vil  \r\n\r\n der blive fastlagt arbejdsrutiner, som sikrer, at føreren af køretøjet  \r\n\r\n snarest muligt gøres bekendt med den konstaterede overtrædelse og sigtelsen.  \r\n\r\n Flertallet lægger endvidere vægt på, at i de tilfælde, hvor sigtede nægter  \r\n\r\n sig skyldig og ønsker sagen indbragt for domstolene, vil bevismaterialet i  \r\n\r\n form af det optagne fotografi blive gengivet på en sådan måde, at kun føreren  \r\n\r\n og køretøjets registreringsnummer fremgår. </P>  \r\n\r\n<P>I tilknytning hertil lægger flertallet vægt på, at justitsministren har  \r\n\r\n oplyst, at han vil anmode Rigspolitichefen om ved tilrettelæggelsen af  \r\n\r\n færdselskontrollen at tage hensyn til, at en eventuel afsmittende  \r\n\r\n (hastighedsforøgende) effekt på de veje, der støder op til motorvejsnettet,  \r\n\r\n skal søges undgået. </P>  \r\n\r\n<P>Endelig forudsætter flertallet ved lovforslagets vedtagelse, at  \r\n\r\n justitsministeren som led i de samlede bestræbelser på at effektivisere  \r\n\r\n politiindsatsen over for færdselsforseelser vil anmode Rigspolitichefen om at  \r\n\r\n iværksætte forsøg med avanceret udåndingsudstyr, der er så nøjagtigt, at det  \r\n\r\n på længere sigt vil kunne supplere/erstatte blodprøverne som bevismiddel i  \r\n\r\n spritsager. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de under nr. 1, 3, 4, 5 og 6 stillede  \r\n\r\n ændringsforslag. Mindretallet vil dog kunne stemme for ændringsforslag nr. 2,  \r\n\r\n såfremt det skulle vise sig, at ændringsforslag nr. 1 bliver forkastet, og  \r\n\r\n bemærker i øvrigt: </P>  \r\n\r\n<P>For Fremskridtspartiet er det naturligt, at de fastsatte hastigheder på  \r\n\r\n motorveje ophæves, idet risikoen ved den øgede hastighed er afhængig af flere  \r\n\r\n forhold, vejens beskaffenhed, vejrliget, bilens stand, førerens rutine osv.,  \r\n\r\n og hastighederne kan derfor ikke med rimelighed fastsættes ens for alle i  \r\n\r\n alle situationer. </P>  \r\n\r\n<P>Fremskridtspartiet finder således, at færdselslovens regler om, at  \r\n\r\n trafikanter til enhver tid skal afpasse hastigheden efter forholdene, skal  \r\n\r\n være den eneste gældende regel på motorvejene. </P>  \r\n\r\n<P>Herefter vil det stadig være muligt at forhindre farlig kørsel på  \r\n\r\n motorveje, dog med den forskel, at forholdet er vurderet ud fra farligheden  \r\n\r\n og ikke efter en politisk fastsat hastighedsgrænse. </P>  \r\n\r\n<P>Fremskridtspartiet ønsker kun en sådan ordning på motorvejene, da disse er  \r\n\r\n tilstrækkelig sikre til en øget hastighed, hvorimod man fortsat ønsker en  \r\n\r\n fastsat hastighed i bymæssigt bebyggede områder og på landevejene. </P>  \r\n\r\n<P>Endvidere kan Fremskridtspartiet ikke godkende den del af lovforslaget,  \r\n\r\n der går på at forhøje stort set alle bødetakster med 50 pct. </P>  \r\n\r\n<P>Fremskridtspartiet kan godt godkende skærpede straffe for visse  \r\n\r\n overtrædelser, men det skal være ud fra en konkret vurdering i hvert  \r\n\r\n tilfælde, og vurderingen skal ske ud fra færdselsforseelsens farlighed for  \r\n\r\n andre trafikanter. </P>  \r\n\r\n<P>Fremskridtspartiet kan således godkende skærpede straffe ved fremkørsel  \r\n\r\n for rødt lys, ikke efterkommet politiets anvisninger, overladt køretøj til  \r\n\r\n spirituspåvirket person, ulovlig køreundervisning, forurening af veje og  \r\n\r\n husdyr på vejene. </P>  \r\n\r\n<P>Desuden mener Fremskridtspartiet, at det er væsentligt, at der bliver  \r\n\r\n skærpede straffe for overtrædelse af reglerne om, at man skal have erhvervet  \r\n\r\n gyldigt kørekort, da det i dag er så dyrt at erhverve et kørekort, at det  \r\n\r\n ofte kan betale sig helt at undlade at erhverve et kørekort og så betale de  \r\n\r\n bøder, man får. </P>  \r\n\r\n<P>Forslaget om automatisk hastighedsovervågning kan Fremskridtspartiet under  \r\n\r\n ingen omstændigheder godkende, da det giver et overvågningssamfund. Måske  \r\n\r\n ikke ved en automatisk hastighedsovervågning, men det er et skridt på vejen,  \r\n\r\n og når det første skridt er taget, vil det komme til at gå stærkt. </P>  \r\n\r\n<P>Ulempen ved automatisk hastighedsovervågning er, at maskinen ikke kan  \r\n\r\n vurdere farligheden i hastighedsoverskridelsen. En person kan således køre  \r\n\r\n dødsensfarligt med 90 km/t i myldretrafikken på motorvejen, uden at maskinen  \r\n\r\n registrerer det, hvorimod en person kl. 3 om natten på en helt øde  \r\n\r\n motorvejsstrækning i en forsvarlig og sikker bil i klart vejrlig og god  \r\n\r\n sigtbarhed vil blive registreret ved at køre blot 5 km/t for meget. </P>  \r\n\r\n<P>Det er ikke rimeligt, og overvågningsmaskinen vil således ikke gavne  \r\n\r\n trafiksikkerheden, men blot give stribevis af retssager, hvor formildende  \r\n\r\n eller skærpende omstændigheder vil være umuligt at klarlægge endsige bevise.  \r\n\r\n</P>  \r\n\r\n<P>Det er derfor Fremskridtspartiets holdning, at kontrol skal foretages af  \r\n\r\n mennesker (politifolk), der ikke blot kontrollerer hastigheden, men også  \r\n\r\n vurderer og skønner farligheden i den enkelte situation. </P>  \r\n\r\n<P>Endelig kan Fremskridtspartiet godkende en skærpelse af bødeniveauet for  \r\n\r\n lastbilers overskridelse af hastighedsgrænserne, da en  \r\n\r\n hastighedsoverskridelse i lastbil alt andet lige er farligere for andre end,  \r\n\r\n hvis en personbil laver en tilsvarende overskridelse. Dog kun hvis  \r\n\r\n Fremskridtspartiets ændringsforslag om at tillade højere hastighed for  \r\n\r\n lastbiler og busser vedtages. For Fremskridtspartiet er det vigtigt, at  \r\n\r\n lastbiler og busser så vidt muligt kan følge trafikrytmen for ikke at være  \r\n\r\n til fare for trafiksikkerheden, hvilket de er, hvis de kører langsommere end  \r\n\r\n den øvrige trafik. </P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) kan  \r\n\r\n hverken stemme for eller imod lovforslagets endelige vedtagelse ved 3.  \r\n\r\n behandling og vil i øvrigt redegøre for sin stilling til de stillede  \r\n\r\n ændringsforslag ved 2. behandling. Mindretallet er af den opfattelse, at  \r\n\r\n lovforslaget er en urimelig sammenblanding af udmøntningen af en  \r\n\r\n finanslovaftale om bødeforhøjelser og et så politisk kontroversielt spørgsmål  \r\n\r\n som forhøjelse af hastighedsgrænsen på motorveje. Mindretallet finder derfor,  \r\n\r\n at lovforslaget burde have været opdelt. </P>  \r\n\r\n<P>Mindretallet vedstår sin forpligtelse i forhold til finanslovforliget for  \r\n\r\n 1992, men ønsker samtidig at tilkendegive sin afvisning af det kompromis om  \r\n\r\n fastsættelse af maksimumshastighedsgrænsen til 110 km i timen på motorveje,  \r\n\r\n som et flertal kan tilslutte sig. 110 km i timen med elektronisk overvågning  \r\n\r\n ser mindretallet som en reel skærpelse i forhold til i dag og mener derfor,  \r\n\r\n at regeringen burde have fastholdt de oprindeligt foreslåede 120 km i timen.  \r\n\r\n</P>  \r\n\r\n<P>Et <I>fjerde mindretal</I> (Det Radikale Venstres medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 42, stk. 2</I> , ændres &#187;100&#171; til:  \r\n\r\n &#187;120&#171;.' </P>  \r\n\r\n<P>Af <I>justitsministeren</I> , tiltrådt af et <I>flertal</I> (S, V, KF og  \r\n\r\n KRF): </P>  \r\n\r\n<P> <B>2)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 42, stk. 2</I> , ændres &#187;100&#171; til:  \r\n\r\n &#187;110&#171;.' </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>3)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 43, stk. 1</I> , ændres &#187;80 km&#171; til:  \r\n\r\n &#187;100 km&#171;, og i <I>§ 43, stk. 2</I> , ændres &#187;70 km&#171; til:  \r\n\r\n &#187;80 km&#171;.' </P>  \r\n\r\n<P> <B>4)</B> Efter nr. 1 indsættes som nyt nummer: </P>  \r\n\r\n<P> <B>&#187;02.</B>  <I>§ 117, stk. 4,</I> affattes således: </P>  \r\n\r\n<P> <I>&#187;Stk. 4.</I> Overtrædelse af § 9, stk. 1, § 54, stk. 1, og § 62,  \r\n\r\n stk. 1, straffes med bøde. Overtrædelse af § 56, stk. 1, 1. pkt., straffes  \r\n\r\n med en skærpet bøde. Under skærpende omstændigheder kan straffen i 1. og 2.  \r\n\r\n pkt. stige til hæfte eller fængsel indtil 1 år.&#171;&#187; </P>  \r\n\r\n<P> <B>5)</B>  <I>Nr. 2</I> affattes således: </P>  \r\n\r\n<P> <B>&#187;2.</B> I <I>§ 118</I> indsættes efter stk. 1 som nyt <I>stk.  \r\n\r\n 2</I> og <I>3: </I></P>  \r\n\r\n<P>&#187;Stk. 2. Ved fastsættelsen af bøder for overtrædelse af § 4, § 41, §  \r\n\r\n 54, stk. 3, § 64 og §§ 87-88 udmåles skærpet bøde. </P>  \r\n\r\n<P> <I>Stk. 3.</I> Ved fastsættelsen af bøder for overtrædelse af §§ 42 og 43  \r\n\r\n skal der tages hensyn til den generelle risikoforøgelse, som den pågældende  \r\n\r\n hastighedsovertrædelse medfører. Ved hastighedsovertrædelser begået ved  \r\n\r\n kørsel med lastbiler, hvis tilladte totalvægt overstiger 3.500 kg, eller  \r\n\r\n vogntog bestående af sådanne lastbiler og registreringspligtige  \r\n\r\n påhængskøretøjer udmåles ligeledes en skærpet bøde.&#171; </P>  \r\n\r\n<P>Stk. 2-5 bliver herefter stk. 4-7.' </P>  \r\n\r\n<P>Til § 2Af <I>justitsministeren</I> , tiltrådt af et <I>flertal</I> (S, V,  \r\n\r\n KF, FP og KRF): </P>  \r\n\r\n<P> <B>6)</B> Paragraffen affattes således: </P>  \r\n\r\n<P> <B>&#187;§ 2</B> Loven træder i kraft den 1. maj 1992. § 1, nr. 2, gælder  \r\n\r\n for overtrædelser, der er begået den 1. maj 1992 eller senere.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Forslagsstilleren ønsker i overensstemmelse med høringssvaret af  \r\n\r\n 10. januar 1992 over lovforslaget fra Forenede Danske Motorejere (FDM) den  \r\n\r\n nuværende generelle hastighedsgrænse på motorveje forhøjet til 120 km. Det  \r\n\r\n vil på grund af disse vejes gode standard og bilernes køreegenskaber være  \r\n\r\n sikkerhedsmæssigt rimeligt og forsvarligt. </P>  \r\n\r\n<P>Til nr. 2 Ændringsforslaget indebærer, at den gældende generelle  \r\n\r\n hastighedsgrænse på motorveje på 100 km i timen forhøjes til 110 km i timen.  \r\n\r\n Samtidig medfører ændringsforslaget, at forslaget om at indføre en  \r\n\r\n administrativ adgang til på visse motorvejsstrækninger at forhøje  \r\n\r\n hastighedsgrænsen til 120 km i timen udgår. </P>  \r\n\r\n<P>Ændringsforslaget berører ikke den eksisterende mulighed efter  \r\n\r\n færdselslovens § 42, stk. 5, for at fastsætte en lavere hastighedsgrænse på  \r\n\r\n visse motorvejsstrækninger, hvor det ikke vil være forsvarligt eller  \r\n\r\n ønskeligt at tillade kørsel med hastigheder på 110 km i timen. </P>  \r\n\r\n<P>Til nr. 3 I overensstemmelse med høringssvarene fra Forenede Danske  \r\n\r\n Motorejere (FDM) og Danske Vognmænd ønsker forslagsstilleren den nuværende  \r\n\r\n køretøjsbestemte hastighed for lastbiler m.v. på 70 km i timen ændret til 80  \r\n\r\n km i timen. </P>  \r\n\r\n<P>Tilsvarende ønskes i overensstemmelse med høringssvaret af 9. januar 1992  \r\n\r\n fra Turistvognmændenes Landsforening hastigheden for busser sat op fra 80 km  \r\n\r\n i timen til 100 km i timen. </P>  \r\n\r\n<P>Til nr. 4 Det er i dag så dyrt at erhvere kørekort, at det for mange ofte  \r\n\r\n vil være billigere at betale bøderne, efterhånden som de kommer, da det  \r\n\r\n statistisk er sjældent, at man blive kontrolleret. </P>  \r\n\r\n<P>Dette misforhold skal stoppes, da det må siges at være af væsentlig  \r\n\r\n betydning for trafiksikkerheden, at folk har gennemgået en uddannelse, inden  \r\n\r\n de slippes løs med et motorkøretøj. </P>  \r\n\r\n<P>Til nr. 5 For Fremskridtspartiet er det vigtigt, at staten for det første  \r\n\r\n ikke giver bøder for offerløse handlinger, og for det andet forekommer det  \r\n\r\n som rene skattestigninger, at man på de nævnte områder hæver bødeniveauet.  \r\n\r\n</P>  \r\n\r\n<P>Bøderne skal kun være mærkbare på områder, hvor trafikanterne er til  \r\n\r\n væsentlig ulempe for den øvrige trafik, herunder trafiksikkerheden for andre.  \r\n\r\n</P>  \r\n\r\n<P>Til nr. 6 Ændringsforslaget indebærer, at lovens ikrafttræden fremrykkes  \r\n\r\n til den 1. maj 1992. </P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Frank Jensen  \r\n\r\n (S) Holger Graversen (S) Karen Jespersen (S) Ebba Strange (SF) nfmd. <I>Gert  \r\n\r\n Petersen (SF) Sonja Albrink (CD) Grove (KF)</I> fmd. <I>Helge Adam Møller  \r\n\r\n (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  \r\n\r\n Tom Behnke (FP) Niels Helveg Petersen (RV) Inger Stilling Pedersen (KRF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/04/1992"
        },
        {
            "displayName": "Accession",
            "displayValue": "199114K00185"
        },
        {
            "displayName": "Entydig dokumentidentifikation",
            "displayValue": "CL002242"
        },
        {
            "displayName": "Dato for førstegangsindlæggelse",
            "displayValue": "15/04/1992"
        },
        {
            "displayName": "Dato for indlæggelse",
            "displayValue": "15/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "185"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}