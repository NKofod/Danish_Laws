{
    "id": 108924,
    "title": "1994 BTL 141   BETÆNKNING OVER FORSLAG TIL LOV OM ÆNDRING AF FORSKELLIGE SKATTELOVE   (AFSKAFFELSE AF SKATTEÅRSBEGREBET, BESKATNING VED SELSKABERS OPLØSNING M.V.   OG OBJEKTIVERING OG FORENKLING AF DISPENSATIONSBESTEMMELSER M.V.)    NR L 141 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 141",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 141 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige skattelove  \r\n\r\n (Afskaffelse af skatteårsbegrebet, beskatning ved selskabers opløsning m.v.  \r\n\r\n og objektivering og forenkling af dispensationsbestemmelser m.v.) <BR>  \r\n\r\n Nr L 141 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19950315 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til skatteministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Finansrådet,  \r\n\r\n som skatteministeren har kommenteret skriftligt. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de stillede ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 1 <B>1)</B> I den under <I>nr. 3</I> foreslåede affattelse af <I>§  \r\n\r\n 5, stk. 1,</I> ændres i <I>2. pkt.</I> &#187;indtil udgangen af det  \r\n\r\n indkomstår, hvori overgangen eller undtagelsen sker&#171; til: &#187;indtil  \r\n\r\n tidspunktet for overgangen eller undtagelsen&#171;. </P>  \r\n\r\n<P> <B>2)</B> I den under <I>nr. 3</I> foreslåede affattelse af <I>§ 5, stk.  \r\n\r\n 2,</I> udgår ordene &#187;, 1. pkt.,&#187;. </P>  \r\n\r\n<P> <B>3)</B>  <I>Nr. 4</I> affattes således: </P>  \r\n\r\n<P>&#187; <B>4.</B>  <I>§ 5 A, stk. 1</I> og <I>2,</I> affattes således: </P>  \r\n\r\n<P>&#187;Indtræder der en sådan ændring, at et selskab eller en forening m.v.  \r\n\r\n overgår til beskatning efter § 1, stk. 1, nr. 3, fra beskatning efter andre  \r\n\r\n regler i § 1, fortsætter skattepligten efter de hidtil gældende regler indtil  \r\n\r\n tidspunktet for overgangen. Ved overgang til beskatning efter § 1, stk. 1,  \r\n\r\n nr. 3, fra beskatning efter § 1, stk. 1, nr. 4, anses overgangen for sket ved  \r\n\r\n udgangen af det indkomstår, hvori overgangen sker. § 5, stk. 2, finder  \r\n\r\n tilsvarende anvendelse. </P>  \r\n\r\n<P> <I>Stk. 2.</I> Ved en ændring som nævnt i stk. 1 skal bestyrelsen inden 1  \r\n\r\n måned efter ændringen indsende en anmeldelse til vedkommende kommunale  \r\n\r\n skattemyndighed med opgørelse af indkomsten for det afsluttende indkomstår.  \r\n\r\n Reglerne i § 5, stk. 3, finder tilsvarende anvendelse.&#171;&#187; </P>  \r\n\r\n<P> <B>4)</B> Efter nr. 8 indsættes som nyt nummer: </P>  \r\n\r\n<P>&#187; <B>01.</B> I <I>§ 10, stk. 5,</I> ændres i <I>2. pkt.</I>  \r\n\r\n &#187;stk. 1, nr. 3,&#187; til: &#187;stk. 2, nr. 3,&#187;. </P>  \r\n\r\n<P> <B>5)</B> I den under <I>nr. 13</I> foreslåede affattelse af <I>§ 28,  \r\n\r\n stk. 2,</I> ændres i <I>1. pkt.</I> &#187;efter § 29 B, stk. 5,&#187; til:  \r\n\r\n &#187;efter § 29 B, stk. 6,&#187;. </P>  \r\n\r\n<P> <B>6)</B> I den under <I>nr. 34</I> foreslåede affattelse af <I>§ 36,  \r\n\r\n stk. 1,</I> ændres i <I>1. pkt.</I> &#187;§ 10, stk. 1, nr. 2 og 3,&#187;  \r\n\r\n til: &#187;§ 10, stk. 2, nr. 2 og 3,&#187;. </P>  \r\n\r\n<P>Til § 3 <B>7)</B> Efter nr. 2 indsættes som nyt nummer: </P>  \r\n\r\n<P>&#187; <B>01.</B> I <I>§ 4, stk. 2,</I> indsættes efter 1. pkt.: </P>  \r\n\r\n<P>&#187;1. pkt. finder anvendelse, selv om der er tale om gaver til en anden  \r\n\r\n fond, som ikke medregnes til denne fonds skattepligtige indkomst, jf. § 3,  \r\n\r\n stk. 3, medmindre der er tale om gensidige gaver mellem fondene.&#171;&#187;  \r\n\r\n</P>  \r\n\r\n<P>Til § 5 <B>8)</B> Paragraffen affattes således: </P>  \r\n\r\n<P> <B>&#187;§ 5</B> I konkursskatteloven, jf. lovbekendtgørelse nr. 780 af  \r\n\r\n 25. august 1994, foretages følgende ændringer: </P>  \r\n\r\n<P> <B>1.</B> I <I>§ 2</I> ændres &#187;§ 1, stk. 1, 1-2 b og 3 a-6&#171;  \r\n\r\n til: &#187;§ 1, stk. 1, nr. 1-2 b og 3 a-6&#171;. </P>  \r\n\r\n<P> <B>2.</B>  <I>§ 3, stk. 3, 1. pkt.,</I> affattes således: </P>  \r\n\r\n<P>&#187;Er der truffet bestemmelse om, at konkursindkomsten er  \r\n\r\n skattepligtig, skal bostyret indgive selvangivelser vedrørende denne indkomst  \r\n\r\n for det indkomstår, hvori konkursdekretet afsiges, og for hvert af de  \r\n\r\n følgende indkomstår under konkursen.&#171;&#187; </P>  \r\n\r\n<P>Ny paragraf <B>9)</B> Efter § 8 indsættes som ny paragraf: </P>  \r\n\r\n<P> <B>&#187;§ 01</B> I lov nr. 90 af 8. februar 1995 om ændring af  \r\n\r\n forskellige skattelove. (Beskatning af Post Danmark) foretages følgende  \r\n\r\n ændring: </P>  \r\n\r\n<P> <I>§ 6, nr. 2,</I> affattes således: </P>  \r\n\r\n<P> <B>&#187;2.</B> I <I>§ 2 d, stk. 2,</I> ændres &#187;§ 1, stk. 1, nr. 1-2  \r\n\r\n a og 3 a-5 b,&#187; til: &#187;§ 1, stk. 1, nr. 1-2 b og 3 a-5  \r\n\r\n b,&#187;.&#171;&#187; </P>  \r\n\r\n<P>Til § 9 <B>10)</B> I <I>stk. 2</I> ændres &#187;§ 1, nr. 1-10,&#187; til:  \r\n\r\n &#187;§ 1, nr. 1-8, 01, 9 og 10,&#187;. </P>  \r\n\r\n<P> <B>11)</B>  <I>Stk. 4</I> affattes således: </P>  \r\n\r\n<P> <I>&#187;Stk. 4.</I> § 1, nr. 16, 18 og 26, har virkning fra og med  \r\n\r\n indkomståret 1995. For indkomståret 1995 kan selskaber m.v. omfattet af  \r\n\r\n selskabsskattelovens § 29 A, stk. 4, og § 30 A, stk. 7, dog indbetale  \r\n\r\n acontoskat til og med den 31. marts 1995 med den i selskabsskattelovens § 29  \r\n\r\n B, stk. 6, 2. pkt., nævnte virkning.&#171; </P>  \r\n\r\n<P> <B>12)</B>  <I>Stk. 6</I> affattes således: </P>  \r\n\r\n<P> <I>&#187;Stk. 6.</I> § 1, nr. 34 og 35, har virkning fra og med den 1.  \r\n\r\n juli 1994. Til og med indkomståret 1995 gælder følgende affattelse af  \r\n\r\n selskabsskattelovens <I>§ 36, stk. 1, 1. pkt.:</I> &#187;For selskaber og  \r\n\r\n foreninger m.v., der omfattes af § 10, stk. 1, nr. 2 og 3, hvis indkomstår  \r\n\r\n ikke udløber ved udgangen af et kvartal, forlænges indkomståret til udgangen  \r\n\r\n af det løbende kvartal, når indkomståret udløber i perioden 1. april-30.  \r\n\r\n december.&#171;&#187; </P>  \r\n\r\n<P> <B>13)</B> I <I>stk. 9</I> ændres &#187;§ 3, nr. 2-7,&#187; til: &#187;§  \r\n\r\n 3, nr. 2, 01 og 3-7,&#187;. </P>  \r\n\r\n<P> <B>14)</B> Efter stk. 13 indsættes som nyt stykke: </P>  \r\n\r\n<P> <I>&#187;Stk. 14.</I> § 5, nr. 1, og § 01 har virkning fra og med den 1.  \r\n\r\n januar 1995.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 3 Der er tale om tekniske justeringer og redaktionelle  \r\n\r\n ændringer af lovforslaget. </P>  \r\n\r\n<P>I lovforslagets § 1, nr. 3 og 4, er der foreslået en ændret affattelse af  \r\n\r\n reglerne i selskabsskattelovens § 5, stk. 1-3, og § 5 A, stk. 1 og 2. Den  \r\n\r\n foreslåede ændrede affattelse af de nævnte bestemmelser skyldes, at  \r\n\r\n skatteåret er foreslået afskaffet. </P>  \r\n\r\n<P>I selskabsskattelovens § 5, stk. 1, 2. pkt., er det foreslået, at ved  \r\n\r\n overgang til beskatning efter § 1, stk. 1, nr. 6, eller undtagelse fra  \r\n\r\n beskatning efter § 3, fortsætter skattepligten efter de hidtil gældende  \r\n\r\n regler indtil udgangen af det indkomstår, hvori overgangen eller undtagelsen  \r\n\r\n sker. I selskabsskattelovens § 5 A, stk. 1, er det foreslået, at indtræder  \r\n\r\n der en sådan ændring, at et selskab m.v. overgår til beskatning efter § 1,  \r\n\r\n stk. 1, nr. 3, fra beskatning efter andre regler i § 1, fortsætter  \r\n\r\n skattepligten efter de hidtil gældende regler indtil udgangen af det  \r\n\r\n indkomstår, hvori overgangen sker. </P>  \r\n\r\n<P>I de foreslåede bestemmelser i selskabsskattelovens § 5, stk. 3, og § 5 A,  \r\n\r\n stk. 2, bestemmes det bl.a., at der inden 1 måned efter overgangen eller  \r\n\r\n ændringen skal indsendes en anmeldelse til skattemyndighederne med opgørelse  \r\n\r\n af indkomsten for det afsluttende indkomstår. Det er i praksis imidlertid  \r\n\r\n ikke muligt inden for den nævnte frist på 1 måned efter ændringen m.v. eller  \r\n\r\n overgangen at indsende en opgørelse af indkomsten for det afsluttende  \r\n\r\n indkomstår. </P>  \r\n\r\n<P>Med ændringsforslagene foreslås det i selskabsskattelovens § 5, stk. 1, 2.  \r\n\r\n pkt., og § 5 A, stk. 1, i stedet fastsat, at skattepligten fortsætter efter  \r\n\r\n de hidtil gældende regler indtil tidspunktet for overgangen eller  \r\n\r\n undtagelsen. Det afsluttende indkomstår rækker således i de nævnte tilfælde  \r\n\r\n ikke længere end til det tidspunkt, hvor overgangen eller undtagelsen  \r\n\r\n indtræder. </P>  \r\n\r\n<P>Efter ændringsforslagene anses ændringen for selskaber m.v., der overgår  \r\n\r\n fra beskatning efter selskabsskattelovens § 1, stk. 1, nr. 4, til beskatning  \r\n\r\n efter § 1, stk. 1, nr. 3, for sket ved udgangen af det indkomstår, hvori  \r\n\r\n overgangen sker. Det skyldes, at det først ved indkomstårets afslutning er  \r\n\r\n muligt at afgøre, om et sådant selskab m.v. opfylder kriterierne for  \r\n\r\n beskatning efter selskabsskattelovens § 1, stk. 1, nr. 3. Dette indebærer, at  \r\n\r\n selskabet m.v. først 1 måned efter udgangen af det indkomstår, hvori  \r\n\r\n overgangen anses for sket, skal indsende en anmeldelse med opgørelse af  \r\n\r\n indkomsten til de kommunale skattemyndigheder. </P>  \r\n\r\n<P>Reglerne i selskabsskattelovens § 5, stk. 2, skal efter ændringsforslagets  \r\n\r\n § 1, nr. 1, finde tilsvarende anvendelse. Der henvises herom til  \r\n\r\n bemærkningerne nedenfor under ændringsforslagets nr. 2. </P>  \r\n\r\n<P>Med ændringsforslagene sker der endvidere en redaktionel ændring af den  \r\n\r\n foreslåede bestemmelse i selskabsskattelovens § 5 A, stk. 2. </P>  \r\n\r\n<P>Til nr. 2 Ændringsforslaget er en konsekvens af ændringsforslag nr. 1. I  \r\n\r\n ændringsforslag nr. 1 er det foreslået, at skattepligten efter  \r\n\r\n selskabsskattelovens § 5, stk. 1, 2. pkt., fortsætter indtil tidspunktet for  \r\n\r\n overgangen eller undtagelsen. Reglen i § 5, stk. 2, går ud på, at hvis det  \r\n\r\n sædvanlige indkomstår for et selskab m.v. udløber inden den 31. december i  \r\n\r\n det kalenderår, som det forskudte indkomstår træder i stedet for  \r\n\r\n (bagudforskudt indkomstår), og finder opløsning m.v. sted efter det  \r\n\r\n sædvanlige indkomstårs udløb, men inden kalenderårets udløb, udgør det sidste  \r\n\r\n indkomstår hele perioden fra indkomstårets begyndelse, og indtil opløsning  \r\n\r\n finder sted. </P>  \r\n\r\n<P>Ændringsforslaget indebærer, at reglen i § 5, stk. 2, tillige finder  \r\n\r\n anvendelse i det tilfælde, hvor et selskab m.v. med et bagudforskudt  \r\n\r\n indkomstår overgår til beskatning efter selskabsskattelovens § 1, stk. 1, nr.  \r\n\r\n 6, eller undtages fra beskatning efter § 3 efter det sædvanlige indkomstårs  \r\n\r\n udløb, men inden det pågældende kalenderårs udløb. </P>  \r\n\r\n<P>Til nr. 4 Der er tale om en redaktionel ændring som følge af lovforslagets  \r\n\r\n § 1, nr. 7, hvorefter selskabsskattelovens § 10, stk. 1, opdeles i 2 stykker.  \r\n\r\n</P>  \r\n\r\n<P>Til nr. 5 Ændringen er af redaktionel karakter. </P>  \r\n\r\n<P>I lovforslagets § 1, nr. 13, er der foreslået en forhøjelse af den  \r\n\r\n forhøjelse, som der efter gældende regler i selskabsskattelovens § 28, stk.  \r\n\r\n 2, skal ske af indkomstskatten i det tilfælde, hvor selvangivelsen ikke  \r\n\r\n indsendes rettidigt. Begrundelsen for den foreslåede forhøjelse er at undgå  \r\n\r\n den situation, hvor det for skattemyndighederne ikke kan svare sig at  \r\n\r\n inddrive små forhøjelser på grund af omkostningerne herved. </P>  \r\n\r\n<P>I den foreslåede affattelse af selskabsskattelovens § 28, stk. 2, er det  \r\n\r\n anført, at indkomstskatten forhøjes reguleret med tillæg efter  \r\n\r\n selskabsskattelovens § 29 B, stk. 5. I bemærkningerne er det anført, at § 29  \r\n\r\n B, stk. 5, vedrører overskydende skat. </P>  \r\n\r\n<P>Henvisningen i den foreslåede affattelse af selskabsskattelovens § 28,  \r\n\r\n stk. 2, skal imidlertid rettelig være til selskabsskattelovens § 29 B, stk.  \r\n\r\n 6. Selskabsskattelovens § 29 B, stk. 6, indeholder hjemmelen til at beregne  \r\n\r\n tillæg af frivillige acontobetalinger. Ændringsforslaget går ud på at ændre  \r\n\r\n henvisningen til denne bestemmelse. For frivillige acontobetalinger, der er  \r\n\r\n foretaget senest den 20. marts, ydes der selskabet en godtgørelse på 2 pct.,  \r\n\r\n og for frivillige acontobetalinger, der er foretaget senest den 20. november,  \r\n\r\n skal selskabet betale et tillæg på 2 pct. </P>  \r\n\r\n<P>Til nr. 6 og 12 Ændringerne er af redaktionel og teknisk karakter. </P>  \r\n\r\n<P>Ved lovforslagets § 1, nr. 7, er den gældende bestemmelse i  \r\n\r\n selskabsskattelovens § 10, stk. 1, opdelt i 2 stykker. Det gældende stk. 1  \r\n\r\n indeholder bl.a. regler om, at visse selskaber skal have et indkomstår, der  \r\n\r\n udløber ved udgangen af et kvartal. Disse regler bliver med lovforslaget  \r\n\r\n flyttet til selskabsskattelovens § 10, stk. 2. </P>  \r\n\r\n<P>Som konsekvens heraf skal henvisningen i den foreslåede affattelse af  \r\n\r\n selskabsskattelovens § 36, stk. 1, der vedrører regler for forlængelse eller  \r\n\r\n forkortelse af kvartalet for de selskaber m.v., hvis indkomstår skal udløbe  \r\n\r\n ved udgangen af et kvartal, ændres fra selskabsskattelovens § 10, stk. 1, til  \r\n\r\n selskabsskattelovens § 10, stk. 2. Dette sker ved ændringsforslag nr. 6. </P>  \r\n\r\n<P>Opdelingen af selskabsskattelovens § 10, stk. 1, i 2 stykker skal efter  \r\n\r\n lovforslaget - sammen med de øvrige bestemmelser for afskaffelse af  \r\n\r\n skatteårsbegrebet - have virkning fra og med indkomståret 1996. </P>  \r\n\r\n<P>Den ændrede affattelse af selskabsskattelovens § 36, stk. 1, skal derimod  \r\n\r\n have virkning allerede fra den 1. juli 1994. For perioden 1. juli 1994 til og  \r\n\r\n med indkomståret 1995 skal henvisningen i selskabsskattelovens § 36, stk. 1,  \r\n\r\n dermed fortsat være til selskabsskattelovens § 10, stk. 1. Dette sker ved  \r\n\r\n ændringsforslag nr. 12, hvorefter der i den foreslåede affattelse af  \r\n\r\n selskabsskattelovens § 36, stk. 1, 1. pkt., til og med indkomståret 1995  \r\n\r\n henvises til selskabsskattelovens § 10, stk. 1. </P>  \r\n\r\n<P>Til nr. 7 Ændringsforslaget er alene en præcisering af gældende ret. </P>  \r\n\r\n<P>Det fastslås i bestemmelsen, at fradragsretten for uddelinger ikke berøres  \r\n\r\n af, at en gave til en anden fond ikke medregnes til denne fonds  \r\n\r\n skattepligtige indkomst, jf. lovforslagets § 3, nr. 2. Dette gælder dog ikke,  \r\n\r\n såfremt der foreligger gensidige gaver mellem fondene. </P>  \r\n\r\n<P>Til nr. 8 og 9 Ændringsforslagene vedrører en opretning af 2 rent  \r\n\r\n redaktionelle fejl i de regler, der er gennemført ved lov nr. 90 af 8.  \r\n\r\n februar 1995 om ændring af forskellige skattelove. (Beskatning af Post  \r\n\r\n Danmark). </P>  \r\n\r\n<P>Til nr. 10 Det foreslås, at § 1, nr. 01, har virkning fra og med  \r\n\r\n indkomståret 1996 ligesom de foreslåede regler vedrørende afskaffelse af  \r\n\r\n skatteåret, som ændringsforslaget knytter sig til. </P>  \r\n\r\n<P>Til nr. 11 I lovforslagets § 1, nr. 16, 18 og 26, er det foreslået, at  \r\n\r\n selskaber i den såkaldte indslusningsordning for acontoskatteordningen kan  \r\n\r\n indbetale acontoskat senest den 20. marts og den 20. november i indkomståret,  \r\n\r\n og at tillægsreglerne i § 29 B, stk. 6, skal finde tilsvarende anvendelse.  \r\n\r\n Efter lovforslagets § 9, stk. 4, skal de foreslåede regler have virkning fra  \r\n\r\n og med indkomståret 1995. </P>  \r\n\r\n<P>Med ændringsforslaget foreslås det for selskaber m.v. i  \r\n\r\n indslusningsordningen alene for indkomståret 1995 at udskyde fristen for  \r\n\r\n indbetaling af acontoskat fra den 20. marts 1995 til den 31. marts 1995. </P>  \r\n\r\n<P>Den foreslåede udskydelse af indbetalingsfristen med 11 dage for selskaber  \r\n\r\n m.v. i indslusningsordningen i acontoordningen er begrundet med et ønske om  \r\n\r\n at give selskaberne tilstrækkelig tid til efter vedtagelsen af lovforslaget  \r\n\r\n at kunne indbetale acontoskat i en periode efter den 20. marts 1995 uden den  \r\n\r\n for selskaberne m.v. uheldige konsekvens, at selskabets indbetaling ikke  \r\n\r\n godskrives 2 pct., men i stedet fratrækkes 2 pct. Ændringsforslaget  \r\n\r\n indebærer, at uanset at selskabet m.v. indbetaler acontoskat senest den 31.  \r\n\r\n marts 1995, godskrives selskabets indbetaling 2 pct. efter  \r\n\r\n selskabsskattelovens § 29 B, stk. 6, 2. pkt. </P>  \r\n\r\n<P>Til nr. 13 Det foreslås, at ændringsforslag nr. 7 skal have virkning fra  \r\n\r\n den 1. juli 1995. </P>  \r\n\r\n<P>Til nr. 14 Det foreslås i et nyt stykke 14, at opretningen af to  \r\n\r\n redaktionelle fejl i lov nr. 90 af 8. februar 1995 om ændring af forskellige  \r\n\r\n skattelove. (Beskatning af Post Danmark) får samme virkningstidspunkt som  \r\n\r\n denne lov, dvs. fra og med den 1. januar 1995. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/03/1995"
        },
        {
            "displayName": "Accession",
            "displayValue": "199414K00141"
        },
        {
            "displayName": "Entydig dokumentidentifikation",
            "displayValue": "CL000725"
        },
        {
            "displayName": "Dato for førstegangsindlæggelse",
            "displayValue": "23/03/1995"
        },
        {
            "displayName": "Dato for indlæggelse",
            "displayValue": "23/03/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}