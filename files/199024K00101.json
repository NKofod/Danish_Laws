{
    "id": 109746,
    "title": "1990 BTL 101   BETÆNKNING OVER FORSLAG TIL LOV OM ÆNDRING AF LOV OM LÅN TIL BETALING AF   EJENDOMSSKATTER OG OM ÆNDRING AF LIGNINGSLOVEN    NR L 101 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 101 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om lån til betaling af  \r\n\r\n ejendomsskatter og om ændring af ligningsloven <BR>  \r\n\r\n Nr L 101 1990-91, 2. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19910425 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Folkepensionistforeningernes og Invalideorganisationernes Kontaktudvalg. </P>  \r\n\r\n<P>Der er af indenrigsministeren og af et flertal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Centrum-Demokraternes og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med de stillede ændringsforslag.  \r\n\r\n</P>  \r\n\r\n<P>Et <I>mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) vil nærmere redegøre for sin  \r\n\r\n stilling ved lovforslagets 2. behandling, men vil stemme for de af  \r\n\r\n indenrigsministeren stillede ændringsforslag og imod de af flertallet  \r\n\r\n stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men stemmer  \r\n\r\n for de af indenrigsministeren stillede ændringsforslag og imod de af  \r\n\r\n flertallet stillede ændringsforslag. </P>  \r\n\r\n<P>Mindretallet ønsker at udtale følgende: </P>  \r\n\r\n<P>Det oprindelige lovforslag angik efterløn. Det fandt Fremskridtspartiet  \r\n\r\n uacceptabelt. Nu er forslaget så ydermere udvidet til også at omfatte  \r\n\r\n delpension. Dette er også uacceptabelt. Når Fremskridtspartiet er imod at  \r\n\r\n udvide ordningen, er begrundelsen den, at personer på efterløn og delpension  \r\n\r\n frivilligt har valgt ordningen, og at disse persongrupper er økonomisk bedre  \r\n\r\n stillet end mange danskere med lave indtægter. En udvidet ordning har også en  \r\n\r\n virkning for kommunernes i forvejen anstrengte likviditet, da de indefrosne  \r\n\r\n ejendomsskatter først forfalder ved ejerskifte. Fremskridtspartiet finder  \r\n\r\n derfor, at den nuværende ordning bør bibeholdes. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>flertal</I> (S, SF og CD), tiltrådt af et <I>mindretal</I> (KRF):  \r\n\r\n</P>  \r\n\r\n<P> <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 1, stk. 2, nr. 1,</I> indsættes efter &#187;lov om  \r\n\r\n social pension&#171;: &#187; eller lov om delpension eller modtager  \r\n\r\n efterløn&#171;.' </P>  \r\n\r\n<P>Af <I>indenrigsministeren,</I> tiltrådt af <I>udvalget: </I></P>  \r\n\r\n<P>  <B>2)</B>  <I>Nr. 2</I> affattes således: </P>  \r\n\r\n<P> <B>&#187;2.</B>  <I>§ 3, 1. pkt.,</I> affattes således: </P>  \r\n\r\n<P>&#187;Lånebeløbene forrentes med en årlig rente, der svarer til halvdelen  \r\n\r\n af Nationalbankens diskonto den 1. oktober det foregående år.&#171;&#187;  \r\n\r\n</P>  \r\n\r\n<P>Til § 2 </P>  \r\n\r\n<P>Af et <I>flertal</I> (S, SF og CD), tiltrådt af et <I>mindretal</I> (KRF):  \r\n\r\n</P>  \r\n\r\n<P> <B>3)</B> Som nyt <I>stk. 1</I> indsættes: </P>  \r\n\r\n<P> <I>&#187;Stk. 1.</I> § 1, nr. 1, har virkning for lån, der ydes til  \r\n\r\n betaling af ejendomsskatter m.v. vedrørende skatteåret 1992 og følgende  \r\n\r\n skatteår.&#171; </P>  \r\n\r\n<P>Stk. 1 og 2 bliver herefter stk. 2 og 3. </P>  \r\n\r\n<P> <B>4)</B> I <I>stk. 1,</I> der bliver stk. 2, ændres &#187;Loven&#171;  \r\n\r\n til: &#187;§ 1, nr. 2,&#187;. </P>  \r\n\r\n<P>Af <I>indenrigsministeren,</I> tiltrådt af <I>udvalget: </I></P>  \r\n\r\n<P>  <B>5)</B> I <I>stk. 1</I> ændres &#187;skatteåret 1991&#171; til:  \r\n\r\n &#187;anden halvdel af skatteåret 1991&#171;. </P>  \r\n\r\n<P> <B>6)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Lån, der er ydet til betaling af ejendomsskatter  \r\n\r\n m.v. vedrørende første halvdel af skatteåret 1991 og tidligere skatteår,  \r\n\r\n forrentes fra den 1. juli 1991 med en årlig rente, der svarer til halvdelen  \r\n\r\n af Nationalbankens diskonto den 1. oktober det foregående år.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter lov om arbejdsformidling og arbejdsløshedsforsikring m.v. kan  \r\n\r\n personer, som er fyldt 60 år, og som har været medlem af en  \r\n\r\n arbejdsløshedskasse i mindst 10 år, vælge at overgå til efterløn. De  \r\n\r\n pågældende personer udtræder hermed af det aktive arbejdsmarked, idet der dog  \r\n\r\n kan udføres arbejde i indtil 200 timer årligt, uden at retten til efterløn  \r\n\r\n fortabes. </P>  \r\n\r\n<P>Efter lov om delpension kan personer i alderen fra 60 til 67 år få  \r\n\r\n udbetalt delpension, når den ugentlige arbejdstid nedsættes med mindst 7  \r\n\r\n timer eller mindst 1/4 af den hidtidige arbejdstid og den ugentlige  \r\n\r\n arbejdstid fremover er på mellem 15 og 30 timer om ugen. Delpensionen udgør  \r\n\r\n 1/37 af maksimumsbeløbet for dagpenge ved sygdom eller fødsel, for hver time  \r\n\r\n den ugentlige arbejdstid nedsættes. Også disse personer opgiver den fulde  \r\n\r\n tilknytning til arbejdsmarkedet. </P>  \r\n\r\n<P>Forslagsstillerne finder, at personer på efterløn og delpension har  \r\n\r\n reduceret deres tilknytning til det aktive arbejdsmarked i et sådant omfang,  \r\n\r\n at det er naturligt at give dem samme adgang til at indefryse  \r\n\r\n ejendomsskatter, som i dag tilkommer alle personer over 65 år samt modtagere  \r\n\r\n af førtidspension eller invalidepension. </P>  \r\n\r\n<P>Til nr. 2, 5 og 6 </P>  \r\n\r\n<P>Ændringsforslagene indebærer, at forrentningen af ejendomsskattelån skal  \r\n\r\n ske med en rente, der beregnes på grundlag af Nationalbankens diskonto. Det  \r\n\r\n forekommer mere naturligt at anvende diskontoen som reguleringsfaktor frem  \r\n\r\n for den mindsterente, der anvendes ved beskatningen af kursgevinster. </P>  \r\n\r\n<P>Da Nationalbanken er i gang med gradvis at forhøje diskontoen til  \r\n\r\n markedsniveau, vil det være rimeligt at fastsætte forrentningen af  \r\n\r\n ejendomsskattelånene således, at den skal svare til halvdelen af diskontoen.  \r\n\r\n Det skal i den forbindelse tages i betragtning, at renter af disse lån ikke  \r\n\r\n er fradragsberettigede. </P>  \r\n\r\n<P>For at undgå at lovforslaget får tilbagevirkende kraft, er det foreslået  \r\n\r\n først at lade den ændrede renteregel få virkning for ejendomsskatter for  \r\n\r\n anden halvdel af skatteåret 1991. </P>  \r\n\r\n<P>Dette indebærer, at forrentningen af lånene for perioden 1. januar-30.  \r\n\r\n juni 1991 skal ske efter den nugældende regel, det vil sige med en rentesats  \r\n\r\n på 7 pct. p.a. (Efter den gældende regel skal rentesatsen svare til en rente,  \r\n\r\n der ligger 1,5 pct. under Nationalbankens diskonto den 1. oktober det  \r\n\r\n foregående år, og diskontoen var den 1. oktober 1990 8,5 pct.). </P>  \r\n\r\n<P>For perioden 1. juli-30. december 1991 bliver rentesatsen i kraft af  \r\n\r\n ændringsforslagene 4,25 pct. (halvdelen af diskontoen på 8,5 pct. den 1.  \r\n\r\n oktober 1990). </P>  \r\n\r\n<P>For 1992 skal forrentningen ifølge ændringsforslagene ske på grundlag af  \r\n\r\n diskontoen den 1. oktober 1991. Det vil ud fra den nugældende diskonto på 9,5  \r\n\r\n pct. give en rente på 4,75 pct., hvortil kan komme diskontoforhøjelser inden  \r\n\r\n den 2. oktober 1991. </P>  \r\n\r\n<P>Lovforslagets ikrafttrædelsesbestemmelse indebærer som nævnt, at dette får  \r\n\r\n tilbagevirkende kraft, idet den ændrede renteregel er foreslået at skulle  \r\n\r\n have virkning fra og med 1991. </P>  \r\n\r\n<P>Ved afviklingen af lån i 1991 har kommunerne efter den nugældende regel  \r\n\r\n skullet beregne forrentning for en del af 1991 med 7 pct. p.a. Hvis denne  \r\n\r\n rentesats nedsættes til 5,5 pct. p.a., indebærer det, at kommunerne for så  \r\n\r\n vidt angår de i 1991 indfriede lån har pligt til at tilbagebetale  \r\n\r\n renteforskellen til låntager - eller dennes dødsbo. </P>  \r\n\r\n<P> <I>Hanne Andersen (S) Bakholt (S) Stavad (S) Poul Erik Dyrlund (S)  \r\n\r\n Graversen (S) Klaus Hækkerup (S)</I> fmd. <I>Peder Sass (S) Lilli Gyldenkilde  \r\n\r\n (SF) Lis Noer Holmberg (CD) Karen Højte Jensen (KF) Aagaard (KF) Per Tærsbøl  \r\n\r\n (KF) Erik Larsen (V) Mejdahl (V) Poul Nødgaard (FP)</I> nfmd. <I>Ole Vig  \r\n\r\n Jensen (RV) Glønborg (KRF) </I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/05/1991"
        },
        {
            "displayName": "Accession",
            "displayValue": "199024K00101"
        },
        {
            "displayName": "Entydig dokumentidentifikation",
            "displayValue": "CL002883"
        },
        {
            "displayName": "Dato for førstegangsindlæggelse",
            "displayValue": "15/05/1991"
        },
        {
            "displayName": "Dato for indlæggelse",
            "displayValue": "15/05/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}