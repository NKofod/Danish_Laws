{
    "id": 106100,
    "title": "1985 BSF 140   FORSLAG TIL FOLKETINGSBESLUTNING OM ÆNDRING AF LOV OM GENANVENDELSE OG   BEGRÆNSNING AF AFFALD ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 140",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 140 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om genanvendelse og  \r\n\r\n begrænsning af affald </P>  \r\n\r\n<P></P>  \r\n\r\n<P>Fremsat af Ritt Bjerregaard (S) Dorte Bennedsen (S) Camre (S) Hjortnæs (S)  \r\n\r\n Erik Holst (S) Tove Lindbo Larsen (S) Henning Nielsen (S) Løvig Simonsen (S)  \r\n\r\n</P>  \r\n\r\n<P></P>  \r\n\r\n<P>den 22. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>ændring af lov om genanvendelse og begrænsning af affald, jfr. </P>  \r\n\r\n<P>lovbekendtgørelse nr. 532 af 16. oktober 1984, efter følgende </P>  \r\n\r\n<P>retningslinjer: </P>  \r\n\r\n<P>1. At styrke den del af loven, der har til formål at fremme den </P>  \r\n\r\n<P>forebyggende indsats med henblik på at reducere ressourceforbruget </P>  \r\n\r\n<P>og forureningen, herunder reducere affaldet og affaldets </P>  \r\n\r\n<P>miljøbelastende virkninger. </P>  \r\n\r\n<P>2. At den nuværende ordning for tilskud til genanvendelsesprojekter </P>  \r\n\r\n<P>udvides til også at omfatte tilskud til investeringer i renere, </P>  \r\n\r\n<P>mere ressourcevenlig og mindre miljøbelastende teknologier, </P>  \r\n\r\n<P>herunder til anlægsinvesteringer og drift. </P>  \r\n\r\n<P>At der desuden sikres lovgrundlag for, at miljøministeren </P>  \r\n\r\n<P>(miljøstyrelsen) selvstændigt kan iværksætte anlægsinvesteringer, </P>  \r\n\r\n<P>forskning, udvikling, udredning, drift, formidling og information </P>  \r\n\r\n<P>af renere og mere ressourcevenlige teknologier. </P>  \r\n\r\n<P>3. At der gives miljøministeren (miljøstyrelsen) mulighed for at </P>  \r\n\r\n<P>bestemme, at visse produkter ikke må produceres eller indføres i </P>  \r\n\r\n<P>landet, fordi produkterne har en karakter, der gør, at de ikke kan </P>  \r\n\r\n<P>genanvendes og ikke kan eller kun mod store samfundsmæssige </P>  \r\n\r\n<P>omkostninger kan bortskaffes på anden måde end ved traditionel </P>  \r\n\r\n<P>affaldsbehandling. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Med det formål at sikre et renere miljø ved en forebyggende indsats </P>  \r\n\r\n<P>og formindske forbruget af ubrugte ressourcer stilles forslag til </P>  \r\n\r\n<P>ændring af lov om genanvendelse og begrænsning af affald. </P>  \r\n\r\n<P>Hvert år forbrændes og deponeres ca. 5 millioner tons affald. Kun ca. </P>  \r\n\r\n<P>10 pct. eller 0,5 millioner tons af den årlige affaldsmængde </P>  \r\n\r\n<P>genanvendes. Der er betydelige miljømæssige problemer med </P>  \r\n\r\n<P>opbevaring på lossepladser på grund af mangel på egnede arealer, </P>  \r\n\r\n<P>og affaldsforbrændingen, der reducerer behovet for </P>  \r\n\r\n<P>lossepladsarealer, viser sig i stigende grad at give miljømæssige </P>  \r\n\r\n<P>problemer. </P>  \r\n\r\n<P>Ligeledes er forureningen af luft og vand fortsat et meget stort </P>  \r\n\r\n<P>problem, på trods af den indsats der gøres for at formindske </P>  \r\n\r\n<P>dette. Ofte overfører man forureningsproblemet til affaldsområdet </P>  \r\n\r\n<P>ved den traditionelle form for rensning. </P>  \r\n\r\n<P>En øget genanvendelse er nødvendig for løsningen af mange miljø- og </P>  \r\n\r\n<P>ressourceproblemer, men det er ikke en løsning på alle problemer, </P>  \r\n\r\n<P>idet det ikke er alle affaldsprodukter, der kan genanvendes. Den </P>  \r\n\r\n<P>bedste, og i nogle tilfælde den eneste, løsning er, at man ved </P>  \r\n\r\n<P>hjælp af renere teknologi tilrettelægger produktionen således, at </P>  \r\n\r\n<P>man enten helt undgår forureningen eller i hvert fald formindsker </P>  \r\n\r\n<P>den væsentligt. Samtidig vil der i en række tilfælde kunne ændres </P>  \r\n\r\n<P>ved produktionen, således at man forbruger færre ubrugte </P>  \r\n\r\n<P>ressourcer, og/ eller optimerer produkternes levetid. </P>  \r\n\r\n<P>Det, der begrunder en offentlig indsats på området, er, at de </P>  \r\n\r\n<P>økonomiske og strukturelle betingelser for en øget brug af renere </P>  \r\n\r\n<P>teknologier, som er ønskelige ud fra et samfundsmæssigt synspunkt, </P>  \r\n\r\n<P>ikke altid er til stede i den enkelte virksomhed. Bl.a. vil </P>  \r\n\r\n<P>virksomhederne vælge råvareøkonomisering som en del af deres </P>  \r\n\r\n<P>økonomiske overvejelser og dermed vælge en råvare, der kan have </P>  \r\n\r\n<P>uheldige miljømæssige konsekvenser, hvor alternativet er forbruget </P>  \r\n\r\n<P>af en måske lidt dyrere råvare. En ændret produktionsmåde kunne </P>  \r\n\r\n<P>måske ændre dette forhold. </P>  \r\n\r\n<P>Den investering, der skal foretages, kan det ofte privatøkonomisk </P>  \r\n\r\n<P>ikke betale sig at foretage, mens det godt kan betale sig ud fra </P>  \r\n\r\n<P>en samfundsmæssig vurdering. En sådan samfundsmæssig vurdering må </P>  \r\n\r\n<P>indeholde omkostninger til affaldsbortskaffelse og </P>  \r\n\r\n<P>rensningsforanstaltninger, miljøskader (inkl. arbejdsmiljøskader) </P>  \r\n\r\n<P>og mere samfundsøkonomiske mål som produktion, beskæftigelse og </P>  \r\n\r\n<P>betalingsbalance. </P>  \r\n\r\n<P>En offentlig indsats i form af tilskud til anlægsinvesteringer, </P>  \r\n\r\n<P>forskning og udvikling af renere teknologier kan medvirke til at </P>  \r\n\r\n<P>gøre projekter, der er privatøkonomisk risikobetonede, økonomisk </P>  \r\n\r\n<P>velbegrundede. </P>  \r\n\r\n<P>Renere og mere ressourcevenlige teknologier er imidlertid ikke noget, </P>  \r\n\r\n<P>der indtil nu har haft virksomhedernes store interesse. </P>  \r\n\r\n<P>Virksomhederne har ud fra helt andre overvejelser søgt andre og </P>  \r\n\r\n<P>mere traditionelle støtteordninger under industriministeriet, </P>  \r\n\r\n<P>fordi de muligheder, der ligger i genanvendelsesloven, er for </P>  \r\n\r\n<P>begrænsede. </P>  \r\n\r\n<P>Den ønskede udvikling mod en øget brug af renere- og mere </P>  \r\n\r\n<P>ressourcevenlige teknologier kan derfor ikke fremmes i </P>  \r\n\r\n<P>tilstrækkelig grad ved, at det er muligt at søge tilskud hos </P>  \r\n\r\n<P>genanvendelsesrådet. Hvis lovens formål ikke i tilstrækkelig grad </P>  \r\n\r\n<P>bliver opfyldt ved private virksomheders initiativer med eller </P>  \r\n\r\n<P>uden ansøgninger om tilskud, skal der være en initiativpligt for </P>  \r\n\r\n<P>miljøstyrelsen til at iværksætte projekter, der opfylder lovens </P>  \r\n\r\n<P>formål. Det kan være miljøstyrelsen selv eller miljøstyrelsen i </P>  \r\n\r\n<P>samarbejde med andre offentlige institutioner/ </P>  \r\n\r\n<P>forskningsinstitutioner og private virksomheder, der foranlediger </P>  \r\n\r\n<P>projekterne iværksat. </P>  \r\n\r\n<P>Finansieringen af dette skal ske inden for bevillingsrammen for </P>  \r\n\r\n<P>tilskudsordningen i loven. Bevillingsrammen hæves for 1987 til </P>  \r\n\r\n<P>ikke under 100 mill. kr. Det er meningen, at miljøstyrelsens egne </P>  \r\n\r\n<P>projekter skal indgå på lige fod i konkurrencen om tilskud, </P>  \r\n\r\n<P>således at det alene er en vurdering af, hvorvidt projekterne </P>  \r\n\r\n<P>fremmer lovens formål, der ligger til grund for tildeling af </P>  \r\n\r\n<P>tilskud. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Ændringen skal præcisere, at der skal iværksættes initiativer, der </P>  \r\n\r\n<P>sikrer en udvikling mod brug af renere og mere ressourcevenlige </P>  \r\n\r\n<P>teknologier. </P>  \r\n\r\n<P>I lovens nuværende udformning gives der meget begrænsede muligheder </P>  \r\n\r\n<P>for at beskæftige sig med renere teknologier. Dette ændres, så </P>  \r\n\r\n<P>renere og mere ressourcevenlige teknologier opprioriteres. Ikke </P>  \r\n\r\n<P>således, at genanvendelsesområdet på nogen måde nedprioriteres, </P>  \r\n\r\n<P>men så der faktisk sker en aktivitetsforøgelse. </P>  \r\n\r\n<P>Forudsætningen for, at en teknologi kan betegnes som renere, er, at </P>  \r\n\r\n<P>forureningen mindskes pr. produceret og forbrugt enhed, og at </P>  \r\n\r\n<P>forureningen ikke flyttes til andre led i produktion eller til </P>  \r\n\r\n<P>affaldet. </P>  \r\n\r\n<P>Samtidig pointeres det, at mere ressourcevenlige teknologier omfattes </P>  \r\n\r\n<P>af loven. </P>  \r\n\r\n<P>Ved renere og mere ressourcevenlige teknologier forstås: </P>  \r\n\r\n<P>1. Ændringer i selve produktionsprocessen. </P>  \r\n\r\n<P>Dette kan bestå i dels overgang til anvendelse af ny teknologi, hvor </P>  \r\n\r\n<P>formålet er at nedbringe forureningen, dels anvendelse af </P>  \r\n\r\n<P>forskellige former for styringsteknologi, som medfører en bedre </P>  \r\n\r\n<P>tilrettelæggelse af arbejdet i forbindelse med produktionen. </P>  \r\n\r\n<P>2. Ændringer i valg af råvarer og halvfabrikata. </P>  \r\n\r\n<P>Dette kan bestå i, at råvarer og halvfabrikata, der indeholder </P>  \r\n\r\n<P>stærkt miljøbelastende stoffer, erstattes af andre råvarer og </P>  \r\n\r\n<P>halvfabrikata, der kan udfylde samme funktion, men som er mindre </P>  \r\n\r\n<P>miljøskadelige. </P>  \r\n\r\n<P>3. Udvikling af produktdesign. </P>  \r\n\r\n<P>Dette kan bestå i en ressourcemæssig optimering af produkternes </P>  \r\n\r\n<P>levetid, herunder mulighederne for reparation af produkterne, og </P>  \r\n\r\n<P>udvikling af emballager, der ud fra et miljø- og ressourcemæssigt </P>  \r\n\r\n<P>synspunkt er mindre belastende. </P>  \r\n\r\n<P>Ad 2 </P>  \r\n\r\n<P>Der er her ligeledes tale om en præcisering af, at </P>  \r\n\r\n<P>forureningsbegrænsende og mindre ressourcekrævende teknologier er </P>  \r\n\r\n<P>omfattet af loven. </P>  \r\n\r\n<P>Som det fremgår af bemærkninger til punkt 1, skal der ske en </P>  \r\n\r\n<P>aktivitetsudvidelse. Dette betyder, at bevillingen til lovens </P>  \r\n\r\n<P>tilskudsordning øges. Bevillingsrammen udvides for 1987 og </P>  \r\n\r\n<P>følgende år til ikke under 100 mill. kr. Samtidig er det </P>  \r\n\r\n<P>nødvendigt, at de fornødne personalemæssige ressourcer afsættes </P>  \r\n\r\n<P>til formålet. </P>  \r\n\r\n<P>Der er i dag, jfr. bekendtgørelse nr. 474 af 20. september 1984 § 1, </P>  \r\n\r\n<P>stk. 3, allerede mulighed for, at rådet vedrørende genanvendelse </P>  \r\n\r\n<P>og mindre forurenende teknologi på eget initiativ iværksætter </P>  \r\n\r\n<P>almennyttige udrednings-, udviklings-, formidlings- og </P>  \r\n\r\n<P>informationsprojekter. Det kan imidlertid ud fra en samfundsmæssig </P>  \r\n\r\n<P>vurdering i visse tilfælde være fordelagtigt, at der kan gives </P>  \r\n\r\n<P>anlægstilskud til renere teknologier, og at der i en periode ydes </P>  \r\n\r\n<P>tilskud til private virksomheders drift, eller at det offentlige </P>  \r\n\r\n<P>selv driver projekter, der opfylder lovens formål. </P>  \r\n\r\n<P>Derfor bør tilskudsordningen udvides til også at omfatte drifts- og </P>  \r\n\r\n<P>anlægstilskud på op til 100 pct. Rådets hidtidige muligheder for </P>  \r\n\r\n<P>initiativer på dette område har været alt for begrænsede. Med </P>  \r\n\r\n<P>dette forslag til folketingsbeslutning sker der altså en politisk </P>  \r\n\r\n<P>opprioritering af området for renere og mere ressourcevenlig </P>  \r\n\r\n<P>teknologi, dvs., at hvis der ikke indkommer ansøgninger om </P>  \r\n\r\n<P>tilskud, der opfylder lovens formål, må miljøstyrelsen tage </P>  \r\n\r\n<P>initiativ til, at der igangsættes projekter, der gør det. Det kan </P>  \r\n\r\n<P>ske i samarbejde med andre offentlige virksomheder og </P>  \r\n\r\n<P>forskningsinstitutioner, og/ eller med private virksomheder. </P>  \r\n\r\n<P>Miljøministeren fastsætter de nærmere regler herfor, herunder </P>  \r\n\r\n<P>vedrørende spørgsmålet om betaling for en kommerciel udnyttelse af </P>  \r\n\r\n<P>offentlige forsknings- og udviklingsresultater. </P>  \r\n\r\n<P>Som eksempler på projekter, der bør starte umiddelbart, kan nævnes: </P>  \r\n\r\n<P>- Ændrede produktionsformer, så rensning af spildevand og røg kan </P>  \r\n\r\n<P>mindskes. </P>  \r\n\r\n<P>- Udredningsprojekt om, hvor man med fordel kan udføre projekter, der </P>  \r\n\r\n<P>øger brugen af renere og mere ressourcevenlig teknologi. </P>  \r\n\r\n<P>- Plast og plastholdige produkter bør gøres mindre forurenende og </P>  \r\n\r\n<P>gøres bedre egnede til genbrug (PVC-substitutionsprojekt, som er i </P>  \r\n\r\n<P>gang). </P>  \r\n\r\n<P>- Projekter, der har til hensigt at undgå tungmetaller som f.eks. </P>  \r\n\r\n<P>cadmium, bly og kviksølv. </P>  \r\n\r\n<P>Endelig bør folketingets miljø- og planlægningsudvalg hvert år </P>  \r\n\r\n<P>tilsendes en opgørelse over, hvad bevillingen til </P>  \r\n\r\n<P>tilskudsordningen anvendes til. </P>  \r\n\r\n<P>Ad 3 </P>  \r\n\r\n<P>Efterhånden som virksomhederne udvikler ny produkter, opstår der </P>  \r\n\r\n<P>problemer med, at de er så &#187;gode&#171;, at de faktisk ikke kan </P>  \r\n\r\n<P>nedbrydes, det gælder f.eks. inden for plastindustrien. </P>  \r\n\r\n<P>Her kan som eksempel nævnes glasfiberbåde, der, når de overgår til at </P>  \r\n\r\n<P>være affald, fylder meget, og hvor en afbrænding kan udvikle </P>  \r\n\r\n<P>giftige luftarter. </P>  \r\n\r\n<P>Omkostningerne ved en speciel behandling af produkterne, når de </P>  \r\n\r\n<P>overgår til at være affald, vil p.t. normalt være det offentliges. </P>  \r\n\r\n<P>Det er ikke rimeligt, at der produceres produkter, hvor </P>  \r\n\r\n<P>affaldsproblemet ikke er løst. Derfor sikres der her lovmæssig </P>  \r\n\r\n<P>mulighed for, at der ved produktion og indførsel af produkter skal </P>  \r\n\r\n<P>foreligge miljømæssigt acceptable affaldsløsninger. </P>  \r\n\r\n<P>I en situation, hvor et forbud mod et produkt er uhensigtsmæssigt, </P>  \r\n\r\n<P>pålægges det virksomheden at tage affaldet retur. </P>  \r\n\r\n<P>Der ligger ikke heri, at virksomhederne nu skal have alle deres </P>  \r\n\r\n<P>produkter godkendt, men at ansvaret for, om et produkt efter </P>  \r\n\r\n<P>forbrug kan bortskaffes på en miljømæssigt forsvarlig måde, er </P>  \r\n\r\n<P>virksomhedens. </P>  \r\n\r\n<P>Men miljøministeren (miljøstyrelsen) kan på et hvilket som helst </P>  \r\n\r\n<P>tidspunkt forbyde, at et produkt produceres, indføres eller </P>  \r\n\r\n<P>sælges, hvis det skønnes, at de samfundsmæssige omkostninger er </P>  \r\n\r\n<P>for store ved bortskaffelsen af produktet, når det er blevet til </P>  \r\n\r\n<P>affald. Miljøministeren skal kunne fastsætte nærmere regler for </P>  \r\n\r\n<P>dette. </P>  \r\n\r\n<P>Denne ændring vil pålægge virksomhederne at overveje selve </P>  \r\n\r\n<P>affaldsproblemet ved udvikling af nye produkter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00140"
        },
        {
            "displayName": "Entydig dokumentidentifikation",
            "displayValue": "CL005739"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}