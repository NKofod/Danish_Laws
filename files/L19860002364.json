{
    "id": 70564,
    "title": "Bekendtgørelse af traktat af 12. juni 1985 mellem medlemmerne af De europæiske Fællesskaber og Spanien og Portugal om Spaniens og Portugals tiltrædelse af Det europæiske økonomiske Fællesskab og Det europæiske Atomenergifællesskab ",
    "documentTypeId": "220",
    "isSagsforlobPeriodValid": false,
    "shortName": "BKI nr 23 af 14/03/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af traktat af 12. juni 1985  \r\n\r\n mellem medlemmerne af De europæiske Fællesskaber og Spanien og Portugal om  \r\n\r\n Spaniens og Portugals tiltrædelse af Det europæiske økonomiske Fællesskab og  \r\n\r\n Det europæiske Atomenergifællesskab </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 13. december 1985, og efter at  \r\n\r\n folketinget den 29. november 1985 havde meddelt sit samtykke dertil, har  \r\n\r\n Danmark ratificeret den mellem medlemmerne af De europæiske Fællesskaber og  \r\n\r\n Spanien og Portugal den 12. juni 1985 i Madrid og Lissabon underskrevne  \r\n\r\n traktat om Spaniens og Portugals tiltrædelse af Det europæiske økonomiske  \r\n\r\n Fællesskab og Det europæiske Atomenergifællesskab. </P>  \r\n\r\n<P>Traktaten har følgende ordlyd: </P>  \r\n\r\n<P>Hans Majestæt Belgiernes Konge, </P>  \r\n\r\n<P>Hendes Majestæt Danmarks Dronning </P>  \r\n\r\n<P>Præsidenten for Forbundsrepublikken Tyskland, </P>  \r\n\r\n<P>Præsidenten for Den hellenske Republik, </P>  \r\n\r\n<P>Hans Majestæt Kongen af Spanien, </P>  \r\n\r\n<P>Præsidenten for Den franske Republik, </P>  \r\n\r\n<P>Præsidenten for Irland, </P>  \r\n\r\n<P>Præsidenten for Den italienske Republik, </P>  \r\n\r\n<P>Hans kongelige Højhed Storhertugen af Luxembourg, </P>  \r\n\r\n<P>Hendes Majestæt Dronningen af Nederlandene, </P>  \r\n\r\n<P>Præsidenten for Republikken Portugal, </P>  \r\n\r\n<P>Hendes Majestæt Dronningen af Det forenede Kongerige Storbritannien og  \r\n\r\n Nordirland, </P>  \r\n\r\n<P>HAR </P>  \r\n\r\n<P>FORENET i ønsket om at fortsætte virkeliggørelsen af målsætningen i  \r\n\r\n traktaten om oprettelse af Det europæiske økonomiske Fællesskab og i  \r\n\r\n traktaten om oprettelse af Det europæiske Atomenergifællesskab, </P>  \r\n\r\n<P>MED DET FORSÆT i disse traktaters ånd at opbygge på det allerede skabte  \r\n\r\n grundlag en stadig snævrere sammenslutning mellem de europæiske folk, </P>  \r\n\r\n<P>I BETRAGTNING AF, at artikel 237 i traktaten om oprettelse af Det  \r\n\r\n europæiske økonomiske Fællesskab samt artikel 205 i traktaten om oprettelse  \r\n\r\n af Det europæiske Atomenergifællesskab giver de europæiske stater mulighed  \r\n\r\n for at blive medlemmer af disse Fællesskaber, </P>  \r\n\r\n<P>I BETRAGTNING AF, at Kongeriget Spanien og Republikken Portugal har  \r\n\r\n anmodet om at blive medlemmer af disse Fællesskaber, og </P>  \r\n\r\n<P>I BETRAGTNING AF, at Rådet for De europæiske Fællesskaber efter at have  \r\n\r\n indhentet udtalelse fra Kommissionen har udtalt sig til fordel for disse  \r\n\r\n staters optagelse, </P>  \r\n\r\n<P>VEDTAGET at fastlægge, ved en fælles overenskomst, vilkårene for denne  \r\n\r\n optagelse og de tilpasninger, der skal foretages i traktaterne om oprettelse  \r\n\r\n af Det europæiske økonomiske Fællesskab og Det europæiske  \r\n\r\n Atomenergifællesskab, og har med dette mål for øje udpeget som  \r\n\r\n befuldmægtigede: </P>  \r\n\r\n<P>(Navnene fremgår af traktatens underskrifter) SOM, efter at have udvekslet  \r\n\r\n deres fuldmagter, der er fundet i god og behørig form, </P>  \r\n\r\n<P>ER BLEVET ENIGE OM følgende bestemmelser: </P>  \r\n\r\n<P>ARTIKEL 1 </P>  \r\n\r\n<P CLASS=PUNKT> <B>1.</B> Kongeriget Spanien og Republikken Portugal bliver  \r\n\r\n medlemmer af Det europæiske økonomiske Fællesskab og af Det europæiske  \r\n\r\n Atomenergifællesskab og bliver parter i traktaterne om oprettelse af disse  \r\n\r\n Fællesskaber med de deri foretagne ændringer og tilføjelser. </P>  \r\n\r\n<P CLASS=PUNKT> <B>2.</B> Vilkårene for optagelsen og de tilpasninger af  \r\n\r\n traktaterne om oprettelse af Det europæiske økonomiske Fællesskab og Det  \r\n\r\n europæiske Atomenergifællesskab, som optagelsen medfører, er indeholdt i den  \r\n\r\n akt, der er knyttet til denne traktat. De bestemmelser i akten, der vedrører  \r\n\r\n Det europæiske økonomiske Fællesskab og Det europæiske Atomenergifællesskab,  \r\n\r\n udgør en integrerende del af denne traktat. </P>  \r\n\r\n<P CLASS=PUNKT> <B>3.</B> Bestemmelserne vedrørende medlemsstaternes  \r\n\r\n rettigheder og forpligtelser samt vedrørende den myndighed og de beføjelser,  \r\n\r\n der er tillagt Fællesskabernes institutioner, skal, således som de fremtræder  \r\n\r\n i de i stk. 1 nævnte traktater, finde anvendelse på denne traktat. </P>  \r\n\r\n<P>ARTIKEL 2 </P>  \r\n\r\n<P CLASS=PUNKT> <B>1.</B> Denne traktat skal ratificeres af de høje  \r\n\r\n kontraherende parter i overensstemmelse med deres forfatningsmæssige  \r\n\r\n bestemmelser. Ratifikationsdokumenterne deponeres senest 31. december 1985  \r\n\r\n hos Den italienske Republiks regering. </P>  \r\n\r\n<P CLASS=PUNKT> <B>2.</B> Denne traktat træder i kraft 1. januar 1986 under  \r\n\r\n forudsætning af, at alle ratifikationsdokumenterne er blevet deponeret forud  \r\n\r\n for denne dato, og at alle dokumenterne om tiltrædelse af Det europæiske Kul-  \r\n\r\n og Stålfællesskab deponeres på denne dato. </P>  \r\n\r\n<P>Skulle en af de i artikel 1, stk. 1, nævnte stater ikke rettidigt have  \r\n\r\n deponeret sine ratifikations- og tiltrædelsesdokumenter, træder traktaten i  \r\n\r\n kraft for den anden stat, der har foretaget sådan deponering. Rådet for De  \r\n\r\n europæiske Fællesskaber vedtager i så fald ved enstemmighed straks de  \r\n\r\n tilpasninger, der som følge heraf nødvendigvis må foretages i artikel 3 i  \r\n\r\n denne traktat og i artikel 14, 17, 19, 20, 23, 383, 384, 385, 386, 388, 397  \r\n\r\n og 402 i akten vedrørende tiltrædelsesvilkårene og tilpasningerne af  \r\n\r\n traktaterne, i de bestemmelser i bilag I dertil, som vedrører sammensætningen  \r\n\r\n og funktionen af de forskellige udvalg, samt i de relevante artikler i  \r\n\r\n protokol nr. 1 vedrørende vedtægterne for Den europæiske Investeringsbank,  \r\n\r\n der er knyttet til denne akt; Rådet kan, ligeledes ved enstemmighed, ophæve  \r\n\r\n eller tilpasse de bestemmelser i ovennævnte akt, der udtrykkeligt henviser  \r\n\r\n til den stat, som ikke har deponeret sine ratifikations- og  \r\n\r\n tiltrædelsesdokumenter. </P>  \r\n\r\n<P CLASS=PUNKT> <B>3.</B> Uanset stk. 2 kan Fællesskabets institutioner inden  \r\n\r\n tiltrædelsen vedtage de foranstaltninger, der er omhandlet i artikel 27, 91,  \r\n\r\n 161, 163, 164, 165, 171, 179, 258, 349, 351, 352, 358, 366, 378 og 396 i  \r\n\r\n akten vedrørende tiltrædelsesvilkårene og tilpasningerne af traktaterne og i  \r\n\r\n artikel 2, 3 og 4 i protokol nr. 2. Disse foranstaltninger træder i kraft med  \r\n\r\n forbehold af denne traktats ikrafttræden og da på datoen herfor. </P>  \r\n\r\n<P>ARTIKEL 3 </P>  \r\n\r\n<P>Denne traktat, der er udfærdiget i eet eksemplar på dansk, engelsk,  \r\n\r\n fransk, græsk, irsk, italiensk, nederlandsk, portugisisk, spansk og tysk,  \r\n\r\n idet hver af disse tekster har samme gyldighed, deponeres i Den italienske  \r\n\r\n Republiks regerings arkiver. Denne regering fremsender en bekræftet genpart  \r\n\r\n til hver af de øvrige signatarstaters regeringer. </P>  \r\n\r\n<P>TIL BEKRÆFTELSE HERAF har undertegnede befuldmægtigede underskrevet denne  \r\n\r\n traktat. </P>  \r\n\r\n<P>Udfærdiget i Lissabon den tolvte juni nittenhundrede og femogfirs </P>  \r\n\r\n<P>SAMT </P>  \r\n\r\n<P>Udfærdiget i Madrid den tolvte juni nitten hundrede og femogfirs. </P>  \r\n\r\n<P>Wilfred Martens </P>  \r\n\r\n<P>Leo Tindemans </P>  \r\n\r\n<P>Paul Noterdaeme </P>  \r\n\r\n<P>Poul Schlueter </P>  \r\n\r\n<P>Uffe Ellemann-Jensen </P>  \r\n\r\n<P>Jakob Esper Larsen </P>  \r\n\r\n<P>Hans-Dietrich Genscher </P>  \r\n\r\n<P>Gisbert Poensgen </P>  \r\n\r\n<P>Yannis Haralambopoulos </P>  \r\n\r\n<P>Theodoros Pagalos </P>  \r\n\r\n<P>Alexandre Zafiriou </P>  \r\n\r\n<P>Felipe Gonzalez Marquez </P>  \r\n\r\n<P>Fernando Moran Lopez </P>  \r\n\r\n<P>Manuel Marin Gonzalez </P>  \r\n\r\n<P>Gabriel Ferran de Alfaro </P>  \r\n\r\n<P>Laurent Fabius </P>  \r\n\r\n<P>Roland Dumas </P>  \r\n\r\n<P>Catherine Lalumiere </P>  \r\n\r\n<P>Luc de la Barre de Nanteuil </P>  \r\n\r\n<P>Dr. Garret Fitzgerald, T.D. </P>  \r\n\r\n<P>Peter Barry, T.D. </P>  \r\n\r\n<P>Andrew O'Rourke </P>  \r\n\r\n<P>Bettino Craxi </P>  \r\n\r\n<P>Giulio Andreotti </P>  \r\n\r\n<P>Pietro Calamia </P>  \r\n\r\n<P>Jacques F. Poos </P>  \r\n\r\n<P>Joseph Weyland </P>  \r\n\r\n<P>Drs. Ruud F. M. Lubbers </P>  \r\n\r\n<P>Hans van den Broek </P>  \r\n\r\n<P>H. J. Ch. Rutten </P>  \r\n\r\n<P>Mario Soares </P>  \r\n\r\n<P>Dr. Rui Machete </P>  \r\n\r\n<P>Dr. Jaime Gama </P>  \r\n\r\n<P>Dr. Erna-ni Rodriques Lopes </P>  \r\n\r\n<P>Sir Geoffrey Howe Q.C., M.P. </P>  \r\n\r\n<P>Sir Michael Butler </P>  \r\n\r\n<P>Akt om vilkårene for Spaniens og Portugals tiltrædelse og tilpasninger af  \r\n\r\n traktaterne samt Slutakt er offentliggjort i De europæiske Fællesskabers  \r\n\r\n Tidende, L 302 af 15. november 1985. </P>  \r\n\r\n<P>Traktaten finder anvendelse for Grønland i samme omfang som traktaterne om  \r\n\r\n De europæiske Fællesskaber, jfr. lov nr. 447 af 11. oktober 1972 om Danmarks  \r\n\r\n tiltrædelse af De europæiske Fællesskaber. </P>  \r\n\r\n<P>Samtlige traktatens parter har deponeret deres ratifikationsinstrumenter  \r\n\r\n hos Den italienske Republiks regering, og traktaten er herefter trådt i kraft  \r\n\r\n den 1. januar 1986, da Spanien og Portugal tillige har deponeret deres  \r\n\r\n dokumenter om tiltrædelse af Det europæiske Kul- og Stålfællesskab hos Den  \r\n\r\n franske Republiks regering. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 14. marts 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/1986"
        },
        {
            "displayName": "Accession",
            "displayValue": "L19860002364"
        },
        {
            "displayName": "Entydig dokumentidentifikation",
            "displayValue": "CM029754"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "14/03/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 400.A.3-8."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}