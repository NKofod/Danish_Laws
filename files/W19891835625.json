{
    "id": 36918,
    "title": "Vurdering fast ejendom - grundværdi - parcelhus - bebyggelsesplan. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18356 af 25/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Grundværdien for et areal på 2.231 m2, bebygget med 6 ejerlejligheder  \r\n\r\n (parcelhuse) var ansat efter etagearealprincippet. Arealet var ifølge  \r\n\r\n kommuneplanen beliggende i et område udlagt til boligbebyggelse med  \r\n\r\n overvejende etageboliger og en bebyggelsesprocent på maksimalt 90. </I> </P>  \r\n\r\n<P> <I>Landsskatteretten fandt, at grundværdien skulle ansættes efter  \r\n\r\n byggeretsværdiprincippet, idet der på ejendommen var tinglyst en  \r\n\r\n bebyggelsesplan, hvorefter arealet skulle bebygges med 6 parcelhuse. </I>  \r\n\r\n</P>  \r\n\r\n<P> <I>Grundværdien blev derfor væsentligt nedsat. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vurdering fast ejendom - grundværdi - parcelhus  \r\n\r\n - bebyggelsesplan. (* 1) </H1>  \r\n\r\n</center>\r\n\r\n<P></P>  \r\n\r\n<P>A klagede over den af skyldrådet foretagne ansættelse af grundværdien ved  \r\n\r\n 18. almindelige vurdering pr. 1. januar 1986 med påstand om nedsættelse. </P>  \r\n\r\n<P>Ejendommen var en ejerlejlighed (parcelhus) opført i 1985 med et tinglyst  \r\n\r\n areal på 82 m2. Moderejendommens grundareal udgjorde 2.231 m2, heraf vej 359  \r\n\r\n m2. </P>  \r\n\r\n<P>Ejendommen var beliggende i et område, som i henhold til kommuneplanen  \r\n\r\n vedtaget i 1985 var udlagt til boligbebyggelse overvejende med etageboliger.  \r\n\r\n Bebyggelsesprocenten var fastsat til maksimalt 90. </P>  \r\n\r\n<P>Grundværdien var ansat efter etagearealprincippet, og klageejendommens  \r\n\r\n grundareal udgjorde 1/6 af moderejendommens grundværdi på 842.400 kr. eller  \r\n\r\n 140.400 kr. </P>  \r\n\r\n<P>Til støtte for påstanden gjorde klageren bl.a. gældende, at grundværdien  \r\n\r\n burde ansættes i overensstemmelse med en på moderejendommen tinglyst  \r\n\r\n servitut, hvorefter ejendommens bebyggelsesprocent ikke måtte overstige 43.  \r\n\r\n</P>  \r\n\r\n<P>Det blev under sagens behandling ved Landsskatteretten oplyst, at der i  \r\n\r\n november 1984 var tinglyst en servitut, hvorefter ejendommen skulle bebygges  \r\n\r\n med 6 parcelhuse til helårsbeboelse, udstykket som ejerlejligheder.  \r\n\r\n Påtaleretten tilkom byrådet, og servitutten var godkendt af byrådet i oktober  \r\n\r\n 1984 i henhold til kommuneplanlovens §§ 36 og 37. </P>  \r\n\r\n<P>Kommunens byplanafdeling udtalte under sagens behandling bl.a., at de  \r\n\r\n faktiske forhold var sådan, at der ikke kunne ske en bebyggelse med  \r\n\r\n etageboliger, da der lå en tinglyst bebyggelsesplan for den eksisterende  \r\n\r\n tætte lave boligbebyggelse. For dette område skulle der derfor ske en  \r\n\r\n regulering af rammedelen i forbindelse med kommuneplanrevisionen, så den blev  \r\n\r\n bragt i overensstemmelse med den faktiske bebyggelsesprocent. </P>  \r\n\r\n<P>Landsskatteretten bemærkede, at grundværdien i medfør af vurderingslovens  \r\n\r\n § 6, jfr. § 13, stk. 1, skal ansættes til grundens værdi i ubebygget stand  \r\n\r\n under hensyn til beskaffenhed og beliggenhed og til en i økonomisk henseende  \r\n\r\n god anvendelse. Ved ansættelsen skal der endvidere i medfør af § 13, stk. 2  \r\n\r\n og 3, tages hensyn til de til grunden knyttede rettigheder og byrder af  \r\n\r\n offentligretlig karakter samt privatretlige servitutter, der er pålagt et  \r\n\r\n grundareal til fordel for et areal under en anden ejendom. Iøvrigt skal der  \r\n\r\n bortses fra rettigheder og forpligtelser af privatlig karakter. </P>  \r\n\r\n<P>Landsskatteretten bemærkede endvidere, at den i sagen omhandlede servitut  \r\n\r\n var en bebyggelsesplan af offentligretlig karakter med hjemmel i § 36 i  \r\n\r\n kommuneplanloven. Servituttens bestemmelser om bebyggelse af ejendommen med  \r\n\r\n parcelhuses blev således ikke fortrængt af den i kommuneplanlovens § 42, jfr.  \r\n\r\n § 39, stk. 2, fastsatte begyggelsesprocent for etagebebyggelse i et område,  \r\n\r\n der i en kommuneplan var udlagt hertil. Ejendommens benyttelse til  \r\n\r\n parcelhusbebyggelse - som forudsat i servitutten - ville herefter være den  \r\n\r\n retlige udnyttelsesmulighed for denne, indtil der forelå lokalplan for  \r\n\r\n området med en ændret udnyttelse. </P>  \r\n\r\n<P>Retten fandt derfor, at grundværdien skulle ansættes efter det for  \r\n\r\n parcelhusbebyggelse gældende byggeretsværdiprincip, hvorved grundværdien blev  \r\n\r\n nedsat til 72.300 kr. beregnet som 1/6 af moderejendommens samlede  \r\n\r\n grundareal. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 7, side 553. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891835625"
        },
        {
            "displayName": "Entydig dokumentidentifikation",
            "displayValue": "CA004853"
        },
        {
            "displayName": "Dato for indlæggelse",
            "displayValue": "26/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18356"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "25/04/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8403-641."
        },
        {
            "displayName": "Stikord",
            "displayValue": "BEBYGGELSESPLAN, GRUNDVÆRDI, PARCELHUS"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}