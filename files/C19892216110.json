{
    "id": 11684,
    "title": "Cirkulæreskrivelse om ændringer i lov om menighedsråd\\n(Samarbejde mellem menighedsråd m.v.)",
    "documentTypeId": "210",
    "isSagsforlobPeriodValid": true,
    "shortName": "CIS nr 22161 af 06/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om ændringer i lov om menighedsråd  \r\n\r\n</P>  \r\n\r\n<P class=\"Undertitel\">  \r\n\r\n (Samarbejde mellem menighedsråd m.v.)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Paragraftekst\"> Ved lov nr. 333 af 24. maj 1989, der nu er  \r\n\r\n indarbejdet i  \r\n\r\n den medfølgende bekendtgørelse af menighedsrådsloven med de siden 1984  \r\n\r\n gennemførte ændringer, er der åbnet adgang for menighedsråd til at indgå  \r\n\r\n samarbejdsaftaler i videre omfang end hidtil.  \r\n\r\n</P>  \r\n\r\n<P class=\"Stk\">  \r\n\r\n Formålet hermed er at give menighedsråd, der ønsker det, mulighed  \r\n\r\n for at løse folkekirkelige anliggender i lokalområdet, som det hidtil ikke  \r\n\r\n har  \r\n\r\n været muligt at løse for det enkelte menighedsråd af økonomiske eller  \r\n\r\n administrative grunde.  \r\n\r\n</P>  \r\n\r\n<P class=\"Stk\">  \r\n\r\n Der er efter loven mulighed for at yde tilskud af fællesfonden for  \r\n\r\n 1 år ad gangen til at fremme de ordninger, der etableres efter de nye  \r\n\r\n bestemmelser. Det er ikke tanken med denne hjemmel at yde varige tilskud til  \r\n\r\n forsøgsordninger, men alene at gøre det muligt at yde tilskud til  \r\n\r\n igangsættelse  \r\n\r\n af forsøg, der forudsætter omlægning af vedkommende menighedsråds budgetter,  \r\n\r\n men hvor omlægningen må ske over en vis periode. Det er altså lovens hensigt,  \r\n\r\n at nye ordninger på længere sigt skal finansierers ved omprioriteringer af  \r\n\r\n menighedsrådenes budgetter og ikke ved udskrivning af større ligningsbeløb.  \r\n\r\n</P>  \r\n\r\n<P class=\"Stk\">  \r\n\r\n Hvis to eller flere menighedsråd ønsker at indgå samarbejdsaftaler  \r\n\r\n efter de nye regler, skal aftalerne godkendes af Kirkeministeriet. Dette  \r\n\r\n gælder  \r\n\r\n dog kun, hvis de enkelte deltagende menighedsråd afgiver dele af deres  \r\n\r\n kompetence til et fællesorgan for de samarbejdende menighedsråd, eller hvis  \r\n\r\n aftalens formål kun kan realiseres ved, at der på anden måde dispenseres fra  \r\n\r\n gældende regler.  \r\n\r\n</P>  \r\n\r\n<P class=\"Stk\">  \r\n\r\n Muligheden for dispensation fra gældende regler med henblik på  \r\n\r\n løsning af hidtil uløste folkekirkelige opgaver står efter de nye  \r\n\r\n bestemmelser  \r\n\r\n også åben for sogne med over 8000 beboere, uanset om der etableres samarbejde  \r\n\r\n med andre sogne.  \r\n\r\n</P>  \r\n\r\n<P class=\"Stk\">  \r\n\r\n I bemærkningerne til det nu gennemførte lovforslag nævntes som  \r\n\r\n eksempler på opgaver, som den nye lov ville gøre det muligt at tage op:  \r\n\r\n Målrettede sognemedhjælperforsøg, folkekirkeligt engagement i de nye medier  \r\n\r\n og  \r\n\r\n bedre udnyttelse at personaleressourcer. Disse eksempler er imidlertid på  \r\n\r\n ingen  \r\n\r\n måde udtømmende, idet principielt ethvert forslag til løsning af nye  \r\n\r\n folkekirkelige opgaver eller nye samarbejdsstrukturer vil blive taget op til  \r\n\r\n overvejelse, hvis der er menighedsråd, som ønsker det.  \r\n\r\n</P>  \r\n\r\n<P class=\"Stk\">  \r\n\r\n Kun forslag, der ville stride mod lovgivningens grundlæggende  \r\n\r\n forudsætninger, vil på forhånd blive afvist. Man henviser i denne forbindelse  \r\n\r\n til, at Folketingets Kirkeudvalg i sin betænkning over lovforslaget har  \r\n\r\n fremhævet følgende:  \r\n\r\n</P>  \r\n\r\n<P class=\"Stk\">  \r\n\r\n &#148;Ministeren har over for udvalget tilkendegivet, at det ved  \r\n\r\n godkendelse af samarbejdsaftaler og dispensationer påhviler den  \r\n\r\n parlamentarisk  \r\n\r\n ansvarlige minister at påse, at der ikke godkendes noget, som er i strid med  \r\n\r\n lovgivningens grundlæggende forudsætninger. Det vil således være udelukket at  \r\n\r\n dispensere fra bestemmelsen om, at præsten i sin embedsvirksomhed er  \r\n\r\n uafhængig  \r\n\r\n af menighedsrådet.  \r\n\r\n</P>  \r\n\r\n<P class=\"Stk\">  \r\n\r\n Ministeren har over for udvalget bekræftet, at samarbejdsaftaler,  \r\n\r\n som ikke kræver fravigelse af gældende regler, allerede kan indgås mellem  \r\n\r\n menighedsråd uden samtykke af andre end de samarbejdende. Sådanne  \r\n\r\n samarbejdsaftaler skal ikke godkendes af ministeren efter lovforslaget, og de  \r\n\r\n kan ophæves uden samtykke fra højere myndighed.  \r\n\r\n</P>  \r\n\r\n<P class=\"Stk\">  \r\n\r\n Udvalget ønsker at præcisere, at frivilligt indgåede aftaler, der  \r\n\r\n kræver dispensation fra gældende lov, skal indeholde bestemmelser om  \r\n\r\n samarbejdets omfang og varighed. Disse bestemmelser i aftalen skal tage  \r\n\r\n hensyn  \r\n\r\n til de fælles forpligtelser, herunder de økonomiske forpligtelser.  \r\n\r\n</P>  \r\n\r\n<P class=\"Stk\">  \r\n\r\n I de tilfælde, hvor sogne/menighedsråd er enige om at afslutte  \r\n\r\n samarbejdet, kan dette naturligvis ske efter fælles aftale uden ministerens  \r\n\r\n godkendelse.&#148;  \r\n\r\n</P>  \r\n\r\n<P class=\"Stk\">  \r\n\r\n Hvis det ønskes, yder Kirkeministeriet gerne administrativ  \r\n\r\n rådgivning og bistand ved forhandlinger og samarbejde og udarbejdelse af  \r\n\r\n udkast  \r\n\r\n til samarbejdsaftaler og vedtægter for samarbejdet. Lovens bestemmelse om, at  \r\n\r\n vedtægten skal være tilgængelig for de berørte sognes beboere, vil f.eks.  \r\n\r\n kunne  \r\n\r\n opfyldes ved, at vedtægten er til rådighed på kirkekontorer og biblioteker i  \r\n\r\n de  \r\n\r\n normale åbningstider.  \r\n\r\n</P>  \r\n\r\n<P class=\"Stk\">  \r\n\r\n Der er ikke foreskrevet bestemte procedurer eller kommandoveje ved  \r\n\r\n henvendelser om bistand til oprettelse af samarbejdsaftaler eller om  \r\n\r\n godkendelse af indgåede aftaler. Men ingen aftaler vil blive godkendt, uden  \r\n\r\n at  \r\n\r\n alle kirkelige myndigheder har haft lejlighed til at udtale sig om dem.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Kirkeministeriet, den 6. juli 1989</I></P>  \r\n\r\n<P CLASS=SIGN1 ALIGN=\"CENTER\"></P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/03/2007"
        },
        {
            "displayName": "Accession",
            "displayValue": "C19892216110"
        },
        {
            "displayName": "Entydig dokumentidentifikation",
            "displayValue": "AJ000300"
        },
        {
            "displayName": "Dato for førstegangsindlæggelse",
            "displayValue": "08/03/2007"
        },
        {
            "displayName": "Dato for indlæggelse",
            "displayValue": "12/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22161"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin., dokumentnr.: 320390"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}