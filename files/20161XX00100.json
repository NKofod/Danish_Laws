{
    "id": 183974,
    "title": "Skriftlig fremsættelse (27. oktober 2016) - L 45",
    "documentTypeId": "380",
    "isSagsforlobPeriodValid": true,
    "shortName": "2016/1 SF.L L 45",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (27. oktober 2016)</p>\r\n<p class=\"Fremsaetter\">\r\n   <span class=\"Bold\">Miljø- og fødevareministeren </span>(Esben Lunde Larsen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">\r\n   <span class=\"Italic\">Forslag til lov om ændring af lov om hold af heste (Ændring af opbindingsperiode for gruppeopstaldede heste, ændring af indretningsmæssige krav, ændring af krav om fold og adgang til fold samt indførelse af undtagelse fra krav om håndtering af visse heste)</span>\r\n</p>\r\n<p class=\"ForslagsNummer\">(Lovforslag nr. L 45)</p>\r\n<p class=\"TekstGenerel\">Formålet med lovforslaget er at ændre og præcisere en række bestemmelser i lov om hold af heste således, at loven ikke stiller unødigt strenge krav til hesteholdene, og uden at hestens velfærd forringes. Med lovforslaget foreslås ændringer om opbindingsperiode for gruppeopstaldede heste, loftshøjde, rumfang/indeklima, boksstørrelser, ophold i folingsboks, lys i stalden, antal heste på fold, adgang til foldophold og håndtering af visse heste.</p>\r\n<p class=\"TekstGenerel\">Det fremgår af bemærkningerne til den gældende lov om hold af heste, at loven skulle omfattes af lovovervågning. Lovovervågningen skulle ifølge bemærkningerne fokusere på, om reglerne har ført til den tilsigtede forbedring af de dyrevelfærdsmæssige forhold for heste, samt hvilken betydning reglerne i øvrigt har haft for hesteholdene. I forbindelse med lovovervågningen blev der i 2012 og 2013 foretaget en høring af interessenter på området.</p>\r\n<p class=\"TekstGenerel\">På baggrund af lovovervågningen og de indkomne høringssvar i forbindelse med høringen af lovforslaget foreslås følgende ændringer:</p>\r\n<p class=\"TekstGenerel\">Der foreslås indført en bestemmelse, der giver mulighed for, at heste, der gruppeopstaldes hele døgnet, kan opbindes i op til 5 timer én gang i døgnet, hvis opbinding ud over de 2 timer, der allerede nu er mulighed for, er nødvendig af sikkerhedsmæssige hensyn mv.</p>\r\n<p class=\"TekstGenerel\">Det gældende krav til loftshøjde i hestestalde foreslås erstattet med mere fleksible regler vedrørende loftshøjde, der tager udgangspunkt i den enkelte hests højde. Derudover foreslås der indført mulighed for at fravige kravet til loftshøjde i en mindre del af stalden og hestens opstaldningsareal, hvis fravigelsen ikke er til væsentlig ulempe eller skade for hesten. Desuden foreslås kravet om et minimumsrumfang på 30 m<span class=\"Superscript\">3</span> pr. hest ophævet. For at sikre, at en ophævelse af kravet om rumfang ikke forringer velfærden for heste, foreslås det samtidig præciseret, at ventilationen, der skal sikre et tilstrækkeligt luftskifte, omfatter både naturlig og mekanisk ventilation.</p>\r\n<p class=\"TekstGenerel\">Det foreslås endvidere at nedsætte kravet til boksstørrelse ved enkeltvis opstaldning. Den foreslåede ændring skal ses i lyset af, at der ikke findes videnskabeligt anerkendte undersøgelser vedrørende betydningen af boksens størrelse for hestens velfærd, og at det for eksisterende hestehold er meget omkostningskrævende at opfylde de eksisterende krav, når overgangsperioden udløber pr. 1. januar 2020. Med den foreslåede ændring sikres hestene fortsat et opstaldningsareal af en sådan størrelse, at de ubesværet kan vende sig, lægge sig ned på siden og komme op igen, uden at komme til skade.</p>\r\n<p class=\"TekstGenerel\">Herudover foreslås at ophæve kravet til vinduesarealets størrelse. I stedet stilles der krav om, at der skal være tilstrækkeligt naturligt lys, eventuelt suppleret med kunstigt lys, til at opfylde hestens fysiologiske og adfærdsmæssige behov, at det skal tilstræbes, at belysningen følger en døgnrytme, og at der skal være kunstig belysning af tilstrækkelig styrke til, at hestene til enhver tid kan tilses.</p>\r\n<p class=\"TekstGenerel\">Med lovforslaget foreslås der endvidere indført et krav om, at føl og plage, indtil de er 1 år gamle, skal på fold med artsfæller, da foldophold med/kontakt til artsfæller har stor betydning for føl og plages udvikling og socialisering.</p>\r\n<p class=\"TekstGenerel\">Derudover foreslås der indført en bestemmelse, der undtager delvist vilde heste fra kravet om, at heste i en tidlig alder skal lære at blive håndteret.</p>\r\n<p class=\"TekstGenerel\">Endeligt foreslås der enkelte præciseringer af bestemmelser i loven. Bestemmelsen om foldkapacitet foreslås præciseret, så det tydeliggøres, at det antal heste, der kan benytte en fold på et døgn, vil afhænge af foldens størrelse, og det foreslås præciseret, at kravet til hoppe og føls ophold i folingsboks eller en boks af samme størrelse alene gælder, når føl og hoppe er på stald.</p>\r\n<p class=\"TekstGenerel\">Det vurderes, at ovennævnte ændringer kan gennemføres uden at forringe dyrevelfærden for heste.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Miljø- og Fødevareministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2016/1 LF 45",
            "stateLabel": "Vedtaget",
            "references": [
                {
                    "shortName": "2016/1 SF.L L 45",
                    "title": "Skriftlig fremsættelse (27. oktober 2016) - L 45",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 183974,
                    "eliUri": "/eli/ft/20161XX00100",
                    "externalLink": ""
                },
                {
                    "shortName": "2016/1 LSF 45",
                    "title": "Forslag til Lov om ændring af lov om hold af heste (Ændring af opbindingsperiode for gruppeopstaldede heste, ændring af indretningsmæssige krav, ændring af krav om fold og adgang til fold samt indførelse af undtagelse fra krav om håndtering af visse heste)",
                    "presentationName": "Lovforslag som fremsat",
                    "documentTypeId": 400,
                    "documentId": 184354,
                    "eliUri": "/eli/ft/201612L00045",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/lovforslag/l45/index.htm"
                },
                {
                    "shortName": "2016/1 BTL 45",
                    "title": "Betænkning over Forslag til lov om ændring af lov om hold af heste\n(Ændring af opbindingsperiode for gruppeopstaldede heste, ændring af indretningsmæssige krav, ændring af krav om fold og adgang til fold samt indførelse af undtagelse fra krav om håndtering af visse heste)",
                    "presentationName": "Betænkning  over lovforslag",
                    "documentTypeId": 420,
                    "documentId": 186502,
                    "eliUri": "/eli/ft/201614L00486",
                    "externalLink": ""
                },
                {
                    "shortName": "2016/1 LSV 45",
                    "title": "Forslag til Lov om ændring af lov om hold af heste (Ændring af opbindingsperiode for gruppeopstaldede heste, ændring af indretningsmæssige krav, ændring af krav om fold og adgang til fold og indførelse af undtagelse fra krav om håndtering af visse heste)",
                    "presentationName": "Lovforslag som vedtaget",
                    "documentTypeId": 410,
                    "documentId": 186825,
                    "eliUri": "/eli/ft/201613L00045",
                    "externalLink": ""
                },
                {
                    "shortName": "LOV nr 205 af 28/02/2017",
                    "title": "Lov om ændring af lov om hold af heste (Ændring af opbindingsperiode for gruppeopstaldede heste, ændring af indretningsmæssige krav, ændring af krav om fold og adgang til fold og indførelse af undtagelse fra krav om håndtering af visse heste)",
                    "presentationName": "Ændringslov",
                    "documentTypeId": 20,
                    "documentId": 186852,
                    "eliUri": "/eli/lta/2017/205",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/10/2016"
        },
        {
            "displayName": "Accession",
            "displayValue": "20161XX00100"
        },
        {
            "displayName": "Entydig dokumentidentifikation",
            "displayValue": "CK000928"
        },
        {
            "displayName": "Dato for førstegangsindlæggelse",
            "displayValue": "28/10/2016"
        },
        {
            "displayName": "Dato for indlæggelse",
            "displayValue": "28/10/2016"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 45"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}