{
    "id": 38099,
    "title": "Ansøgning om tilladelse efter § 19, stk. 5 fra en afdelingsdirektør til at indtræde i repræsentantskabet for lokalt dagblad. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10041 af 18/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøgning om tilladelse efter § 19, stk. 5 fra en afdelingsdirektør  \r\n\r\n til at indtræde i repræsentantskabet for lokalt dagblad. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ansøgning om tilladelse efter § 19, stk. 5 fra  \r\n\r\n en afdelingsdirektør til at indtræde i repræsentantskabet for lokalt dagblad.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 13. juni 1988 afslog Finanstilsynet en ansøgning fra  \r\n\r\n Andelsbanken A/S om tilladelse efter bank- og sparekasselovens § 19, stk. 5  \r\n\r\n til, at afdelingsdirektøren i Andelsbanken A/S Ringsted indtrådte i  \r\n\r\n repræsentantskabet for &#187;Udgiverselskabet DAGBLADET af 27.11.1962  \r\n\r\n A/S&#171;. (Ringsted Dagblad). </P>  \r\n\r\n<P>Andelsbanken A/S havde i skrivelse 11. maj 1988 til Finanstilsynet og i  \r\n\r\n skrivelser af 4. juli og 5. september 1988 til ankenævnet spørgsmål om,  \r\n\r\n hvorvidt Ringsted Dagblad burde betragtes som erhvervsvirksomhed. Særlig  \r\n\r\n under henvisning til formålsbestemmelsen i vedtægterne pegede banken på, at  \r\n\r\n der var tale om et lokalblad, som udgiver af blade i folkelig og lokal ånd.  \r\n\r\n Finanstilsynets afgørelse medførte derfor en unødig begrænsning i ledende  \r\n\r\n bankmedarbejderes mulighed for at påtage sig naturlige tillidsposter i det  \r\n\r\n lokale samfund. I forbindelse hermed henviste banken til en tilladelse, der  \r\n\r\n tidligere var givet til bladet &#187;Grønlandsposten&#171;. Banken gjorde  \r\n\r\n endvidere gældende, at repræsentantskabet i Ringsted Dagblad alene førte  \r\n\r\n tilsyn med bestyrelsen, der traf alle daglige forretningsdispositioner.  \r\n\r\n Medlemmerne af repræsentantskabet deltog således ikke i ledelsen eller  \r\n\r\n driften af selskabet. Endelig henviste Andelsbanken A/S til, at det måtte  \r\n\r\n anses for usandsynligt, at bankens afdelingsdirektør kunne komme i  \r\n\r\n interessekonflikt. Andelsbankens mulighed for at komme til at stå i direkte  \r\n\r\n forretningsforbindelse med dagbladets bestyrelse ville ikke være påvirket af  \r\n\r\n et enkelt repræsentantskabsansættelsesforhold, og Andelsbanken var ikke  \r\n\r\n Ringsted Dagblads bankforbindelse. </P>  \r\n\r\n<P>I skrivelse af 13. juni 1988 til Andelsbanken og en til ankenævnet den 5.  \r\n\r\n august 1988 afgivet redegørelse bemærkede Finanstilsynet bl.a., at et  \r\n\r\n repræsentantskab som altovervejende hovedregel vil være omfattet af begrebet  \r\n\r\n &#187;ledelse&#171; i bank- og sparekasselovens § 19, stk. 5. I  \r\n\r\n overensstemmelse hermed har medlemsskab af selskabers repræsentantskaber  \r\n\r\n stedse været anset for omfattet af bestemmelsen. Tilsynet henviste til en  \r\n\r\n afgørelse truffet af Handelsministeriet den 22. november 1978, hvori  \r\n\r\n ministeriet har udtrykt principiel betænkelighed ved at tillade, at de af  \r\n\r\n forbudet i bank- og sparekasselovens § 19, stk. 5 omfattede personer kan  \r\n\r\n indtræde bl.a. i selskabers repræsentantskaber, medmindre særlige forhold  \r\n\r\n talte derfor. </P>  \r\n\r\n<P>Finanstilsynet, der lagde til grund, at Ringsted Dagblad måtte anses for  \r\n\r\n en erhvervsvirksomhed, bemærkede endvidere, at man ikke har anset det af  \r\n\r\n banken anførte om medarbejdernes mulighed for tillidsposter i lokalsamfundet  \r\n\r\n som en sådan særlig grund, at det kan begrunde en dispensation fra forbudet i  \r\n\r\n bank- og sparekasseloven. For så vidt angik den nævnte tilladelse til  \r\n\r\n &#187;Grønlandsposten&#171; henviste tilsynet til, at der forelå særlige  \r\n\r\n forhold. </P>  \r\n\r\n<P>Af selskabets vedtægter fremgik bl.a., at dets formål er at udgive  \r\n\r\n dagblade i folkelig ånd, deltage i anden informationsvirksomhed, drift af  \r\n\r\n rotations- og bogtrykkerier og andre tekniske installationer, der er  \r\n\r\n nødvendige til opfyldelse af formålet, samt financiering i forbindelse  \r\n\r\n hermed. Vedtægterne indeholder endvidere regler om aktier og ret til  \r\n\r\n overdragelse af aktierettigheder samt om fordeling af overskuddet.  \r\n\r\n Repræsentantskabet, der består af 17 medlemmer, vælger af sin midte 6  \r\n\r\n bestyrelsesmedlemmer. Repræsentantskabet holder ordinært møde 4 gange årligt  \r\n\r\n og iøvrigt så ofte formanden, et repræsentantskabsmedlem, et  \r\n\r\n bestyrelsesmedlem eller en direktør finder det nødvendigt. </P>  \r\n\r\n<P>Ankenævnet udtalte: </P>  \r\n\r\n<P>Det tiltrædes, at &#187;Udgiverselskabet DAGBLADET af 27.11.1962 A/S&#171;  \r\n\r\n efter bank- og sparekasselovens § 19, stk. 5 er en erhvervsvirksomhed, og at  \r\n\r\n medlemsskab af selskabets repræsentantskab indebærer deltagelse i ledelsen  \r\n\r\n eller driften af virksomheden. Det tiltrædes endvidere, at de af ansøgeren  \r\n\r\n påberåbte omstændigheder ikke kan begrunde, at det i bestemmelsen indeholdte  \r\n\r\n forbud fraviges. Nævnet finder derfor ikke grundlag for at ændre  \r\n\r\n Finanstilsynets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891004125"
        },
        {
            "displayName": "Entydig dokumentidentifikation",
            "displayValue": "CA006034"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10041"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "18/01/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "88-28.599"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}