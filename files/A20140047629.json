{
    "id": 162962,
    "title": "Bekendtgørelse af lov om hold af slagtekalkuner",
    "documentTypeId": "30",
    "isSagsforlobPeriodValid": true,
    "shortName": "LBK nr 476 af 15/05/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Fysiske forhold på bedriften</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Foder og drikkevand</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Tilsyn m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4a\">Kapitel 4 a</a>\r\n      </td>\r\n      <td class=\"IndholdsfortegnelseTekst\">Obligatorisk digital kommunikation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Påbud og straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af lov om hold af slagtekalkuner</p>\r\n<p class=\"Indledning2\">Herved bekendtgøres lov nr. 91 af 9. februar 2011 om hold af slagtekalkuner med de ændringer, der følger af § 2 i lov nr. 1459 af 17. december 2013.</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde m.v.</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Reglerne i denne lov finder anvendelse på bedrifter med slagtekalkuner, der holdes til erhvervsmæssigt formål.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Loven finder ikke anvendelse på slagtekalkuner, som anvendes i forbindelse med tekniske og videnskabelige undersøgelser, der udføres under tilsyn af Dyreforsøgstilsynet.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Ministeren for fødevarer, landbrug og fiskeri<a class=\"FodnoteHenvisning\" name=\"Henvisning_Par1_Stk3_Not1\" href=\"#Par1_Stk3_Not1\">1)</a> kan i særlige tilfælde helt eller delvis undtage bedrifter eller hold af slagtekalkuner fra loven.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved slagtekalkuner forstås i denne lov kalkuner, som holdes med henblik på slagtning til brug for konsum.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved siden af reglerne i denne lov finder dyreværnsloven og regler fastsat i medfør af dyreværnsloven anvendelse på enhver bedrift med slagtekalkuner.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Reglerne i denne lov er minimumskrav, der altid skal opfyldes, medmindre strengere krav er fastsat i anden lovgivning.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ministeren for fødevarer, landbrug og fiskeri kan fastsætte regler med henblik på opfyldelse af Den Europæiske Unions direktiver og beslutninger om forsvarlig behandling af slagtekalkuner og om beskyttelse af disse dyrs velfærd. Ministeren kan endvidere fastsætte regler, som er nødvendige for anvendelsen af Den Europæiske Unions forordninger om forhold, som er omfattet af denne lov. Ministeren kan fastsætte regler om fravigelse af reglerne i retsakter nævnt i 1. og 2. pkt., i det omfang disse indeholder adgang hertil.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Fysiske forhold på bedriften</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Huse, hvor der holdes slagtekalkuner, skal være tilstrækkeligt oplyst til, at kalkunerne kan se de øvrige kalkuner, undersøge omgivelserne og udvise normal adfærd, samt til, at der kan føres et nøje tilsyn med kalkunerne.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der skal anvendes et lysprogram, der sikrer kalkunerne en døgnrytme med en tilstrækkelig og sammenhængende mørkeperiode til at imødekomme deres adfærdsmæssige og fysiologiske behov. Skumring og dæmring skal imiteres ved en overgang mellem lys og mørke, der skal være tilstrækkelig lang til, at kalkunerne kan nå at indstille sig på de ændrede lysforhold.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Ministeren for fødevarer, landbrug og fiskeri kan fastsætte nærmere regler om sammensætningen og varigheden af lys- og mørkeperioder, om lysintensitet og om imiteret skumring og dæmring.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Den maksimale belægning i et hus, hvor der holdes slagtekalkuner, må ikke overstige 58 kg levende vægt pr. m<span class=\"Superscript\">2</span> friareal for haner og 52 kg levende vægt pr. m<span class=\"Superscript\">2</span> friareal for høner.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Den gennemsnitlige belægning i et hus må ikke overstige 55 kg levende vægt pr. m<span class=\"Superscript\">2</span> friareal for haner og 48 kg levende vægt pr. m<span class=\"Superscript\">2</span> friareal for høner. Den gennemsnitlige belægningsgrad i et hus måles som den gennemsnitlige belægning for det aktuelle hold og de to forudgående hold slagtekalkuner i samme hus.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Ministeren for fødevarer, landbrug og fiskeri kan fastsætte regler om, at producenten skal stille nærmere angivne oplysninger til rådighed til brug for kontrollen af belægningsgraden.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Huse, hvor der holdes slagtekalkuner, skal i hele produktionsperioden have en strøelsesmåtte, der er løs og tør i overfladen.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> I bygninger, hvor der holdes slagtekalkuner, skal isolering, opvarmning og ventilation sikre, at luftcirkulation, støvindhold, temperatur, relativ luftfugtighed og koncentrationer af luftarter holdes på et niveau, som ikke er skadeligt for kalkunerne. I varme perioder må temperaturen i bygningerne ikke overstige temperaturen udenfor væsentligt.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Ministeren for fødevarer, landbrug og fiskeri  kan fastsætte nærmere regler om luftcirkulation, støvindhold, temperatur, luftfugtighed og koncentrationer af luftarter.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Ventilatorer, fodermaskiner og andre maskiner skal konstrueres, monteres, drives og vedligeholdes på en sådan måde, at de forårsager mindst mulig støj. Pludselig udefrakommende støj skal i videst muligt omfang undgås.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Foder og drikkevand</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Kalkuner skal have adgang til tilstrækkeligt, nærende, afbalanceret og hygiejnisk foder hver dag og tilstrækkelige forsyninger af frisk vand af god kvalitet på alle tidspunkter. Pludselige ændringer, der kan være til skade for kalkunerne, af den type eller kvalitet af foder, der anvendes i fodringsprocedurerne, bør undgås, medmindre der er tale om en nødsituation.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Kalkuner skal tildeles kråseflint gennem hele produktionsforløbet. Tildeling kan dog undlades den sidste uge inden slagtning.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ministeren for fødevarer, landbrug og fiskeri  kan fastsætte nærmere regler om kapaciteten og udformningen af foder- og drikkevandsanlæg.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Tilsyn m.v.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Kalkuner skal tilses mindst to gange dagligt. Kalkuner, som er syge og tilskadekomne i en sådan grad, at behandling ikke længere er mulig og transport vil medføre yderligere lidelser, skal aflives straks. Døde kalkuner skal fjernes med det samme.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Tekniske installationer til foder, vand, temperaturregulering og ventilation samt strøelsens kvalitet skal efterses mindst en gang om dagen.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bygninger og indhegninger, hvor der holdes slagtekalkuner, og udstyr, herunder vandingsudstyr, skal holdes tilfredsstillende rene.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> De dele af bygningerne, udstyret og redskaberne, som kalkuner er i berøring med, skal rengøres grundigt og desinficeres, inden der indsættes en ny flok.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Elektriske systemer, der er af betydning for kalkunernes sundhed og velfærd, skal være forsynet med et alarmsystem, der sikrer, at det opdages, hvis de elektriske systemer ikke fungerer. Alarmsystemet skal testes regelmæssigt.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Der skal være en beredskabsplan, der foreskriver, hvordan nødsituationer i forbindelse med strømsvigt skal håndteres.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Ministeren for fødevarer, landbrug og fiskeri kan fastsætte regler om, hvordan kalkuner skal løftes og bæres.</p>\r\n<p class=\"Kapitel\" id=\"K4a\">\r\n   <span id=\"Kap4a\">Kapitel 4 a</span>\r\n</p>\r\n<p class=\"KapitelOverskrift2\">Obligatorisk digital kommunikation</p>\r\n<p class=\"Paragraf\" id=\"P15a\">\r\n   <span class=\"ParagrafNr\" id=\"Par15a_Stk1\">§ 15 a.</span> Ministeren for fødevarer, landbrug og fiskeri kan fastsætte regler om, at skriftlig kommunikation til og fra Ministeriet for Fødevarer, Landbrug og Fiskeri om forhold, som er omfattet af denne lov eller af regler udstedt i medfør af denne lov, skal foregå digitalt.</p>\r\n<p class=\"Stk2\">\r\n   <span class=\"StkNr\" id=\"Par15a_Stk2\">Stk. 2.</span> Ministeren kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el. lign.</p>\r\n<p class=\"Stk2\">\r\n   <span class=\"StkNr\" id=\"Par15a_Stk3\">Stk. 3.</span> En digital meddelelse anses for at være kommet frem, når den er tilgængelig for adressaten for meddelelsen.</p>\r\n<p class=\"Paragraf\" id=\"P15b\">\r\n   <span class=\"ParagrafNr\" id=\"Par15b_Stk1\">§ 15 b.</span> Ministeren for fødevarer, landbrug og fiskeri kan fastsætte regler om, at afgørelser og andre dokumenter, der udelukkende er truffet eller udstedt på grundlag af elektronisk databehandling, kan udstedes alene med angivelse af ministeriet som afsender.</p>\r\n<p class=\"Paragraf\" id=\"P15c\">\r\n   <span class=\"ParagrafNr\" id=\"Par15c_Stk1\">§ 15 c.</span> Hvor det efter denne lov eller regler udstedt i medfør af denne lov er krævet, at et dokument, som er udstedt af andre end ministeren for fødevarer, landbrug og fiskeri, skal være underskrevet, kan dette krav opfyldes ved anvendelse af en teknik, der sikrer entydig identifikation af den, som har udstedt dokumentet, jf. dog stk. 2. Sådanne dokumenter sidestilles med dokumenter med personlig underskrift.</p>\r\n<p class=\"Stk2\">\r\n   <span class=\"StkNr\" id=\"Par15c_Stk2\">Stk. 2.</span> Ministeren kan fastsætte nærmere regler om fravigelse af underskriftskrav. Det kan herunder bestemmes, at krav om personlig underskrift ikke kan fraviges for visse typer af dokumenter.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Påbud og straf</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Ved overtrædelse af regler i denne lov eller regler, der er fastsat i medfør af denne lov, kan en myndighed under Ministeriet for Fødevarer, Landbrug og Fiskeri påbyde den ansvarlige for bedriften inden for en fastsat frist at rette op på de forhold, som ikke er i overensstemmelse med disse regler.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Påbud skal meddeles skriftligt. Den, der har ansvaret for bedriften, skal have lejlighed til at udtale sig, før påbuddet meddeles.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Bestemmelsen i stk. 2 kan fraviges, i det omfang det er nødvendigt for at afværge en væsentlig lidelse for dyrene.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> Der kan ikke meddeles påbud efter stk. 1, hvis den ansvarlige for bedriften i forvejen er meddelt et pålæg efter dyreværnslovens § 21 vedrørende samme forhold. Et påbud meddelt efter stk. 1 bortfalder, hvis der efterfølgende meddeles pålæg efter dyreværnslovens § 21 vedrørende samme forhold.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Ministeren for fødevarer, landbrug og fiskeri kan fastsætte regler om adgang til at klage over afgørelser truffet i henhold til loven eller de i medfør heraf udstedte regler, herunder om, at afgørelserne ikke kan indbringes for anden administrativ myndighed, og om myndighedernes adgang til at genoptage en sag, efter at der er indgivet klage. Ministeren kan endvidere fastsætte regler om indgivelse af klager, herunder om formkrav til klagen.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Med bøde eller fængsel indtil 4 måneder straffes den, der undlader at efterkomme et påbud efter § 16.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> I regler, der udstedes i medfør af denne lov, kan der fastsættes straf af bøde eller fængsel indtil 4 måneder for overtrædelse af reglerne.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Loven træder i kraft den 1. januar 2012.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> (Udelades)<a class=\"FodnoteHenvisning\" name=\"Henvisning_Par20_Stk1_Not2\" href=\"#Par20_Stk1_Not2\">2)</a></p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> (Udelades)<a class=\"FodnoteHenvisning\" name=\"Henvisning_Par21_Stk1_Not3\" href=\"#Par21_Stk1_Not3\">3)</a></p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1459 af 17. december 2013 (Obligatorisk digital kommunikation, ændring af klagebestemmelser som følge af ressortoverførsel m.v.) indeholder følgende ikrafttrædelses- og overgangsbestemmelser:</p>\r\n<p class=\"CentreretParagraf\">§ 17</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2014.<a class=\"FodnoteHenvisning\" name=\"Henvisning_Not4\" href=\"#Not4\">4)</a></p>\r\n<p class=\"Stk2\">\r\n   <span class=\"StkNr\">Stk. 2.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 15. maj 2014</p><p class=\"Sign1\" align=\"center\">Dan Jørgensen</p><p class=\"Sign2\" align=\"right\">/ Birthe Schubart</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Par1_Stk3_Not1\" href=\"#Henvisning_Par1_Stk3_Not1\">1)</a> Ved kongelig resolution af 14. december 2011 blev ressortansvaret for sager vedrørende dyreværn, dyrevelfærd for produktionsdyr, kæle- og hobbydyr samt eksotiske dyr, slagtning og aflivning af dyr, transport af dyr og avl af dyr m.v. overført fra justitsministeren til ministeren for fødevarer, landbrug og fiskeri. Overalt i lovbekendtgørelsen er »Justitsministeren« ændret til: »Ministeren for fødevarer, landbrug og fiskeri«.</p>\r\n<p class=\"Fodnote\">\r\n   <a class=\"FodnoteNr\" name=\"Par20_Stk1_Not2\" href=\"#Henvisning_Par20_Stk1_Not2\">2)</a> Bestemmelsen vedrører ændring af lov om hold af malkekvæg og afkom af malkekvæg.</p>\r\n<p class=\"Fodnote\">\r\n   <a class=\"FodnoteNr\" name=\"Par21_Stk1_Not3\" href=\"#Henvisning_Par21_Stk1_Not3\">3)</a> Bestemmelsen vedrører ændring af lov om hold af heste.</p>\r\n<p class=\"Fodnote\">\r\n   <a class=\"FodnoteNr\" name=\"Not4\" href=\"#Henvisning_Not4\">4)</a> Lovændringen vedrører §§ 15 a - 15 c, og § 17.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2014"
        },
        {
            "displayName": "Accession",
            "displayValue": "A20140047629"
        },
        {
            "displayName": "Entydig dokumentidentifikation",
            "displayValue": "AH005213"
        },
        {
            "displayName": "Dato for førstegangsindlæggelse",
            "displayValue": "20/05/2014"
        },
        {
            "displayName": "Dato for indlæggelse",
            "displayValue": "21/05/2014"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "476"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "15/05/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2014-32-30-00002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}