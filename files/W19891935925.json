{
    "id": 34704,
    "title": "Kontanthjælp - barselorlov uden dagpenge - varighed (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19359 af 27/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>K, der efter endt uddannelse havde indmeldt sig i en  \r\n\r\n arbejdsløshedskasse, kunne få kontanthjælp i hele sin 24-ugers barselorlov.  \r\n\r\n</I> </P>  \r\n\r\n<P> <I>Arbejdskravet i bistandslovens § 40 ansås således for opfyldt under  \r\n\r\n orloven. </I> </P>  \r\n\r\n<P> <I>Ankestyrelsen lagde til grund, at principperne bag bestemmelsen i § 1,  \r\n\r\n stk. 1, i lov om barselorlov (om ret til barselorlov for lønmodtagere) måtte  \r\n\r\n antages at gælde i en situation som den foreliggende, hvor ansøgeren alene på  \r\n\r\n grund af barsel ikke kunne stå til rådighed for arbejdsmarkedet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - barselorlov uden dagpenge -  \r\n\r\n varighed (* 1) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>K afsluttede sin uddannelse den 20. juni 1988 og indmeldte sig umiddelbart  \r\n\r\n herefter i arbejdsløshedskasse. Hun nedkom den 18. juli 1988 - altså 2 dage  \r\n\r\n før ret til arbejdsløshedsdagpenge (og dermed barseldagpenge) ville indtræde.  \r\n\r\n</P>  \r\n\r\n<P>Det sociale udvalg bevilgede kontanthjælp i en 14-ugers periode ud fra en  \r\n\r\n rimelighedsbetragtning, idet man mente, at K herved havde fået en rimelig  \r\n\r\n kompensationsperiode for ikke at stå til rådighed for arbejdsmarkedet efter  \r\n\r\n fødslen. Det sociale udvalg mente ikke, at K opfyldte de i bistandslovens §  \r\n\r\n 40 givne betingelser for udbetaling af kontanthjælp. </P>  \r\n\r\n<P>K ville efter 14 uger være berettiget til dagpenge fra  \r\n\r\n arbejdsløshedskassen, hvis hun tilmeldte sig arbejdsformidlingen. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet ændrede det sociale udvalgs afgørelse. </P>  \r\n\r\n<P>Nævnet lagde til grund, at K ved indmeldelsen i arbejdsløshedskassen efter  \r\n\r\n endt uddannelse opnåede status som lønmodtager. </P>  \r\n\r\n<P>Ifølge lov om barselorlov § 1 havde hun herefter ret til fravær fra  \r\n\r\n arbejde i indtil 24 uger efter fødslen. </P>  \r\n\r\n<P>Da K ved standsning af modtagelse af kontanthjælp efter 14 uger af  \r\n\r\n forsørgelsesgrunde ville være nødsaget til at tilmelde sig  \r\n\r\n arbejdsformidlingen og stille sin arbejdskraft til rådighed, fandt nævnet, at  \r\n\r\n en standsning af </P>  \r\n\r\n<P>kontanthjælpsudbetalingen reelt ville fratage hende den lovbestemte  \r\n\r\n fraværsret på 24 uger. </P>  \r\n\r\n<P>Da de hensyn, der ligger bag lov om barselorlov også måtte antages at  \r\n\r\n gælde for K og hendes barn, fandt nævnet, at det sociale udvalg skulle yde  \r\n\r\n hende kontanthjælp i henhold til bistandslovens § 37 på grund af fødslen i  \r\n\r\n hele barselperioden på 24 uger, hvis K selv ønskede at afholde en orlov af  \r\n\r\n denne længde. </P>  \r\n\r\n<P>Nævnet fandt således, at K udnyttede sin arbejdsmulighed, jf.  \r\n\r\n bistandslovens § 40, ved at holde barselorlov. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af det sociale udvalg, som supplerende anførte, at  \r\n\r\n udvalget mente, at bistandsloven, der måtte være sekundær i forhold til  \r\n\r\n muligheden for at få arbejdsløshedsdagpenge eller oppebære en arbejdsindtægt,  \r\n\r\n ikke skulle kompensere for, hvad man vurderede til at være en lovmæssig  \r\n\r\n mangel i dagpengelovens regler omkring netop den persongruppe, sagen  \r\n\r\n omhandlede. Endvidere havde udvalget skønnet, at en periode på 14 uger efter  \r\n\r\n fødsel var en rimelig kompensation for ikke at stå til rådighed for  \r\n\r\n arbejdsmarkedet. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling med henblik på  \r\n\r\n afklaring af, hvorvidt en kvinde, som ikke er berettiget til barseldagpenge,  \r\n\r\n har ret til kontanthjælp i hele den lovhjemlede barselorlovsperiode på 24  \r\n\r\n uger, og herunder om, hvorvidt kvinden ved at holde barselorlov opfylder de  \r\n\r\n krav der stilles i bistandslovens § 40 om udnyttelse af arbejdsevnen. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 37 og § 40. </P>  \r\n\r\n<P>Socialministeriets vejledning af 5. marts 1987 om kontanthjælp efter  \r\n\r\n bistandsloven, punkt 36. </P>  \r\n\r\n<P>Lov om barselorlov, § 1, stk. 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>K var berettiget til kontanthjælp efter bistandslovens § 37 under hele sin  \r\n\r\n 24-ugers barselorlov, idet udnyttelse af den lovbestemte ret til barselorlov  \r\n\r\n i § 1, stk. 1, i lov om barselorlov indebar, at arbejdskravet i  \r\n\r\n bistandslovens § 40 måtte anses for opfyldt. </P>  \r\n\r\n<P>Ved afgørelsen lagde Ankestyrelsen til grund, at principperne bag  \r\n\r\n bestemmelsen i § 1, stk. 1, i lov om barselorlov (om ret til barselorlov for  \r\n\r\n lønmodtagere) måtte antages at gælde i en situation som den foreliggende,  \r\n\r\n hvor ansøgeren alene på grund af barsel ikke kunne stå til rådighed for  \r\n\r\n arbejdsmarkedet. </P>  \r\n\r\n<P>Endvidere lagde Ankestyrelsen til grund, at K's samlever, der var far til  \r\n\r\n det nyfødte barn, i forståelse med K ikke havde udnyttet muligheden for  \r\n\r\n barselorlov inden for de sidste 10 uger af barselorlovsperioden. </P>  \r\n\r\n<P>Ankestyrelsen tiltrådte således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Dagældende retsforskrift: Lovbekendtgørelse nr. 101 af 06/03/1987 om barselsorlov.",
        "(* 1) Offentliggjort af Socialstyrelsen i SM O-048-89 15/09/1989.",
        "(* 3) Overført til historisk base ved saneringsrunden juni 1998."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891935925"
        },
        {
            "displayName": "Entydig dokumentidentifikation",
            "displayValue": "CA002632"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19359"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "27/04/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21144-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}