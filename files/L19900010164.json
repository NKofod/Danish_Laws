{
    "id": 52325,
    "title": "Bekendtgørelse af aftale af 8. maj 1989 med Finland, Island, Norge og Sverige om folkeregistrering ",
    "documentTypeId": "220",
    "isSagsforlobPeriodValid": false,
    "shortName": "BKI nr 101 af 01/11/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 8. maj 1989 med  \r\n\r\n Finland, Island, Norge og Sverige om folkeregistrering </H1>  \r\n\r\n<P></P>  \r\n\r\n<BR>  \r\n\r\n<P>Den 15. september 1989 har Danmark godkendt en i Reykjavik den 8. </P>  \r\n\r\n<P>maj 1989 undertegnet aftale mellem Danmark, Finland, Island, Norge </P>  \r\n\r\n<P>og Sverige om folkeregistrering. </P>  \r\n\r\n<P>Aftalen har følgende ordlyd: </P>  \r\n\r\n<P> <B>OVERENSKOMST </B></P>  \r\n\r\n<P>MELLEM DANMARK, FINLAND, ISLAND, </P>  \r\n\r\n<P>NORGE OG SVERIGE </P>  \r\n\r\n<P>OM FOLKEREGISTRERING Regeringerne i Danmark, Finland, Island, Norge og  \r\n\r\n Sverige er for at lette registreringen af personer i de kontraherende lande  \r\n\r\n blevet enige om følgende: </P>  \r\n\r\n<P>Artikel 1 </P>  \r\n\r\n<P>Denne overenskomst gælder personer, som er registreret som bosat i et af  \r\n\r\n de kontraherende lande, og som har til hensigt at flytte, eller som er  \r\n\r\n flyttet til et andet af disse lande. Tidsbegrænsede ophold af under 6  \r\n\r\n måneders varighed regnes normalt ikke som flytning. </P>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Den, der har til hensigt at flytte fra et af de  \r\n\r\n kontraherende lande til et andet af disse lande, skal melde dette til  \r\n\r\n vedkommende lokale registreringsmyndighed i udflytningslandet. </P>  \r\n\r\n<P>Det påhviler nævnte myndighed straks at udlevere den flyttende  \r\n\r\n internordisk flytteattest med vedhæftet blanket for internordisk flyttebevis.  \r\n\r\n Denne er gyldig i 3 måneder fra udstedelsesdato. </P>  \r\n\r\n<P CLASS=PUNKT> <B>2.</B> Den, der er flyttet fra et af de kontraherende  \r\n\r\n lande og efter indflytning har bosat sig i et andet af disse lande, skal  \r\n\r\n inden den tidsfrist, som gælder for anmeldelse af flytning i dette land,  \r\n\r\n melde indflytningen til vedkommende lokale registreringsmyndighed. Samtidig  \r\n\r\n med meldingen skal han aflevere den flytteattest med vedhæftet blanket for  \r\n\r\n internordisk flyttebevis, som er nævnt under punkt 1. Er han ikke i  \r\n\r\n besiddelse af flytteattest, skal den lokale registreringsmyndighed selv  \r\n\r\n rekvirere flytteattest fra den lokale registreringsmyndighed i  \r\n\r\n udflytningslandet. Det påhviler nævnte myndighed straks at levere en sådan  \r\n\r\n flytteattest til den lokale registreringsmyndighed i indflytningslandet,  \r\n\r\n således at den er myndigheden i hænde senest 14 dage efter, at den er blevet  \r\n\r\n rekvireret. </P>  \r\n\r\n<P CLASS=PUNKT> <B>3.</B> Den lokale registreringsmyndighed i  \r\n\r\n indflytningslandet afgør, om en person skal registreres som bosat i  \r\n\r\n indflytningslandet. </P>  \r\n\r\n<P>Registreringen kan kun foretages på grundlag af flytteattesten. Så snart  \r\n\r\n registreringen er foretaget, skal den lokale registreringsmyndighed i  \r\n\r\n udflytningslandet underrettes. Til denne underretning skal bruges  \r\n\r\n internordisk flyttebevis. </P>  \r\n\r\n<P>Finder den lokale registreringsmyndighed grund til at antage, at den, der  \r\n\r\n har meldt indflytningen, skal regnes som bosat et andet sted i  \r\n\r\n indflytningslandet, skal han henvises til den lokale registreringsmyndighed  \r\n\r\n på vedkommende sted. Flytteattesten leveres tilbage til ham forsynet med  \r\n\r\n påtegning om henvisning. </P>  \r\n\r\n<P>Finder den lokale registreringsmyndighed, at den, som har afleveret  \r\n\r\n flytteattesten, ikke kan regnes som bosat inden for registreringsområdet, og  \r\n\r\n der heller ikke foreligger et tilfælde som nævnt i foregående stykke, skal  \r\n\r\n der gøres bemærkning om afgørelsen på flyttebeviset, samtidig med at den, som  \r\n\r\n har afleveret flytteattesten, underrettes. Flytteattesten beholdes af  \r\n\r\n registreringsmyndigheden, mens blanketten til flyttebevis uden ophold skal  \r\n\r\n sendes tilbage til vedkommende lokale registreringsmyndighed, som har udstedt  \r\n\r\n flytteattesten. </P>  \r\n\r\n<P>Først når flyttebeviset er modtaget, skal den lokale  \r\n\r\n registreringsmyndighed i udflytningslandet føre den, som er flyttet, ud af  \r\n\r\n registret. Som dato for udflytning benyttes indflytningslandets registrerede  \r\n\r\n indflytningsdato. </P>  \r\n\r\n<P CLASS=PUNKT> <B>4.</B> Har den lokale registreringsmyndighed i  \r\n\r\n udflytningslandet ikke modtaget flyttebeviset inden 1 måned fra opgivet  \r\n\r\n flyttedato, skal denne myndighed henvende sig direkte til den lokale  \r\n\r\n registreringsmyndighed i indflytningslandet for at få de oplysninger, som er  \r\n\r\n nødvendige af hensyn til registreringen. Det samme gælder, når en lokal  \r\n\r\n registreringsmyndighed har grund til at antage, at en registreret person er  \r\n\r\n flyttet til et andet af de kontraherende lande. </P>  \r\n\r\n<P>Artikel 3 </P>  \r\n\r\n<P>Spørgsmålet om, hvorvidt en person efter denne overenskomst skal regnes  \r\n\r\n for bosat eller ikke bosat i indflytningslandet, afgøres efter lovgivningen i  \r\n\r\n dette land. </P>  \r\n\r\n<P>Hvis den lokale registreringsmyndighed i udflytningslandet er uenig i  \r\n\r\n registreringen, kan sagen tages op med den lokale registreringsmyndighed i  \r\n\r\n indflytningslandet. Bliver disse ikke enige, kan udflytningslandets lokale  \r\n\r\n registreringsmyndighed forelægge sagen for landets centrale  \r\n\r\n registreringsmyndighed, som igen kan tage sagen op med indflytningslandets  \r\n\r\n centrale registreringsmyndighed. </P>  \r\n\r\n<P>Som indflytningsland regnes det land, som en person har bosat sig i efter  \r\n\r\n indflytning fra et andet land. Dette gælder sålænge de faktiske bopælsforhold  \r\n\r\n er de samme, som da indflytningen fandt sted. </P>  \r\n\r\n<P>Artikel 4 </P>  \r\n\r\n<P>De kontraherende lande forpligter sig til gensidigt at give de  \r\n\r\n oplysninger, som antages at være nødvendige for bedømmelsen af  \r\n\r\n bosætningsspørgsmålet og give underretning om de beslutninger, som bliver  \r\n\r\n truffet. </P>  \r\n\r\n<P>Artikel 5 </P>  \r\n\r\n<P>Ved lokal registreringsmyndighed forstås i denne overenskomst: </P>  \r\n\r\n<P>i Danmark folkeregistret, </P>  \r\n\r\n<P>i Finland Registerbyrået, </P>  \r\n\r\n<P>i Island Nationalregistret, </P>  \r\n\r\n<P>i Norge folkeregistret, </P>  \r\n\r\n<P>i Sverige pastorembetet (i Stockholm og Gøteborg den lokale  \r\n\r\n skattemyndighed). Fra 1. juli 1991 den lokale skattemyndighed. </P>  \r\n\r\n<P>Artikel 6 </P>  \r\n\r\n<P>Formularen til internordisk flytteattest og flyttebevis skal indeholde  \r\n\r\n oplysning om: 1. Fraflytningsland, 2. fraflytningskommune, 3. adresse i  \r\n\r\n fraflytningslandet, 4. tilflytningsland, 5. tilflytningskommune, 6. adresse i  \r\n\r\n tilflytningslandet, 7. opgivet flyttedato, 8. navn, 9. barn af, 10. ægtefælle  \r\n\r\n til, 11. køn, 12. fødselsdag, -måned, -år, 13. fødested, 14. ægteskabelig  \r\n\r\n status og dato, 15. statsborgerret, 16. evt. bosat tidligere i  \r\n\r\n tilflytningslandet, 17. evt. navn og fødselsdato for ikke medflyttende  \r\n\r\n ægtefælle, 18. evt. navn og fødselsdato (for børn under 18 år) for  \r\n\r\n ikke-medflyttende forældre, 19. anmærkninger og endvidere datoen for  \r\n\r\n udstedelsen af flytteattesten, stempel og underskrift, registreret  \r\n\r\n indflytningsdato, samt de enkelte landes frister for anmeldelse på  \r\n\r\n indflytningsstedet. </P>  \r\n\r\n<P>De kontraherende landes formularer til flytteattest og flyttebevis skal  \r\n\r\n have samme form og indhold, men affattes på de enkelte landes sprog, ligesom  \r\n\r\n de skal fastsættes i samråd mellem de centrale myndigheder i de kontraherende  \r\n\r\n lande. </P>  \r\n\r\n<P>Artikel 7 </P>  \r\n\r\n<P>Overenskomsten træder i kraft fra førstkommende 1. januar, 1. april, 1.  \r\n\r\n juli eller 1. oktober mindst 3 måneder efter, at samtlige kontraherende  \r\n\r\n parter har givet det norske udenrigsministerium meddelelse om deres  \r\n\r\n godkendelse af overenskomsten. </P>  \r\n\r\n<P>For Færøernes og Grønlands vedkommende træder overenskomsten dog først i  \r\n\r\n kraft fra førstkommende 1. januar, 1. april, 1. juli eller 1. oktober 3  \r\n\r\n måneder efter, at Danmarks regering har notificeret det norske  \r\n\r\n udenrigsministerium om, at betingelserne herfor er opfyldt. </P>  \r\n\r\n<P>Det norske udenrigsministerium underretter de øvrige kontraherende parter  \r\n\r\n om modtagelsen af disse meddelelser og om tidspunktet for overenskomstens  \r\n\r\n ikrafttrædelse. </P>  \r\n\r\n<P>Artikel 8 </P>  \r\n\r\n<P>Samtidig med ikrafttrædelsen af nærværende overenskomst ophæves nordisk  \r\n\r\n overenskomst af 5. december 1968 om folkeregistrering. </P>  \r\n\r\n<P>Artikel 9 </P>  \r\n\r\n<P>Enhver kontraherende part kan i forhold til enhver af de andre parter  \r\n\r\n opsige overenskomsten med 6 måneders varsel til ophør en 1. januar eller en  \r\n\r\n 1. juli. Opsigelse sker ved skriftlig meddelelse til den berørte part samt  \r\n\r\n til det norske udenrigsministerium, som underretter de øvrige kontraherende  \r\n\r\n parter om modtagelsen af meddelelsen og om dens indhold. </P>  \r\n\r\n<P>Artikel 10 </P>  \r\n\r\n<P>Originalteksten til denne overenskomst deponeres i det norske  \r\n\r\n udenrigsministerium, der tilstiller de øvrige kontraherende parter bekræftede  \r\n\r\n genparter heraf. </P>  \r\n\r\n<P>Til bekræftelse heraf har undertegnede, som er behørigt befuldmægtigede,  \r\n\r\n undertegnet denne overenskomst. </P>  \r\n\r\n<P>Udfærdiget i Reykjavik den 8. maj 1989 i et eksemplar på dansk, finsk,  \r\n\r\n islandsk, norsk og svensk, hvilke tekster alle har samme gyldighed. </P>  \r\n\r\n<P>For Danmarks regering: </P>  \r\n\r\n<P> <I>Thor Pedersen</I>  </P>  \r\n\r\n<P>For Finlands regering: </P>  \r\n\r\n<P> <I>Erik Heinrichs</I>  </P>  \r\n\r\n<P>For Islands regering: </P>  \r\n\r\n<P> <I>Jon Sigurdsson</I>  </P>  \r\n\r\n<P>For Norges regering: </P>  \r\n\r\n<P> <I>Anders Helseth</I>  </P>  \r\n\r\n<P>For Sveriges regering: </P>  \r\n\r\n<P> <I>Mats Hellstrøm</I>  </P>  \r\n\r\n<P>Aftalen trådte i medfør af artikel 7 i kraft den 1. oktober 1990. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 1. november  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/1990"
        },
        {
            "displayName": "Accession",
            "displayValue": "L19900010164"
        },
        {
            "displayName": "Entydig dokumentidentifikation",
            "displayValue": "CM011158"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/02/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/11/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. NMS j.nr. 39.0.2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}