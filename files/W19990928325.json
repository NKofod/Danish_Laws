{
    "id": 155419,
    "title": "Ankestyrelsens principafgørelse P-4-99 om ryglidelse - pension - whiplash",
    "documentTypeId": "240",
    "isSagsforlobPeriodValid": true,
    "shortName": "KEN nr 9283 af 15/03/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-4-99 om ryglidelse - pension - whiplash</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der blev tilkendt mellemste førtidspension til en 48-årig mand, som udover klassiske følger efter whiplash traume (piskesmæld) havde konstante smerter og bevægeindskrænkning efter operation for discusprolaps i såvel hals- som lænderyggen. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 22 af 14. januar 1998 - § 14 og § 15</p>\r\n<p>\r\n   <span class=\"Bold\">Note:</span>\r\n</p>\r\n<p>*) Se desuden SM P-19-98</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 48-årig mand var i 1994 udsat for et whiplash traume, og i slutningen af 1996 ophørte han med at arbejde på grund af klassiske følger efter whiplash læsion. Arbejdsprøvning i 1998 resulterede i, at man ikke kunne anvise revalideringsmuligheder.</p>\r\n<p>Ansøger var endvidere opereret for discusprolaps i halshvirvelsøjlen med stivgørende operation i 1997, og samme år blev han opereret i lænderyggen. Operationerne medførte ingen varig bedring af tilstanden. Ansøger havde konstante smerter og bevægeindskrænkning i såvel lænde- som halsryggen. Endvidere klagede ansøger over betydeligt hukommelsesbesvær, men der var ikke grundlag for at antage, at han havde pådraget sig en hjerneskade.</p>\r\n<p>Det sociale nævn fandt ligesom kommunen ansøger berettiget til forhøjet almindelig førtidspension efter lov om social pension § 14, stk. 3, nr. 1. Nævnet vurderede, at det ikke kunne udelukkes, at ansøger ville kunne påtage sig hensynstagende arbejde på deltid.</p>\r\n<p>Sagen blev behandlet i principielt møde med henblik på nærmerevurdering af sagen i forhold til praksis, som den fremgår af SM P-19 98.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøgeren havde ret til mellemste førtidspension efter § 14, stk. 2, nr. 1, i lov om social pension, da erhvervsevnen skønnedes varigt nedsat med omkring 2/3.</p>\r\n<p>Ankestyrelsen lagde til grund, at ansøger led af følger efter et whiplash traume i 1994, samt følger efter operation for discusprolaps i halshvirvelsøjlen med stivgørende operation. Dertil kom, at ansøger samme år var blevet opereret for snævre pladsforhold i lænderyggen, og han havde fortsat smerter og indskrænket bevægelighed i nakke og lænd.</p>\r\n<p>Ansøger havde endvidere hukommelses- og koncentrationsbesvær, men der var ikke tegn på, at han skulle have pådraget sig en organisk hjerneskade. Ankestyrelsen vurderede, at ansøgers samlede helbredsmæssige forhold medførte en sådan svær invaliditet, at hans erhvervsevne måtte anses for varigt nedsat med omkring 2/3.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 3. juli 2019, da den ikke længere har vejledningsværdi."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990928325"
        },
        {
            "displayName": "Entydig dokumentidentifikation",
            "displayValue": "BS008214"
        },
        {
            "displayName": "Dato for indlæggelse",
            "displayValue": "04/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9283"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/03/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 600935-98"
        },
        {
            "displayName": "Stikord",
            "displayValue": "P-4-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}