{
    "id": 115245,
    "title": "Kan ikke gå på efterløn under 962-timers ordningen",
    "documentTypeId": "230",
    "isSagsforlobPeriodValid": true,
    "shortName": "AFG nr 10398 af 29/06/2007",
    "documentHtml": "<div class=\"bjelke\">Den fulde tekst</div><p class=\"Titel2\">Kan ikke gå på efterløn under 962-timers ordningen</p>\r\n      <div class=\"Resume\">\r\n        <p class=\"Tekst2\">\r\n          <div><span class=\"Bold\">Resumé</span></div>\r\n        </p>\r\n        <p class=\"Tekst2\">\r\n          <div>Medlemmet ansøgte om at overgå til efterløn pr. 1. marts 2006 med fortsat drift af selvstændig virksomhed efter 962-timers-ordningen.</div>\r\n        </p>\r\n        <p class=\"Tekst2\">\r\n          <div>Medlemmet har siden 1. september 2001 drevet selvstændig virksomhed inden for tømrer/snedkerbranchen som enkeltmandsvirksomhed fra bopælen.</div>\r\n        </p>\r\n        <p class=\"Tekst2\">\r\n          <div>Medlemmet oplyser,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> åbningstiden indskrænkes for at reducere arbejdstiden til højst 962 timer pr. kalenderår,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> arbejdet hidtil har bestået i cirka 60 pct. tagarbejde og 40 pct. øvrige opgaver for private og boligforeninger,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> medlemmet ikke længere vil udføre tagarbejde af helbredsmæssige årsager,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> der ikke er ansatte i virksomheden,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> medlemmet hidtil har arbejdet cirka 40 timer pr. uge foruden 2-3 timer til administration,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> medlemmet fortsat vil udføre de sædvanlige arbejdsopgaver, men nu på nedsat tid; fortrinsvis i forår, sommer og efterår,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> medlemmet ikke vil påtage sig hel-entrepriser i forbindelse med tagarbejde,</div>\r\n        </p>\r\n        <p class=\"Tekst2\">\r\n          <div><span class=\"Bold\">at</span> medlemmet ikke selv ejer byggelifte mv.</div>\r\n        </p>\r\n        <p class=\"Tekst2\">\r\n          <div>A-kassen gav afslag på ansøgningen om at blive omfattet af 962-timers-ordningen, fordi der ikke er sandsynliggjort en varig nedsættelse af arbejdstiden ved den ønskede overgang til efterløn.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet tiltrådte A–kassens afgørelse om at medlemmetikke kan gå på efterløn under 962-timers-ordningen pr. 1. marts 2006.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn tiltrådte direktoratets afgørelse af 28. juni 2007. Nævnet fandt det ikke sandsynliggjort, at der er sket en nedsættelse af arbejdstiden i forbindelse med overgangen til efterløn. Nævnet lagde vægt på, at medlemmet alene har oplyst at ville reducere arbejdstiden, men fortsat vil udføre de sædvanlige arbejdsopgaver og har ikke afhændet dele af virksomheden.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 28. juni 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De kan ikke gå på efterløn under 962-timers-ordningen.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 2. juni 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p class=\"Tekst\">De opfylder de almindelige betingelser for ret til efterløn pr. 1. marts 2006,</p>\r\n      <p class=\"Tekst\">De har drevet selvstændig virksomhed inden for tømrer/snedkerbranchen siden 1. september 2001 og således i væsentligt omfang i mindst 3 hele regnskabsår, og</p>\r\n      <p class=\"Tekst\">De i forbindelse med Deres ansøgning om efterløn søgte om fortsat drift af selvstændig virksomhed efter 962–timers ordningen.</p>\r\n      <p class=\"Tekst\">Det er desuden lagt til grund, at De har oplyst, at der ikke er ansatte i virksomheden, og at De hidtil har arbejdet ca. 40 timer pr. uge foruden 2–3-timers administration, at De fortsat vil udføre de sædvanlige arbejdsopgaver fortrinvis forår, sommer og efterår, men nu vil reducere arbejdstiden i virksomheden til højst 962 timers pr. kalenderår ved at indskrænke åbningstiden.</p>\r\n      <p class=\"Tekst\">De har desuden oplyst, at arbejdet hidtil har bestået af ca. 60 % tagarbejde og 40 % øvrige opgaver for private og boligforeninger, og at De af helbredsmæssige årsager ikke længere vil udføre tagarbejder. De ejer ikke selv byggelifte mv. og vil således ikke påtage Dem helentrepriser i forbindelse med tagarbejde.</p>\r\n      <p class=\"Tekst\">De har oplyst, at det ikke er muligt at komme med yderligere dokumentation, ligesom De i Deres klage anfører, at det i et enmandsfirma, som beskæftiger sig med tømrer- og snedkerarbejde, primære reparationer og mindre arbejder, som Deres, ikke er muligt at dokumentere delvis salg, bortforpagtning eller indskrænkning af åbningstiden.</p>\r\n      <p class=\"Tekst\">Ifølge § 74 f, stk. 1 og 2 i lovbekendtgørelse nr. 874 af 11. september 2005 om arbejdsløshedsforsikring m.v kan et medlem, som har drevet selvstændig virksomhed i væsentligt omfang i mindst 3 hele regnskabsår umiddelbart inden overgang til efterløn, drive selvstændig virksomhed i efterlønsperioden, hvis arbejdstiden i virksomheden nedsættes til og altid udgør 18½ time pr. uge. Arbejdstidsnedsættelsen skal dokumenteres.</p>\r\n      <p class=\"Tekst\">Et medlem, som opfylder disse betingelser kan i efterlønsperioden drive selvstændig virksomhed, der alene er baseret på medlemmets egen arbejdskraft, hvis arbejdstiden i virksomheden nedsættes til højst 962 timer pr. kalenderår. Medlemmet skal over for a–kassen dokumentere at betingelserne for drift af selvstændig virksomhed i efterlønsperioden er opfyldt.</p>\r\n      <p class=\"Tekst\">Det fremgår af § 5, stk. 1 i bekendtgørelse nr. 315 af 20. maj 1999 om selvstændig virksomhed samtidig med efterløn, at arbejdstiden varigt skal nedsættes til højst 962 timer pr. kalenderår, og at nedsættelsen skal ske i tilknytning til overgangen til efterløn.</p>\r\n      <p class=\"Tekst\">Arbejdstiden anses for nedsat, når medlemmet har sandsynliggjort, at dele af det hidtidige arbejde er bortfaldet mere end midlertidigt, jf. § 5, stk. 2 i bekendtgørelsen.</p>\r\n      <p class=\"Tekst\">Selve nedsættelsen af arbejdstiden i virksomheden kan sandsynliggøres ved at fremlægge dokumentation for fx delvist salg, bortforpagtning, lukning eller indskrænkning af åbningstiden.</p>\r\n      <p class=\"Tekst\">Nævnet finder ikke, at De har sandsynliggjort, at der er sket en nedsættelse af Deres arbejdstid i virksomheden i forbindelse med overgangen til efterløn, og at arbejdstiden fremover varigt er nedsat til 962 timer pr. kalenderår.</p>\r\n      <p class=\"Tekst\">Nævnet har herved lagt vægt på, at De alene har oplyst, at De vil reducere arbejdstiden, og at De fortsat vil udføre de sædvanlige arbejdsopgaver fortrinvis forår, sommer og efterår, men at de ikke længere vil udføre tagarbejde, som har bestået af ca. 60 % af arbejdstiden. De har ikke afhændet dele af Deres enkeltmandsvirksomhed i forbindelse med den søgte overgang. Den omstændighed, at De ikke ejer lifte til tagarbejde finder nævnet ikke kan medføre en anden afgørelse, idet salg af lifte ikke kan sidestilles med delvis salg af dele af virksomheden, da leje af lift inden for branchen kan ske til enkeltopgaver, og begrænser således ikke muligheden for at drive virksomhed i væsentligt omfang.</p>\r\n      <p class=\"Tekst\">Nævnet finder på den baggrund ikke, at De har dokumenteret eller sandsynliggjort nogle ydre rammer og begrænsninger for omfanget af virksomheden, som derfor vil kunne drives i væsentligt omfang igen, uden andre foranstaltninger end at De selv træffer beslutning herom.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 74 f, stk. 1 og 2 i lov om arbejdsløshedsforsikring mv., jf. lovbekendtgørelse nr. 874 af 11. september 2005 ,</p>\r\n        <p class=\"Liste1\"><span class=\"Liste1Nr\">–</span> § 5, stk. 1 og 2 i Direktoratet for Arbejdsløshedsforsikringens bekendtgørelse nr. 315 af 20. maj 1999 om selvstændig virksomhed samtidig med efterløn.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekstoverskrift\">xxx</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">xxx</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">….</span></p>\r\n      <p class=\"Tekst\"><span class=\"Bold\">§ 74 f.</span> Et medlem, der har drevet selvstændig virksomhed i væsentligt omfang i mindst 3 hele regnskabsår umiddelbart inden overgangen til efterløn, kan drive selvstændig virksomhed i efterlønsperioden, hvis arbejdstiden i virksomheden nedsættes til og altid udgør 18½ time pr. uge. Arbejdstidsnedsættelsen skal dokumenteres.</p>\r\n      <p class=\"Tekst\"><span class=\"Italic\">Stk. 2.</span> Et medlem, der opfylder betingelserne i stk. 1, kan i efterlønsperioden drive selvstændig virksomhed, der alene er baseret på medlemmets egen arbejdskraft, hvis arbejdstiden i virksomheden nedsættes til højst 962 timer pr. kalenderår, og virksomhedens skattepligtige indkomst ikke overstiger halvdelen af et gennemsnit af den skattepligtige indkomst i virksomheden i de seneste 3 år inden overgangen til efterløn. Der kan ikke tages hensyn til afskrivninger i efterlønsperioden, der pr. år overstiger de gennemsnitlige årlige afskrivninger i 3-års-perioden. Virksomheden kan dog drives sammen med ægtefællen, hvis det dokumenteres, at den ene eller begge ægtefæller nedsætter deres arbejdstid, jf. 1. pkt. I særlige tilfælde kan direktøren for Arbejdsdirektoratet tillade, at et medlem kan drive selvstændig virksomhed med én ansat. Medlemmet skal over for arbejdsløshedskassen dokumentere, at betingelserne for drift af selvstændig virksomhed i efterlønsperioden er opfyldt.</p>\r\n      <p class=\"Tekst\"><span class=\"Italic\">Stk. 3.</span></p>\r\n      <p class=\"Tekst\"><span class=\"Italic\">Stk. 4.</span></p>\r\n      <p class=\"Tekst\"><span class=\"Italic\">Stk. 5.</span> Arbejde i en virksomhed efter stk. 1 medfører fradrag i efterlønnen med 18½ time pr. uge. Arbejde i en virksomhed efter stk. 2 medfører fradrag i efterlønnen time for time, dog med mindst 12 timer pr. uge. Der kan højst udbetales efterløn for 962 timer i et kalenderår. Medlemmet skal løbende oplyse arbejdsløshedskassen om den faktiske arbejdstid i virksomheden. Medlemmet skal på en årlig efterlønserklæring oplyse kassen om virksomhedens skattepligtige indkomst m.v.</p>\r\n      <p class=\"Tekst\"><span class=\"Italic\">Stk. 6.</span></p>\r\n      <p class=\"Tekst\"><span class=\"Italic\">Stk. 7.</span> Overstiger medlemmets timeforbrug, jf. stk. 1, 2 og 4, i virksomheden det tilladte antal timer pr. uge eller i kalenderåret, skal arbejdsløshedskassen indstille udbetalingen af efterløn og træffe afgørelse om tilbagebetaling af den udbetalte efterløn i kalenderåret. Udbetaling af efterløn kan tidligst genoptages fra begyndelsen af det følgende kalenderår, hvis medlemmet sandsynliggør, at arbejdet i virksomheden ikke vil overstige det tilladte antal timer i et kalenderår.</p>\r\n      <p class=\"Tekst\"><span class=\"Italic\">Stk. 8.</span> Den skattepligtige indkomst ved den selvstændige virksomhed efter stk. 2 må ikke overstige halvdelen af den gennemsnitlige skattepligtige indkomst i de seneste 3 år inden overgangen til efterløn. Der kan ikke tages hensyn til afskrivninger i efterlønsperioden, der pr. år overstiger de gennemsnitlige årlige afskrivninger i 3-års-perioden. Overstiger den skattepligtige indkomst dette beløb, skal beløb herudover modregnes eller tilbagebetales krone for krone. Hvis den gennemsnitlige skattepligtige indkomst i de 3 forudgående år har været mindre end 65.260 kr., modregnes der kun for indkomst, der overstiger den hidtidige skattepligtige indkomst. Hvis den gennemsnitlige skattepligtige indkomst har været mellem 65.260 kr. og 130.520 kr., modregnes der kun for skattepligtig indkomst ud over 65.260 kr. Beløbene reguleres med satsreguleringsprocenten, jf. lov om en satsreguleringsprocent.</p>\r\n      <p class=\"Tekst\"><span class=\"Bold\">….</span></p>\r\n      <p class=\"Tekst\"><span class=\"Bold\">Bekendtgørelse nr. 315 af 20. maj 1999 om selvstændig virksomhed samtidig med efterløn:</span></p>\r\n      <p class=\"Tekst\"><span class=\"Bold\">§ 5.</span> Et medlem, der går på efterløn og fortsat driver virksomhed efter lovens § 74 f, stk. 2, skal sandsynliggøre, at arbejdet i virksomheden fremover alene er baseret på medlemmets egen arbejdskraft. Medlemmets arbejdstid skal varigt nedsættes til højst 962 timer pr. kalenderår. Nedsættelsen af arbejdstiden skal ske i tilknytning til overgangen til efterløn.</p>\r\n      <p class=\"Tekst\"><span class=\"Italic\">Stk. 2.</span> Arbejdstiden anses for nedsat, når medlemmet har sandsynliggjort, at dele af det hidtidige arbejde er bortfaldet mere end midlertidigt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/02/2008"
        },
        {
            "displayName": "Accession",
            "displayValue": "X20071039801"
        },
        {
            "displayName": "Entydig dokumentidentifikation",
            "displayValue": "BE002732"
        },
        {
            "displayName": "Dato for indlæggelse",
            "displayValue": "27/02/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10398"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "29/06/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, 510613-06"
        },
        {
            "displayName": "Stikord",
            "displayValue": "Overgang til efterløn, Væsentligt omfang"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}