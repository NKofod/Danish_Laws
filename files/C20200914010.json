{
    "id": 213419,
    "title": "Cirkulæreskrivelse om ændring af prøven i idræt til elever med fysisk og/eller psykisk funktionsnedsættelse (Til prøveafholdende grundskoler)",
    "documentTypeId": "210",
    "isSagsforlobPeriodValid": true,
    "shortName": "CIS nr 9140 af 12/03/2020",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om ændring af prøven i idræt til elever med fysisk og/eller psykisk funktionsnedsættelse</p>\r\n<p class=\"UnderTitel2\">(Til prøveafholdende grundskoler)</p>\r\n<p style=\"text-align: center;\">\r\n</p>\r\n<p>Ved cirkulæreskrivelse af 3. april 2019 meddelte Styrelsen for Undervisning og Kvalitet, at den havde besluttet i skoleåret 2018/2019 at fravige den dagældende bekendtgørelse om folkeskolens prøver for den lille grupper af elever med fysisk og/eller psykisk funktionsnedsættelse, som skulle aflægge prøven i idræt i maj/juni 2019, og for hvem aflæggelse af prøve i idræt ikke ville være mulig, heller ikke på særlige vilkår, jf. den dagældende bekendtgørelses § 28 (bekendtgørelse nr. 1090 af 29. august 2018). I samme cirkulæreskrivelse tilkendegav styrelsen, at den på længere sigt ville arbejde frem mod en løsning med henblik på den fremadrettede håndtering.</p>\r\n<p>\r\n</p>\r\n<p>En sådan løsning påtænkes søgt gennemført ved en lovændring i foråret 2020 med virkning fra skoleåret 2020/2021. Styrelsen for Undervisning og Kvalitet har på den baggrund besluttet også at fravige den nugældende bekendtgørelse om folkeskolens prøver (bekendtgørelse nr. 1128 af 14. november 2019) for skoleåret 2019/2020 for den lille gruppe af elever med fysisk og/eller psykisk funktionsnedsættelse, som skal aflægge prøve i idræt i maj/juni 2020.</p>\r\n<p>\r\n</p>\r\n<p>Det er fortsat udgangspunktet, at alle elever så vidt muligt skal aflægge prøven i idræt.</p>\r\n<p>\r\n</p>\r\n<p>En fravigelse fra bekendtgørelsen vil således kun være relevant i helt ekstraordinære tilfælde og må først bringes i anvendelse, når alle andre muligheder for prøveaflæggelse har været overvejet, herunder skal skolelederen forinden have taget stilling til, om eleven vil kunne aflægge prøve på særlige vilkår i henhold til gældende regler, jf. bekendtgørelsens § 29, eller om eleven vil kunne aflægge prøven i henhold til bekendtgørelsens § 33, hvorefter visse elever kan fritages fra at blive bedømt på de kropslige færdigheder ved prøven i idræt.</p>\r\n<p>\r\n</p>\r\n<p>På skoler med elever med fysisk og/eller psykisk funktionsnedsættelse, for hvem skolens leder, efter samråd med eleven og dennes forældre, vurderer, at prøveaflæggelse i faget idræt i maj/juni 2020 ikke vil være mulig, kan skolelederen træffe afgørelse om, at de pågældende elever skal til prøve i et andet udtræksfag inden for den naturfaglige fagblok.</p>\r\n<p>\r\n</p>\r\n<p>Har skolen flere hold/klasser, skal de ovenfor nævnte elever til prøve i et af skolens andre udtræksfag inden for den naturfaglige fagblok. Hvis skolen kun har en klasse/et hold, skal de pågældende elever op i et andet fag inden for den naturfaglige fagblok, som Styrelsen for Undervisning og Kvalitet udtrækker.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 12. marts 2020</p><p class=\"Sign1\" align=\"center\">Simon Pasquali</p><p class=\"Sign2\" align=\"right\">/ Birte Iversen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/03/2020"
        },
        {
            "displayName": "Accession",
            "displayValue": "C20200914010"
        },
        {
            "displayName": "Entydig dokumentidentifikation",
            "displayValue": "DA000147"
        },
        {
            "displayName": "Dato for førstegangsindlæggelse",
            "displayValue": "13/03/2020"
        },
        {
            "displayName": "Dato for indlæggelse",
            "displayValue": "13/03/2020"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9140"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "12/03/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin.,<br />Styrelsen for Undervisning og Kvalitet, j.nr. 20/02390 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}