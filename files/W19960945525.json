{
    "id": 157284,
    "title": "Ankestyrelsens principafgørelse O-132-96 om kontanthjælp - statens uddannelsesstøtte - enkeltudgifter - varmeefterregning - hjemmeboende barn - fiktiv husleje",
    "documentTypeId": "240",
    "isSagsforlobPeriodValid": true,
    "shortName": "KEN nr 9455 af 15/10/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-132-96 om kontanthjælp - statens uddannelsesstøtte - enkeltudgifter - varmeefterregning - hjemmeboende barn - fiktiv husleje</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke i forbindelse med en økonomisk behovsvurdering grundlag for at medtage en fiktiv lejeindtægt fra hjemmeboende børn over 18 år, der alene havde indtægter svarende til Statens Uddannelsesstøtte med taksten for hjemmeboende.</p>\r\n   <p class=\"TekstGenerel\">Ankestyrelsen lagde vægt på, at det ved fastsættelsen af reglerne for uddannelsesstøtte i henhold til lov om Statens Uddannelsesstøtte for henholdsvis hjemmeboende og udeboende uddannelsessøgende var forudsat, at den hjemmeboende uddannelsessøgende havde visse besparelser ved at bo hjemme, bl.a. manglende husleje.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>12-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 15, stk. 5 og § 46</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der levede adskilt fra sin ægtefælle og modtog kontanthjælp med taksten for ikke-forsørgere, havde en voksen hjemmeboende søn påca. 20 år, der var under uddannelse og modtog Statens Uddannelses støtte med taksten for hjemmeboende.</p>\r\n<p>Ansøger søgte i januar 1995 kommunen om hjælp til betaling af en varmeefterregning på ca. 1.200 kr.</p>\r\n<p>Hun oplyste i forbindelse med ansøgningen, at hun havde månedlige indtægter inkl. særlig støtte i henhold til bistandslovens § 37 a på 5.120 kr. Hendes boligudgifter med fradrag af boligsikring var samtidig opgjort til 2.183 kr.</p>\r\n<p>Ved vurderingen af ansøgers økonomiske behov brugte socialforvaltningen et skema, hvorefter der som underholdstakst anvendtes et beløb svarende til forbrugerstyrelsens takster, på ansøgningstidspunktet 2.118 kr. for 1 voksen.</p>\r\n<p>Kommunen gav afslag på ansøgningen med begrundelsen, at boligudgifterne skulle deles mellem det antal personer, som var over 18 år, og at den ansøgte udgift herefter kunne dækkes af ansøgers månedlige overskud.</p>\r\n<p>I klagen til ankenævnet anførte ansøger bl.a., at hendes søns eneste indtægt var SU som hjemmeboende med 1.997 kr. månedlig, og at ideen med at opdele SU i 2 kategorier efter hendes opfattelse var, at en hjemmeboende SU-modtager ingen boligudgifter havde. I forbindelse med en revurdering af sagen ændrede kommunen fordelingen af boligudgifterne således, at 2/3 af udgiften blev pålagt ansøger og 1/3 hendes søn. Ændringen gav dog fortsat ikke grundlag for at yde hjælp til betaling af varmeregningen.</p>\r\n<p>Nævnet tiltrådte kommunens afgørelse med henvisning til oplysningerne om ansøgers indtægts- og udgiftsforhold, hvorefter hun selv var i stand til at afholde udgiften til varmeefterregningen, eventuelt ved en afdragsordning.</p>\r\n<p>Nævnet tillagde det herved betydning, at ansøger ikke havde forsørgerpligten over sin hjemmeboende søn, og at han således burde bidrage til en del af boligudgiften.</p>\r\n<p>Sagen blev behandlet i principielt møde med henblik på afklaring af, hvorvidt det i forbindelse med en økonomisk beregning i henhold til bistandslovens bestemmelser kunne forudsættes, at voksne hjemmeboende børn, der alene havde indtægter i form af Statens Uddannelsesstøttemed taksten for hjemmeboende, bidrog til en del af boligudgiften.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at der i forbindelse med en økonomisk behovsvurdering i henhold til bistandslovens regler var grundlag for at medtage en fiktiv lejeindtægt fra hjemmeboende børn over 18 år, der alene havde indtægter svarende til Statens Uddannelsesstøtte med taksten for hjemmeboende.</p>\r\n<p>Ankestyrelsen lagde ved afgørelsen særlig vægt på, at det ved fastsættelsen af reglerne for uddannelsesstøtte i henhold til lov om Statens Uddannelsesstøtte for henholdsvis hjemmeboende og udeboendeuddannelsessøgende var forudsat, at den hjemmeboende uddannel sessøgende havde visse besparelser ved at bo hjemme, bl.a. manglende husleje.</p>\r\n<p>Dette princip var iøvrigt fastslået i SM O-70-86.</p>\r\n<p>Ankestyrelsen fandt endvidere ikke, at kommunen i forbindelse medafgørelsen havde været berettiget til at lægge et fast underholds beløb på 2.118 kr. til grund ved vurderingen af ansøgers økonomiske forhold, uden først at have foretaget en konkret individuel vurdering af hendes forhold, jf. det anførte i SM O-73-95.</p>\r\n<p>Ankestyrelsen ændrede således ankenævnets afgørelse og hjemviste sagen til kommunen til fornyet behandling på ovennævnte grundlag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960945525"
        },
        {
            "displayName": "Entydig dokumentidentifikation",
            "displayValue": "BS010072"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9455"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/10/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20516-95"
        },
        {
            "displayName": "Stikord",
            "displayValue": "O-132-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}