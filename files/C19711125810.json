{
    "id": 58755,
    "title": "Cirkulæreskrivelse om forfølgningen af narkotikasager. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11258 af 16/08/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om forfølgningen af  \r\n\r\n narkotikasager. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I anledning af, at der fra politiet har været rejst tvivl om forståelsen  \r\n\r\n af og kritik mod visse af bestemmelserne i mit cirkulære (nr. 144) af  \r\n\r\n 15.7.1969 om forfølgningen af sager vedrørende overtrædelse af lovgivningen  \r\n\r\n om euforiserende stoffer skal jeg meddele følgende: </P>  \r\n\r\n<P CLASS=PUNKT> <B>1.</B> De anvisninger, der vedrører besiddelse til eget  \r\n\r\n forbrug, er, som det antydes i cirkulæret, motiveret af baggrunden for  \r\n\r\n forbudet mod besiddelse i loven om euforiserende stoffer.  \r\n\r\n Straffebestemmelserne i denne lov har til formål at hindre udbredelsen af  \r\n\r\n euforiserende stoffer, men ikke at kriminalisere forbruget af euforiserende  \r\n\r\n stoffer. Når besiddelse af euforiserende stoffer er medtaget i beskrivelsen  \r\n\r\n af gerningsindholdet, er det for at give de retsforfølgende myndigheder en  \r\n\r\n bevismæssig lettelse. Medens besiddelse ofte vil kunne godtgøres, vil det  \r\n\r\n jævnligt kunne være vanskeligt at føre bevis for, at det i besiddelse fundne  \r\n\r\n stof er bestemt til udbredelse. Af denne grund medtoges ved 1. 169 24.5.1955  \r\n\r\n &#187;besiddelse&#171; i gerningsindholdet. Efter lovens forarbejder tager  \r\n\r\n bestemmelsen herom således ikke sigte på besiddelse til eget brug. </P>  \r\n\r\n<P CLASS=PUNKT> <B>2.</B> Når mistanken alene angår besiddelse til eget  \r\n\r\n forbrug, vil der derfor som foreskrevet i cirkulæret i reglen ikke være  \r\n\r\n anledning til at indlede undersøgelse med henblik på at pålægge strafansvar.  \r\n\r\n Denne beskrivelse dækker både den situation, at politiet har informationer,  \r\n\r\n der indicerer, at en person er bruger af euforiserende stoffer og således kan  \r\n\r\n mistænkes for at have eller have haft euforiserende stoffer i sin besiddelse,  \r\n\r\n og den situation, at politiet antræffer en person i besiddelse af et kvantum  \r\n\r\n euforiserende stoffer, der er så beskedent, at en forklaring om, at det alene  \r\n\r\n er bestemt til eget forbrug, på forhånd må anses for sandsynlig. </P>  \r\n\r\n<P>Ifølge undersøgelser, der er foretaget, må det antages, at et meget stort  \r\n\r\n antal personer lejlighedsvis eller jævnligt bruger hash. Politimæssig  \r\n\r\n undersøgelse i sådanne tilfælde ville derfor kun ramme et ringe og tilfældigt  \r\n\r\n udsnit af brugerne. </P>  \r\n\r\n<P>Hvad angår den anden af de beskrevne situationer, er det mig bekendt, at  \r\n\r\n Københavns politis uropatrulje, når der antræffes personer, som er i  \r\n\r\n besiddelse af hash, straks dimitterer den pågældende, hvis han forklarer, at  \r\n\r\n stoffet er til eget brug, og mængden ikke overstiger ca. 5 g. Stoffet  \r\n\r\n konfiskeres og den pågældende registreres i uropatruljens kartotek; er han  \r\n\r\n under 18 år, underrettes børneværnet. En repræsentant for børneværnet  \r\n\r\n ledsager ofte politiet og får således underretningen umiddelbart og anledning  \r\n\r\n til straks at gribe ind med hjælpeforanstaltninger. Angår besiddelsen en  \r\n\r\n større mængde eller andre stoffer end hash, skrives rapport til  \r\n\r\n viderebehandling ved Københavns politis narkotikaafdeling. Hvis  \r\n\r\n omstændighederne giver grundlag for mistanke om, at besidderen er forhandler,  \r\n\r\n anholdes han. </P>  \r\n\r\n<P CLASS=PUNKT> <B>3.</B> Overstiger det kvantum, som den antrufne er fundet  \r\n\r\n i besiddelse af, hvad der med rimelighed kan anses for bestemt til eget  \r\n\r\n forbrug, eller modsiger andre oplysninger denne antagelse, angår mistanken  \r\n\r\n ikke eget forbrug af euforiserende stoffer, og efterforskning indledes med  \r\n\r\n henblik på, om der er grundlag for at pålægge ansvar efter lovgivningen om  \r\n\r\n euforiserende stoffer. Må det antages, at stoffet er bestemt til eget  \r\n\r\n forbrug, forholdes i overensstemmelse med forskrifterne i cirkulærets afsnit  \r\n\r\n I. Kan dette ikke antages, rejses tiltale for besiddelse. </P>  \r\n\r\n<P>Anholdelse kan ske og fængsling begæres, såfremt betingelserne for at  \r\n\r\n anvende disse indgreb er til stede. Der henvises til cirkulærets afsnit III.  \r\n\r\n Det samme gælder ransagning og beslaglæggelse. Er der grund til mistanke om,  \r\n\r\n at stoffet hidrører fra en berigelsesforbrydelse, f.eks apoteksindbrud eller  \r\n\r\n er skaffet ved receptfalsk, indledes selvsagt sædvanlig efterforskning. </P>  \r\n\r\n<P>Forskriften om at undlade undersøgelse, når mistanken alene vedrører eget  \r\n\r\n forbrug af euforiserende stoffer, angår som anført i cirkulæret, undersøgelse  \r\n\r\n med henblik på at pålægge besidderen strafansvar. Reglen er selvsagt ikke til  \r\n\r\n hinder for at foretage afhøring af besiddere med henblik på at fremskaffe  \r\n\r\n oplysninger til identificering af forsyningskilden. </P>  \r\n\r\n<P CLASS=PUNKT> <B>5.</B> Som følge af det under 1. anførte gives der i  \r\n\r\n cirkulæret anvisning på i vidt omfang at begrænse strafansvaret for  \r\n\r\n besiddelse til eget forbrug til advarsel. Forbrug af narkotika anses for et  \r\n\r\n lægeligt-socialt problem og ikke som en opgave for retshåndhævelsen. Udfra  \r\n\r\n dette synspunkt indeholder cirkulæret regler om henvisning af forbrugere, som  \r\n\r\n politiet kommer i forbindelse med, til behandlingscentre, hvis dette findes  \r\n\r\n formålstjenligt, og om underretning til børne- og ungdomsværnet om sigtelsen  \r\n\r\n for besiddelse og sagens udfald, hvis besidderen er under 18 år. Efter  \r\n\r\n almindelige regler vil der endvidere kunne ydes børne- og ungdomsværnet og  \r\n\r\n forældre bistand med at bringe børn og unge tilbage til hjemmet. Der er intet  \r\n\r\n til hinder for - og det vil formentlig ofte kunne være formålstjenligt - at  \r\n\r\n meddele advarslen i forældres nærværelse. </P>  \r\n\r\n<P CLASS=PUNKT> <B>6.</B> Skal der rejses tiltale for andre forhold, bør  \r\n\r\n forhold, der alene angår besiddelse i forbindelse med eget forbrug, som  \r\n\r\n anført i cirkulæret ikke medtages særskilt i tiltalen. Denne forskrift er  \r\n\r\n naturligvis ikke til hinder for, at der under behandlingen i retten stilles  \r\n\r\n spørgsmål om eventuelt forbrug, dettes karakter og intensitet. Oplysninger  \r\n\r\n herom vil kunne være af betydning for vurderingen af den strafbare handling  \r\n\r\n og sanktionsvalget. </P>  \r\n\r\n<P CLASS=PUNKT> <B>7.</B> Den i cirkulærets afsnit IV under 4. fastsatte  \r\n\r\n pligt til efterfølgende forelæggelse af afgørelser for overtrædelse af  \r\n\r\n lovgivningen om euforiserende stoffer ophæves. Afgørelser, der er af  \r\n\r\n almindelig interesse, bedes dog fortsat indsendt til underretning. </P>  \r\n\r\n<P>Den under punkt 3 fastsatte pligt til forudgående forelæggelse af sager  \r\n\r\n med henblik på eventuel tiltale efter § 191 ophæves for så vidt angår sager,  \r\n\r\n der drejer sig om indsmugling eller udbredelse alene af hash. Den gælder  \r\n\r\n fortsat for så vidt angår andre stoffer, blandede tilfælde og tilfælde, der  \r\n\r\n frembyder tvivl. </P>  \r\n\r\n<P>(se også C.skr. 30.11.1972 - 43/72-13). </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Instruktioner fra Rigsadvokaten."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19711125810"
        },
        {
            "displayName": "Entydig dokumentidentifikation",
            "displayValue": "CM017704"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11258"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "16/08/1971"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. 207/69."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}