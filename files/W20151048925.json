{
    "id": 174329,
    "title": "Ligebehandlingsnævnets afgørelse om etnisk oprindelse - ansættelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10489 af 21/01/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - ansættelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6811-50158</span></p>\r\n   <p class=\"TekstGenerel\">En mand med et udenlandskklingende navn blev ikke tilbudt job som vagt efter en samtale. Da han efterfølgende kontaktede firmaet for en begrundelse, fik han at vide, at selskabet var \"trætte af indvandrervagter\". Vagtselskabet afviste dette, og henviste i stedet til klagers manglende erfaring som årsagen. Uanset parterne forskellige forklaringer fandt nævnet ikke grundlag for at antage, at klager havde været udsat for forskelsbehandling, og at klagers etniske oprindelse have været årsagen til, at han ikke fik tilbudt et job.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold i klagen.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af etnisk oprindelse i forbindelse med, at klager ikke blev ansat som vagt hos indklagede.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med forskelsbehandlingsloven, at klager ikke blev tilbudt et job som vagt hos indklagede.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Indklagede er et vagtselskab, der blandt andet patruljerer i lokalområdet og storcentre.</p>\r\n<p>\r\n</p>\r\n<p>Klager er 23 år og har et udenlandsk klingende navn.</p>\r\n<p>\r\n</p>\r\n<p>Klager var i starten af 2014 til jobsamtale hos indklagede til et job som vagt. Indklagede tilbød ikke klager et job efter samtalen.</p>\r\n<p>\r\n</p>\r\n<p>Klager rettede i september 2014 telefonisk henvendelse til indklagede, da han fortsat var interesseret i at arbejde for indklagede. Klager har oplyst, at han af ejeren hos indklagede fik at vide, at kravene til ansættelse var skærpet, da man blandt andet var træt af \"indvandrervagter\".</p>\r\n<p>\r\n</p>\r\n<p>Ejeren af anklagede har oplyst, at han under samtalen sagde, at kravene var skærpet, da indklagede havde svært ved at leve op til egne servicekrav. Derfor ønskede man vagter med mere erfaring. Under jobsamtalen blev indvandrerbaggrund omtalt som en mulig fordel i relation til at løse de konflikter, der er en del af vagters arbejde.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hans etniske baggrund er årsagen til, at han ikke kom i betragtning til et job som vagt hos indklagede. Klager ønsker, at alle behandles lige uanset hudfarve.</p>\r\n<p>\r\n</p>\r\n<p>Klager har fået forelagt indklagedes bemærkninger til klagen, men er ikke kommet med yderligere bemærkninger.</p>\r\n<p>\r\n</p>\r\n<p>\r\n   <span class=\"Bold\">Indklagede </span>afviser, at ansøgere til et job som vagt hos indklagede fravælges på grund af etnicitet.  Indklagede har gennem årene haft en bred skare af medarbejdere ansat med forskellige etniske baggrunde.</p>\r\n<p>\r\n</p>\r\n<p>Indklagede vurderede efter jobsamtalen, som fandt sted i starten af 2014, at klager ikke tilnærmelsesvis havde tilstrækkelig erfaring som vagt til at kunne i betragtning til et job hos indklagede.</p>\r\n<p>\r\n</p>\r\n<p>Indklagede beklager, at jobsamtalen og telefonsamtalen har været årsag til klagers opfattelse af, at indklagede anvender etnicitet som et ansættelseskriterie.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over blandt andet forskelsbehandling på grund af etnisk oprindelse efter lov om forskelsbehandling på arbejdsmarkedet mv. (forskelsbehandlingsloven).</p>\r\n<p>\r\n</p>\r\n<p>En arbejdsgiver må ikke forskelsbehandle lønmodtagere eller ansøgere til ledige stillinger ved ansættelse, afskedigelse, forflyttelse, forfremmelse eller med hensyn til løn- og arbejdsvilkår.</p>\r\n<p>\r\n</p>\r\n<p>Klager skal påvise faktiske omstændigheder, som giver anledning til at formode, at han har været udsat for forskelsbehandling på grund af etnisk oprindelse. Hvis klager kan løfte sin del af bevisbyrden, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder - uanset parternes forskellige forklaringer - ikke, at klager har påvist faktiske omstændigheder, der giver grundlag for at antage, at indklagede under samtalerne med klager har udsat ham for forskelsbehandling, og at klagers etniske oprindelse var årsag til, at han ikke fik tilbudt et job som vagt hos indklagede.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Forskelsbehandlingsloven</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1 om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 7a om delt bevisbyrde</p>\r\n<p>\r\n</p>\r\n<p>\r\n   <span class=\"Italic\">&lt;2014-6811-50158&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2015"
        },
        {
            "displayName": "Accession",
            "displayValue": "W20151048925"
        },
        {
            "displayName": "Entydig dokumentidentifikation",
            "displayValue": "CF002000"
        },
        {
            "displayName": "Dato for indlæggelse",
            "displayValue": "10/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10489"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "21/01/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6811-50158"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}