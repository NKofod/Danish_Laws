{
    "id": 1987,
    "title": "Kendelse fra Pressenævnet i sag 2004-6-30",
    "documentTypeId": "240",
    "isSagsforlobPeriodValid": true,
    "shortName": "KEN nr 9728 af 18/08/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klagerne klagede over en radioudsendelse. Klagerne anførte, at  \r\n\r\n radio-stationen havde handlet i strid med god presseskik, idet  \r\n\r\n det i udsendelsen blev påstået, at der var en  \r\n\r\n sammenhæng mellem overflytningen af en professor på Odense Universitet og  \r\n\r\n dennes kritik af klagernes rapport. Klagerne anførte, at journalistens kritik  \r\n\r\n af deres rapport på en række punkter var forkert og usaglig, og at de havde  \r\n\r\n krav på genmæle.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n fandt, at der ikke i indslaget var bragt en oplysning om, at professorens  \r\n\r\n forflytning skulle være foranlediget af hans kritik af klagernes rapport.  \r\n\r\n Nævnet  \r\n\r\n fandt, at radio-stationen ikke havde handlet i strid med god presseskik, og  \r\n\r\n der  \r\n\r\n var ej heller grundlag for genmæle.  \r\n\r\n</P>  \r\n\r\n<P class=\"Resume\">  \r\n\r\n I  \r\n\r\n forhold til klagepunktet om, at der er bragt forkerte oplysninger ved omtalen  \r\n\r\n af klagernes rapport, bemærkede nævnet, at omtalen af rapporten havde  \r\n\r\n karakter  \r\n\r\n af en anmeldelse. Nævnet fandt, at de udtalelser i indslaget, som klagerne  \r\n\r\n havde henvist til, alene var udtryk for journalistens subjektive vurderinger  \r\n\r\n af  \r\n\r\n rapportens indhold. Nævnet fandt ikke, at der var grundlag for at udtale  \r\n\r\n kritik  \r\n\r\n af radio-stationen i anledning heraf, og der var ej heller grundlag for  \r\n\r\n genmæle.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2004-6-30  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n[K1], [K2] og [K3]  \r\n\r\n har klaget til Pressenævnet over en  \r\n\r\n radioudsendelse i Danmarks Radio den 9. januar 2004, idet de mener, at god  \r\n\r\n presseskik er tilsidesat. De har endvidere klaget over, at Danmarks Radio har  \r\n\r\n afvist at bringe et genmæle.  \r\n\r\n</P>  \r\n\r\n<P class=\"Tekst\">  \r\n\r\n I udsendelsen hed det blandt andet:  \r\n\r\n</P>  \r\n\r\n<P class=\"Tekst\"><B>Speak  \r\n\r\n</B>  \r\n\r\n : &#148;En kollegial  \r\n\r\n strid på universitetet i Odense førte kort før jul til, at en af landets  \r\n\r\n kendteste nationaløkonomer med magt blev flyttet ud af sit kontor og over på  \r\n\r\n et  \r\n\r\n institut, der ikke har noget med nationaløkonomi at gøre. Ole Bruus har læst  \r\n\r\n den økonomiske analyse, der udløste den enestående episode. Vi skal en tur  \r\n\r\n ind  \r\n\r\n i den akademiske verden.  \r\n\r\n</P>  \r\n\r\n<P class=\"Tekst\"><B>Ole Bruus  \r\n\r\n</B>  \r\n\r\n :  .  \r\n\r\n Dagbladet Politiken den 16. december: Under overskriften professor  \r\n\r\n tvangsflyttet, kan man læse at: &#148;en bitter faglig strid mellem kollegaer  \r\n\r\n på  \r\n\r\n Syddansk Universitet endte i går med, at den tidligere overvismand og formand  \r\n\r\n for Arbejderbevægelsens Erhvervsråd, professor Christen Sørensen, højst  \r\n\r\n utraditionelt  \r\n\r\n blev tvangsflyttet fra sit kontor&#148;.  \r\n\r\n</P>  \r\n\r\n<P class=\"Tekst\">  \r\n\r\n Politiken den 20. december: &#148;Ombudsmanden skal vurdere, om det  \r\n\r\n var i strid med loven, da flere universitetsbetjente søndag troppede op på  \r\n\r\n formanden for Arbejdernes Erhvervsråd, professor Christen Sørensens kontor,  \r\n\r\n og  \r\n\r\n flyttede hans ting over på et andet institut&#148;. Og senere i artiklen:  \r\n\r\n &#148;Rektor på  \r\n\r\n Syddansk Universitet siger, at Christen Sørensen i forbindelse med kritikken  \r\n\r\n har hængt tre navngivne kollegaer ud i pressen, og at det er uforeneligt med  \r\n\r\n Universitetets personalepolitik&#148;.  \r\n\r\n</P>  \r\n\r\n<P class=\"Tekst\">  \r\n\r\n Fyens Stiftstidende, som i juni gengav professorens kritiske syn  \r\n\r\n på universitetets rolle i udviklingen i det fynske erhvervsliv, den 18.  \r\n\r\n december: &#148;Formelt siger de, at det ikke handler om mine udtalelser om  \r\n\r\n universitetets manglende indsats for at fremme den fynske erhvervsudvikling,  \r\n\r\n men reelt er det årsagen&#148;, mener Christen Sørensen. I sandhed  \r\n\r\n usædvanlige  \r\n\r\n beretninger fra den akademiske verden. Men så sænkede julefreden sig over  \r\n\r\n sagen  \r\n\r\n &#150; så længe det varede.  \r\n\r\n</P>  \r\n\r\n<P class=\"Tekst\">  \r\n\r\n Ved årsskiftet udkom det sidste hæfte i det gamle hæderkronede  \r\n\r\n Nationaløkonomisk Tidsskrifts 141. årgang. Det lyder som en invitation til  \r\n\r\n ørkenvandring blandt knastørre artikler, men i lige nøjagtig det hæfte var  \r\n\r\n der  \r\n\r\n &#150; om jeg så må sige &#150; smæk for skillingen, næsten i overmål.  \r\n\r\n</P>  \r\n\r\n<P class=\"Tekst\">  \r\n\r\n Den tidligere overvismand, professor Christen Sørensen, retter  \r\n\r\n en lammende kritik mod den seneste analyse af erhvervsudviklingen på Fyn. Den  \r\n\r\n hedder: &#148;Uddannelse, job og erhvervsudvikling på Fyn&#148;. Den skal  \r\n\r\n komme med,  \r\n\r\n citat, &#148;Konkrete initiativer inden for de erhvervspolitiske,  \r\n\r\n arbejdsmarkedspolitiske  \r\n\r\n og uddannelsespolitiske områder på Fyn&#148;.  \r\n\r\n</P>  \r\n\r\n<P class=\"Tekst\">  \r\n\r\n Analysen er udarbejdet af tre af universitets erhvervsøkonomer,  \r\n\r\n en professor og to lektorer. Det ligger lige for at antage, at det er de  \r\n\r\n samme  \r\n\r\n tre kollegaer, som universitetets rektor siger, er blevet hængt ud i pressen.  \r\n\r\n Det ville være let at undersøge, men jeg har valgt alene at forholde mig til,  \r\n\r\n hvad jeg er blevet præsenteret for i pressen og har kunnet læse i  \r\n\r\n Nationaløkonomisk  \r\n\r\n Tidsskrift.  \r\n\r\n</P>  \r\n\r\n<P class=\"Tekst\">  \r\n\r\n Christen Sørensen anfører, at de tre erhvervsøkonomiske kolleger  \r\n\r\n har haft adgang til de hidtil mest detaljerede oplysninger, som Danmarks  \r\n\r\n Statistik har stillet til rådighed gennem en særlig database. Men forfatterne  \r\n\r\n er åbenbart blevet så overvældet af mængden af data, at de blot har prøvet  \r\n\r\n sig  \r\n\r\n frem på må og få, skriver Christen Sørensen. I analysens to vigtigste  \r\n\r\n kapitler  \r\n\r\n er forfatterne helt ude på det analytiske overdrev, skriver han. Der bliver  \r\n\r\n gennemført en række statistiske analyser, der er lige så seriøse, eller  \r\n\r\n rettere  \r\n\r\n lige så useriøse, som forsøg på at forklare antallet af indgåede ægteskaber i  \r\n\r\n Danmark ud fra antallet af skudte ræve i Finland ville være. Der er ingen  \r\n\r\n gennemtænkte hypoteser, tallene er bare hældt ned i computeren, skriver han,  \r\n\r\n og  \r\n\r\n han slutter af med salutten: Rapporten kan derfor først og fremmest bruges  \r\n\r\n til  \r\n\r\n at vise de studerende, hvordan man ikke skal bruge talmateriale.  \r\n\r\n</P>  \r\n\r\n<P class=\"Tekst\">  \r\n\r\n Christen Sørensens fyndige, igen måske rigeligt fyndige, kritik  \r\n\r\n fylder et par sider. Og så følger et otte sider langt genmæle fra de tre  \r\n\r\n forfattere. Professor [K3] og lektorerne [K1] og [K2]. Det er lidt svært at  \r\n\r\n få  \r\n\r\n hold på deres genmæle, men en ting falder nu i øjnene: Et par steder anfører  \r\n\r\n de, at rapportens interessenter har &#148;fastlagt&#148;, et andet sted  \r\n\r\n &#148;bestemt&#148;, hvad  \r\n\r\n der skal inddrages. Interessenterne, det vil især sige arbejdsmarkedets  \r\n\r\n parter,  \r\n\r\n erhvervslivet, kommunerne, amtet og uddannelses- og forskningsinstitutionerne  \r\n\r\n har lagt, hvad der kunne virke som upassende bånd på videnskabeligt arbejde.  \r\n\r\n Men det er ikke tilfældet, for med forfatternes ord, har målet ikke været at  \r\n\r\n bidrage med selvstændig nyskabende forskning.  \r\n\r\n</P>  \r\n\r\n<P class=\"Tekst\">  \r\n\r\n Som samfundsborger vil man da også godt vide lidt om, hvad de  \r\n\r\n går og sysler med på universiteterne, der jo dog drives af det offentlige. Nu  \r\n\r\n tænker jeg ikke på, at det er skatteborgerne, der betaler deres løn. Jeg  \r\n\r\n tænker  \r\n\r\n mere på, at deres analyser ofte føres frem som argumenter i den offentlige  \r\n\r\n debat &#150; hvis det ellers passer i den pågældende debattørs kram. Men hvad  \r\n\r\n er så  \r\n\r\n op og ned i den rapport og kritikken af den? Det er der vel kun et svar på:  \r\n\r\n Få  \r\n\r\n fat på den og læs den selv, og vel at mærke uden at lade dig påvirke af nogen  \r\n\r\n som helst &#150; hverken de involverede eller andre.  \r\n\r\n</P>  \r\n\r\n<P class=\"Tekst\">  \r\n\r\n En opringning til Den Fynske Fond for Erhvervsøkonomisk  \r\n\r\n Forskning, der på en eller anden måde står bag rapporten, gav ingenting. Det  \r\n\r\n lød nærmest, som om man ikke rigtig kendte noget til den. Men der var hjælp  \r\n\r\n at  \r\n\r\n hente på universitetet. En sekretær fortalte mig, hvordan jeg kunne finde den  \r\n\r\n frem på den fynske arbejdsformidlings hjemmeside. Kun 114 sider kom der ud af  \r\n\r\n printeren &#150; desværre. De 142 sider med tabelbilagene fulgte ikke med.  \r\n\r\n</P>  \r\n\r\n<P class=\"Tekst\">  \r\n\r\n Den første halvdel af rapporten er et sammendrag af rapporten  \r\n\r\n selv og af tidligere lignende rapporter, et lynportræt af Fyns Amt  \r\n\r\n sammenlignet  \r\n\r\n med det øvrige Danmark, og en beskrivelse af det talmateriale, som de tre  \r\n\r\n erhvervsøkonomer  \r\n\r\n har fået at arbejde med. Alt sammen udmærket, om end ikke specielt  \r\n\r\n velkomponeret. Det fremgår med beklagelig tydelighed, at Fyns Amt er plaget  \r\n\r\n af  \r\n\r\n dårlig økonomi. Det fynske bidrag til det danske nationalprodukt står ikke  \r\n\r\n mål  \r\n\r\n med befolkningens størrelse. Det fynske nationalprodukt per indbygger ligger  \r\n\r\n under landsgennemsnittet. Og endnu værre: Den fynske økonomi har ikke holdt  \r\n\r\n trit med det øvrige Danmarks, væksten har været ringere.  \r\n\r\n</P>  \r\n\r\n<P class=\"Tekst\">  \r\n\r\n Der bliver tegnet et pessimistisk billede af det fynske  \r\n\r\n arbejdsmarked. Arbejdsstyrken er generelt dårligere uddannet, har en højere  \r\n\r\n gennemsnitsalder, har større risiko for arbejdsløshed og er mindre mobil, end  \r\n\r\n det er tilfældet i det øvrige Danmark under ét. Og så ser det i øvrigt ud,  \r\n\r\n som  \r\n\r\n om der på Fyn er en sammenhæng mellem den enkeltes indkomst og uddannelse.  \r\n\r\n Der  \r\n\r\n kan man bare se.  \r\n\r\n</P>  \r\n\r\n<P class=\"Tekst\">  \r\n\r\n Og så er vi fremme ved de økonomiske analyser, der skal munde ud  \r\n\r\n i de konkrete initiativer. Og her drejer det sig i første omgang om, hvad der  \r\n\r\n skal til for at skabe flere arbejdspladser.  \r\n\r\n</P>  \r\n\r\n<P class=\"Tekst\">  \r\n\r\n Læseren bliver præsenteret for en analyse blottet for ethvert teoretisk  \r\n\r\n grundlag, men computeren kan af sig selv frembringe noget, der ligner. Men,  \r\n\r\n skriver de tre forfattere, de grundlæggende kilder til en sådan proces kender  \r\n\r\n vi ikke. Men den skulle vise en særlig fynsk konjunktur, der åbenbart ligner  \r\n\r\n en  \r\n\r\n afdæmpet version af det øvrige Danmarks. Så det kan de politikere, der skal  \r\n\r\n indrette erhvervspolitikken på Fyn, tygge på, og tygge på, hvad de vil gøre  \r\n\r\n ved  \r\n\r\n det.  \r\n\r\n</P>  \r\n\r\n<P class=\"Tekst\">  \r\n\r\n Et afgørende punkt for de tre forfatter er, om arbejdsstyrken er  \r\n\r\n mobil. Hvis den er det, vil det skabe arbejdspladser, slår de gentagne gange  \r\n\r\n fast. Og derefter kaster de sig over et studie af, hvor langt lønmodtagerne  \r\n\r\n er  \r\n\r\n parat til at pendle i hverdagen. Det være sig på Fyn eller i det øvrige  \r\n\r\n Danmark. Sig ikke, at de ikke går grundigt til værks. Tag følgende citat:  \r\n\r\n &#148;Når  \r\n\r\n pendlingen stiger i det øvrige land, stiger antallet af arbejdssteder i Fyns  \r\n\r\n Amt&#148;. Man ser det for sig. Jo længere eksempelvis nordjyderne har til  \r\n\r\n arbejde,  \r\n\r\n jo flere virksomheder på Fyn. Og vi læser videre: &#148;Når pendlingen stiger  \r\n\r\n i Fyns  \r\n\r\n Amt, sker der ingen ændringer i antallet af virksomheder i det øvrige  \r\n\r\n land&#148;. Nå  \r\n\r\n da. Deres grundsynspunkt er, at det er pendlingen, der skaffer  \r\n\r\n arbejdspladser.  \r\n\r\n Altså ikke det modsatte, at det er virksomhedernes placering, der giver  \r\n\r\n anledning  \r\n\r\n til kørsel mellem hjem og arbejdsplads. Det er da ellers den kørsel, som der  \r\n\r\n har været, mens oplysningerne blev samlet ind, som de baserer deres analyse  \r\n\r\n på.  \r\n\r\n Hvordan den kan blive vendt på hovedet, er ikke godt at vide. Men som læser  \r\n\r\n får  \r\n\r\n man det indtryk, at hvis blot fynboer fra nær &#150; og helst fjern &#150;  \r\n\r\n møder op på en  \r\n\r\n mark, vil der komme en fabrikant og bygge en fabrik. I øvrigt også, som  \r\n\r\n nævnt,  \r\n\r\n hvis nordjyderne vil begynde at køre længere.  \r\n\r\n</P>  \r\n\r\n<P class=\"Tekst\">  \r\n\r\n Uddannelsen spiller selvfølgelig en væsentlig rolle for den  \r\n\r\n økonomiske udvikling. Lidt husmandsagtigt ville man nok tro, at jo større en  \r\n\r\n virksomhed bliver, jo større behov får den også for højt uddannet  \r\n\r\n arbejdskraft,  \r\n\r\n men nej, lyder det fra videnskabeligt hold. Virksomhederne bliver større, når  \r\n\r\n der bliver ansat højt uddannede medarbejdere. Lad os ikke spilde tiden med at  \r\n\r\n diskutere, hvem det nu er, der kører forrest i en karrusel. Lad os i stedet  \r\n\r\n springe til konklusionen, der midt på side 99 skriver, at &#148;det er  \r\n\r\n således  \r\n\r\n muligt at rekruttere kvalificerede medarbejdere på alle niveauer af  \r\n\r\n videregående uddannelser&#148;. Jamen, så er der jo ikke noget problem.  \r\n\r\n Virksomhederne  \r\n\r\n kan jo bare ansætte dem og blive store.  \r\n\r\n</P>  \r\n\r\n<P class=\"Tekst\">  \r\n\r\n Forfatterne præsenterer endelig en række erhvervsøkonomiske data  \r\n\r\n fra sidste halvdel af 90&#146;erne. En enkelt linje i tabellen falder i  \r\n\r\n øjnene:  \r\n\r\n Overskudsgraden, der svinger voldsomt for at ende på minus 1000 procent.  \r\n\r\n Oversat til dansk: Et underskud på det tidobbelte af omsætningen. Det giver  \r\n\r\n ingen  \r\n\r\n mening for læseren. Men det bliver ikke desto mindre underkastet en  \r\n\r\n statistisk  \r\n\r\n analyse, hvor det kobles sammen med en række variable, der skal forklare det.  \r\n\r\n Her blev jeg ført bag lyset af en usædvanlig ringe tekst. Jeg troede, at der  \r\n\r\n var tale om en analyse, hvor man kørte det hele sammen, så man kan se, hvad  \r\n\r\n de  \r\n\r\n enkelte årsager hver især bidrager med. Nej, kan jeg forstå på  \r\n\r\n meningsudvekslingerne  \r\n\r\n i Nationaløkonomisk Tidsskrift. Man har set på de enkelte årsager, en for en.  \r\n\r\n I  \r\n\r\n deres forsvar indrømmer de tre, at de forskellige årsager kan gribe ind i  \r\n\r\n hinanden, og at de beregnede effekter i så fald bliver misvisende både med  \r\n\r\n hensyn til styrke og signifikans. Men, siger de så, de har kun villet give en  \r\n\r\n beskrivende analyse af erhvervsforhold og ikke en nationaløkonomisk analyse.  \r\n\r\n Mon det betyder, at den læge, der ikke behandler en patient ved at slå  \r\n\r\n symptomerne ned ét for ét, men i stedet danner sig et indtryk af samtlige  \r\n\r\n symptomer på én gang, opfører sig nationaløkonomisk? Der er seks af den slags  \r\n\r\n trin-for-trin analyser med enslydende vildledende tekst. Vi lader dem ligge.  \r\n\r\n</P>  \r\n\r\n<P class=\"Tekst\">  \r\n\r\n I konklusionen begår de tre en skødesynd. De føjer noget nyt til  \r\n\r\n &#150; de fynske herlighedsværdier og attraktive kulturtilbud. De skal føres  \r\n\r\n i  \r\n\r\n marken, så de højtuddannede og højtlønnede pendlere, der arbejder på Fyn, men  \r\n\r\n bor på den anden side af en af broerne, lokkes til at bosætte sig på Fyn: Det  \r\n\r\n er vigtigt, skriver de, for så vil det fynske nationalprodukt stige. Det  \r\n\r\n kræver  \r\n\r\n en forklaring. Som det står her, er det noget vrøvl. Det fynske  \r\n\r\n nationalprodukt  \r\n\r\n er værdien af, hvad der bliver skabt på Fyn. Det er umiddelbart uden  \r\n\r\n betydning,  \r\n\r\n hvor dem, der bidrager til det, tilbringer deres fritid.  \r\n\r\n</P>  \r\n\r\n<P class=\"Tekst\">  \r\n\r\n Økonomerne og deres analyser har tilkæmpet sig betydelig  \r\n\r\n prestige, og de føres ofte mere eller mindre ukritisk frem, som noget i  \r\n\r\n retning  \r\n\r\n af den skinbarlige sandhed. Det er bare ikke altid, at de kan stå for bare en  \r\n\r\n lidt dybere granskning, men det kan åbenbart være personligt bekosteligt at  \r\n\r\n begive  \r\n\r\n sig ud i en kritik. Episoden fra Odense, som offentligheden kender den,  \r\n\r\n virker  \r\n\r\n graverende. Men med rapporten i hånden har professor Christen Sørensen, som  \r\n\r\n så  \r\n\r\n mange andre lærere i økonomi, fået nyt materiale til deres undervisning. Det  \r\n\r\n kan han i sit eksil på Institut for Regnskab og Finansiering glæde sig over  \r\n\r\n</P>  \r\n\r\n<P class=\"Tekst\"><B>Speak  \r\n\r\n</B>  \r\n\r\n : Ole Bruus  \r\n\r\n gengav den usædvanlige strid fra Universitetet i Odense &#148;  \r\n\r\n</P>  \r\n\r\n<P class=\"Tekst\">  \r\n\r\n Ved brev af 15. januar 2004 klagede [K1], [K2] og [K3] til  \r\n\r\n Danmarks Radio over tilsidesættelse af god presseskik og anmodede samtidig om  \r\n\r\n genmæle.  \r\n\r\n</P>  \r\n\r\n<P class=\"Tekst\">  \r\n\r\n Ved brev af 28. januar 2004 afviste Danmarks Radio klagen,  \r\n\r\n herunder at bringe et genmæle.  \r\n\r\n</P>  \r\n\r\n<P class=\"Tekst\">  \r\n\r\n[K1], [K2] og [K3] har anført, at Danmarks Radio har handlet i  \r\n\r\n strid med god presseskik, idet det i udsendelsen påstås, at der er en  \r\n\r\n sammenhæng mellem overflytningen af professor Christen Sørensen fra Økonomisk  \r\n\r\n Institut til Institut for Regnskab og Finansiering på Odense Universitet og  \r\n\r\n dennes  \r\n\r\n kritik af klagernes rapport &#148;Uddannelse, job og erhvervsudvikling på  \r\n\r\n Fyn&#148;. Klagerne  \r\n\r\n har intet haft med forflytningen at gøre, og de er ikke ansat på nogen af de  \r\n\r\n berørte institutter. Danmarks Radio henviser i udsendelsen til en artikel i  \r\n\r\n Politiken den 20. december 2003, hvor rektoren for Odense Universitet  \r\n\r\n udtaler,  \r\n\r\n at Christen Sørensen har hængt tre navngivne kolleger ud i pressen. I denne  \r\n\r\n artikel er det imidlertid samtidig omtalt, at forflytningen af Christen  \r\n\r\n Sørensen skyldes flere ugers kontroverser med medarbejdere på Økonomisk  \r\n\r\n Institut, og at han har anlagt injuriesag mod institutlederen. Danmarks Radio  \r\n\r\n har således fortolket på én udtalelse og samtidig undladt at referere  \r\n\r\n udtalelser,  \r\n\r\n der klart tilbageviser tolkningen. Klagerne har krævet genmæle i forhold til  \r\n\r\n oplysningen.  \r\n\r\n</P>  \r\n\r\n<P class=\"Tekst\">  \r\n\r\n Klagerne har videre anført, at journalistens kritik af deres rapport  \r\n\r\n på en række punkter er forkert og usaglig, og at de har krav på genmæle.  \r\n\r\n Dette  \r\n\r\n gælder således i relation til følgende punkter:  \r\n\r\n</P>  \r\n\r\n<P class=\"Tekst\">  \r\n\r\n 1. Oplysningen om, at der er lagt &#148;upassende bånd på videnskabeligt  \r\n\r\n arbejde&#148;, er ikke korrekt, idet der ikke er tale om forskning, men om en  \r\n\r\n privat  \r\n\r\n konsulentopgave, der er udarbejdet i overensstemmelse med det kommissorium,  \r\n\r\n som  \r\n\r\n rapportens interessenter har udarbejdet.  \r\n\r\n</P>  \r\n\r\n<P class=\"Tekst\">  \r\n\r\n 2. Oplysningen om, at læserne bliver præsenteret for &#148;en analyse  \r\n\r\n blottet for ethvert teoretisk grundlag&#148;, er forkert. En konsulentrapport  \r\n\r\n benytter en fremstillingsmåde, hvor facts fremlægges summarisk, og de  \r\n\r\n teoretiske overvejelser udelades. Desuden udelades detaljerede  \r\n\r\n modelspecifikationer,  \r\n\r\n overvejelser om evt. datatransformationer mv. Valg af metode, datakilder,  \r\n\r\n analyseform mv. hviler imidlertid på et teoretisk grundlag. Det er derfor  \r\n\r\n forkert at anføre, at rapporten er blottet for ethvert teoretisk grundlag  \r\n\r\n uden  \r\n\r\n samtidig at påpege, at den godt kan bygge på solide teoretiske overvejelser,  \r\n\r\n der er udeladt i rapporten.  \r\n\r\n</P>  \r\n\r\n<P class=\"Tekst\">  \r\n\r\n 3. Oplysningen om, at overskudsgrader på minus 1000 % ikke giver  \r\n\r\n nogen mening, er forkert. Læseren skal advares, hvis en rapport viser  \r\n\r\n resultater, der falder uden for de teoretiske grænser. Det er også derfor, at  \r\n\r\n rapporten advarer læseren om, at de viste tal ikke er særligt informative.  \r\n\r\n Journalistens oplysning er forkert, fordi han ikke nævner, at rapporten gør  \r\n\r\n opmærksom på dette forhold. Hans konklusioner er derfor objektivt forkerte.  \r\n\r\n</P>  \r\n\r\n<P class=\"Tekst\">  \r\n\r\n 4. Journalistens  \r\n\r\n fremstilling vedrørende sammenhængen mellem mobilitet og vækst er forkert,  \r\n\r\n fordi han helt forbigår og åbenbart ikke forstår ARIMA estimation på  \r\n\r\n tidsserier. Den er også forkert, fordi han helt forbigår, at der både er  \r\n\r\n empirisk  \r\n\r\n og teoretisk belæg for påstanden om, at øget pendling kan medføre vækst.  \r\n\r\n</P>  \r\n\r\n<P class=\"Tekst\">  \r\n\r\n 5+6: Journalistens antagelse af, at klagerne i rapporten har benyttet  \r\n\r\n simpel regression, er forkert, ligesom det er forkert, når journalisten i sin  \r\n\r\n fremstilling kritiserer rapporten for trinvis estimation.  \r\n\r\n</P>  \r\n\r\n<P class=\"Tekst\">  \r\n\r\n Klagerne har yderligere anført, at oplysningen om, at Christen  \r\n\r\n Sørensens kritik af deres rapport var anledning til forflytningen af ham, er  \r\n\r\n agtelsesforringende for dem. Det samme er de forkerte oplysninger, der er  \r\n\r\n bragt  \r\n\r\n om selve rapporten, idet oplysningerne nedgør klagernes faglige kompetence.  \r\n\r\n Oplysningerne er ligeledes skadelige, idet klagerne vil miste muligheder for  \r\n\r\n at  \r\n\r\n udføre konsulentopgaver i fremtiden. Danmarks Radio har handlet i strid med  \r\n\r\n god  \r\n\r\n presseskik ved at undlade at forelægge oplysningerne for klagerne.  \r\n\r\n</P>  \r\n\r\n<P class=\"Tekst\">  \r\n\r\n Klagerne har endelig anført, at omtalen af professor Christen  \r\n\r\n Sørensens kritik af deres rapport bragt i Nationaløkonomisk Tidsskrift (NØT)  \r\n\r\n får en lang mere fremtrædende plads i udsendelsen end klagernes svar samme  \r\n\r\n sted.  \r\n\r\n Svar og angreb er ikke bragt i samme omfang og på samme måde. Det er en  \r\n\r\n skærpende omstændighed, at flere af de forkerte oplysninger om rapporten er  \r\n\r\n tilbagevist i klagernes replik i NØT.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har oplyst, at rubrikken &#148;Markedspladsen&#148; i  \r\n\r\n udsendelsen &#148;Orientering&#148; er en daglig rubrik, der indeholder  \r\n\r\n indslag om  \r\n\r\n økonomiske og erhvervsmæssige forhold i ind- og udland, rapporter/analyser af  \r\n\r\n tendenser og udviklinger på det globale marked. Publikationer, der behandler  \r\n\r\n disse områder, bliver ofte behandlet i udsendelsen, f.eks. som her i form af  \r\n\r\n en  \r\n\r\n anmeldelse. Det er Danmarks Radios opfattelse, at det journalistiske og  \r\n\r\n redaktionelle skøn i sådanne anmeldelser på linie med ledere og  \r\n\r\n teateranmeldelser er stort.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har afvist, at det i udsendelsen påstås, at der  \r\n\r\n er en sammenhæng mellem overflytningen af Christen Sørensen og dennes kritik  \r\n\r\n af  \r\n\r\n klagernes rapport. I indslaget blev der alene henvist til pressens omtale af,  \r\n\r\n<U>  \r\n\r\n at</U>  \r\n\r\n overflytningen havde fundet sted,  \r\n\r\n<U>  \r\n\r\n at</U>  \r\n\r\n rektor havde udtalt, at Christen  \r\n\r\n Sørensen havde hængt tre navngivne kolleger ud i pressen,  \r\n\r\n<U>  \r\n\r\n og at</U>  \r\n\r\n Christen  \r\n\r\n Sørensen hævder, at overflytningen skyldes hans kritik af Odense  \r\n\r\n Universitetet.  \r\n\r\n Ej heller i slutningen af indslaget postuleres der nogen årsagssammenhæng,  \r\n\r\n idet  \r\n\r\n det alene nævnes, at &#148;episoden fra Odense &#150;  \r\n\r\n<I>  \r\n\r\n som  \r\n\r\n offentligheden kender den  \r\n\r\n</I>  \r\n\r\n &#150; virker graverende&#148;. Det i kursiv anførte blev  \r\n\r\n betonet i oplæsningen. Offentlighedens kendskab til episoden &#150; dvs.  \r\n\r\n overflytningen &#150; beror på den omtale, der har været af den i pressen.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har videre anført, at der ikke er bragt forkerte  \r\n\r\n faktuelle oplysninger. Rapporten er underkastet en gennemgang og vurdering af  \r\n\r\n journalisten, og det er disse vurderinger, der er bragt i indslaget. Danmarks  \r\n\r\n Radio har til de enkelte punkter anført følgende:  \r\n\r\n</P>  \r\n\r\n<P class=\"Tekst\">  \r\n\r\n Ad 1: Det fremgår på ingen måde, at rapporten er et resultat af  \r\n\r\n et privat konsulentarbejde. Journalisten var uvidende om dette forhold, og  \r\n\r\n derfor blev emnet heller ikke berørt i indslaget. Det forekommer naturligt at  \r\n\r\n rejse spørgsmålet om, hvorvidt der er lagt et &#148;upassende bånd på  \r\n\r\n videnskabeligt  \r\n\r\n arbejde&#148;, når der i et videnskabeligt tidsskrift som Nationaløkonomisk  \r\n\r\n Tidsskrift (NØT) flere gange henvises til rapportens interessenter. At der  \r\n\r\n skulle være et problem heri bliver i indslaget afvist med et citat fra  \r\n\r\n klagernes artikel i NØT, idet det hedder, at formålet ikke har været &#148;at  \r\n\r\n bidrage med selvstændig, nyskabende forskning&#148;.  \r\n\r\n</P>  \r\n\r\n<P class=\"Tekst\">  \r\n\r\n Ad 2: Den vurdering, som citatet er udtryk for, er ikke som  \r\n\r\n hævdet af klagerne møntet på rapporten, idet vurderingen alene henviser til  \r\n\r\n den  \r\n\r\n første erhvervsøkonomiske analyse, som læseren præsenteres for.  \r\n\r\n</P>  \r\n\r\n<P class=\"Tekst\">  \r\n\r\n Ad 3: Den vurdering, som udsagnet er udtryk for, strider ikke  \r\n\r\n mod god presseskik og er ikke en faktuel oplysning, der kan give grundlag for  \r\n\r\n genmæle.  \r\n\r\n</P>  \r\n\r\n<P class=\"Tekst\">  \r\n\r\n Ad 4: Det er ikke i indslaget bestridt, at øget mobilitet kan  \r\n\r\n medføre vækst. Det, der anføres i indslaget, er, at det er den faktiske  \r\n\r\n pendling,  \r\n\r\n der lægges til grund for analyserne.  \r\n\r\n</P>  \r\n\r\n<P class=\"Tekst\">  \r\n\r\n Ad 5+6: Der er ikke grundlag for genmæle på disse punkter,  \r\n\r\n ligesom der ikke er handlet i strid med god presseskik.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har endelig anført, at det ikke er korrekt, at  \r\n\r\n indslaget har givet Christen Sørensens kritik en mere fremtrædende plads end  \r\n\r\n klagernes svar herpå. Christen Sørensens kritik fremtræder som ét afsnit,  \r\n\r\n medens citaterne fra klagerne er bragt i sammenhæng med gennemgangen af deres  \r\n\r\n rapport. Selv om parterne ikke citeres på samme måde, så citeres de i samme  \r\n\r\n omfang. Dette er ikke i strid med god presseskik.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget:  \r\n\r\n Lene Pagter Kristensen,  \r\n\r\n Kaare R. Skou, Bo Maltesen og Kirsten Dyregaard.  \r\n\r\n</P>  \r\n\r\n<P class=\"Tekst\"><B>Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Pressenævnet finder, at der ikke i indslaget er bragt en  \r\n\r\n oplysning om, at Christen Sørensens forflytning på Odense Universitet skulle  \r\n\r\n være foranlediget af hans kritik af klagernes rapport &#148;Uddannelse, job  \r\n\r\n og erhvervsudvikling  \r\n\r\n på Fyn&#148;. Nævnet bemærker i den forbindelse, at der i indslaget blev  \r\n\r\n bragt et  \r\n\r\n citat fra Fyens Stiftstidende den 18. december 2003, hvor Christen Sørensen  \r\n\r\n selv udtaler, at hans forflytning reelt skyldes hans udtalelser om Odense  \r\n\r\n Universitets  \r\n\r\n manglende indsats for at fremme den fynske erhvervsudvikling. Nævnet finder,  \r\n\r\n at  \r\n\r\n Danmarks Radio ikke har handlet i strid med god presseskik, og der er ej  \r\n\r\n heller  \r\n\r\n grundlag for genmæle.  \r\n\r\n</P>  \r\n\r\n<P class=\"Tekst\">  \r\n\r\n I forhold til klagepunktet om, at der er bragt forkerte  \r\n\r\n oplysninger ved omtalen af klagernes rapport, bemærker nævnet, at omtalen af  \r\n\r\n rapporten  \r\n\r\n har karakter af en anmeldelse. Nævnet finder, at de udtalelser i indslaget,  \r\n\r\n som  \r\n\r\n klagerne har henvist til, alene er udtryk for journalistens subjektive  \r\n\r\n vurderinger  \r\n\r\n af rapportens indhold. Nævnet finder ikke, at der er grundlag for at udtale  \r\n\r\n kritik af Danmarks Radio i anledning heraf, og der er ej heller grundlag for  \r\n\r\n genmæle.  \r\n\r\n</P>  \r\n\r\n<P class=\"Tekst\">  \r\n\r\n I indslaget er refereret en række af Christen Sørensens  \r\n\r\n kritikpunkter af rapporten, således som de er fremsat i Nationaløkonomisk  \r\n\r\n Tidsskrift, ligesom det i indslaget oplyses, at klagerne samme sted har taget  \r\n\r\n til genmæle. Nævnet finder ikke, at Danmarks Radio har handlet i strid med  \r\n\r\n god  \r\n\r\n presseskik ved at undlade at oplyse nærmere om indholdet af klagernes svar på  \r\n\r\n de  \r\n\r\n enkelte kritikpunkter.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder heller ikke i øvrigt, at Danmarks Radio har handlet  \r\n\r\n i strid med god presseskik.  \r\n\r\n</P>  \r\n\r\n<P class=\"Tekst\">  \r\n\r\n Afgjort den 18. august 2004.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2004"
        },
        {
            "displayName": "Accession",
            "displayValue": "W20040972825"
        },
        {
            "displayName": "Entydig dokumentidentifikation",
            "displayValue": "AA002749"
        },
        {
            "displayName": "Dato for indlæggelse",
            "displayValue": "30/12/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9728"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "18/08/2004"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2004-6-30"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}