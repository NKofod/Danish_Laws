{
    "id": 37927,
    "title": "Registrering af firma i Handelsregistret. Navnlighed. Selskabskonstruktion. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60335 af 19/12/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registrering af firma i Handelsregistret. Navnlighed. </I> </P>  \r\n\r\n<P> <I>Selskabskonstruktion. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering af firma i Handelsregistret.  \r\n\r\n Navnlighed. Selskabskonstruktion. </H1>  \r\n\r\n<P></P>  \r\n\r\n<BR>  \r\n\r\n<P>Et kommanditselskab klagede til Erhvervsankenævnet over, at Erhvervs- og  \r\n\r\n Selskabsstyrelsen havde krævet berigtigelse af en registrering i  \r\n\r\n handelsregistret af firmaet &#187;K/S Dansk ..x..fisk ApS&#171;. Styrelsen  \r\n\r\n havde i den forbindelse henvist til, at det registrerede firma  \r\n\r\n (forretningsnavn) ikke klart gav udtryk for, om dette var et kommanditselskab  \r\n\r\n eller et anpartsselskab. Styrelsen henviste endvidere til, at der i  \r\n\r\n handelsregistret ikke ville kunne optages et firma, der alene adskilte sig  \r\n\r\n fra et anpartsselskab ved betegnelsen &#187;K/S&#171; i stedet for  \r\n\r\n &#187;ApS&#171;. Samtidig meddelte styrelsen, at man intet havde at indvende  \r\n\r\n mod, at firmaet blev anmeldt i formen &#187;Dansk ..x..fisk ApS og Co.  \r\n\r\n K/S&#171; eller &#187;K/S Dansk ..x..fisk ApS og Co.&#171;. </P>  \r\n\r\n<P>Over for ankenævnet gjorde klageren gældende, at der ikke i lovgivningen  \r\n\r\n er nogen hjemmel for de af styrelsen stillede krav. Kommanditselskaber er  \r\n\r\n omfattet af firmalovens § 9, skt. 5, hvorefter &#187;andre selskaber med  \r\n\r\n begrænset ansvar skal i deres firma optage et virksomheden betegnende udtryk:  \r\n\r\n sådant firma må ikke indeholde noget personnavn.&#171; Disse betingelser er  \r\n\r\n opfyldt. Der er ikke noget i vejen for, at et firma både kan indeholde  \r\n\r\n betegnelsen &#187;K/S&#171; og &#187;ApS&#171;. Den af styrelsen angivne  \r\n\r\n tilføjelse af &#187;og Co.&#171; er formalistisk og giver i sig selv ikke et  \r\n\r\n mere betegnende udtryk for virksomheden. Som følge af de obligationsretlige  \r\n\r\n hæftelsesregler er det utænkeligt, at et anpartsselskab ville navngive sig  \r\n\r\n med en betegnelse, der indeholder et &#187;K/S&#171;, og det er derfor ikke  \r\n\r\n uklart, hvilken selskabskonstruktion, der er tale om, ved anvendelsen af  \r\n\r\n &#187;K/S Dansk ..x..fisk ApS. </P>  \r\n\r\n<P>Erhvervs- og Selskabsstyrelsen anførte, at kravet bl.a. er begrundet med  \r\n\r\n hensynet til at undgå forveksling mellem firmaer. Det er derfor styrelsens  \r\n\r\n opfattelse, at der ikke bør bestå et firma &#187;K/S Dansk ..x..fisk  \r\n\r\n ApS&#171; ved siden af &#187;Dansk ..x..fisk ApS&#171;. Styrelsen er enig i,  \r\n\r\n at betingelserne efter firmalovens § 9, stk. 5, er opfyldt, men henviser til  \r\n\r\n firmalovens § 10, stk. 2, 1. pkt., hvorefter de i registreret for samme  \r\n\r\n kommune indførte firmaer tydeligt skal adskille sig fra hverandre, og til  \r\n\r\n anpartsselskabsloven § 123, stk. 2, hvorefter anpartsselskabers navne  \r\n\r\n tydeligt skal adskille sig fra hinanden og aktieselskabers navne. Styrelsen  \r\n\r\n finder, </P>  \r\n\r\n<P>&#187;...at de betragtninger, der ligger til grund for de nævnte  \r\n\r\n lovbestemmelser, og almindelige retsgrundsætninger må tilsige, at der af  \r\n\r\n hensyn til trediemand ikke registreres firmaer, der dels har lighed med andre  \r\n\r\n registrerede firmaer, dels er egnet til at vække tvivl om, hvorvidt der  \r\n\r\n kontraheres med et kommanditselskab eller et anpartsselskab. Dette har  \r\n\r\n betydning, idet hæftelsesgrundlaget er forskelligt for kommanditselskaber og  \r\n\r\n anpartsselskaber.&#171; </P>  \r\n\r\n<P>Ankenævnet udtalte: </P>  \r\n\r\n<P>De af Erhvervs- og Selskabsstyrelsen nævnte bestemmelser, firmalovens §  \r\n\r\n 10, stk. 2, 1. pkt., og anpartsselskabslovens § 123, stk. 2, 1. pkt., såvel  \r\n\r\n som de tilsvarende bestemmelser i aktieselskabsloven, varemærkeloven,  \r\n\r\n markedsføringsloven m.fl. love, må ses som udtryk for en almindelig  \r\n\r\n grundsætning, hvorefter erhvervsdrivende virksomheders navne og andre  \r\n\r\n forretningskendetegn af hensyn til klarhed og sikkerhed i omsætningen  \r\n\r\n tydeligt skal adskille sig fra hinanden. Ankenævnet finder, at firmaet  \r\n\r\n &#187;K/S Dansk ..x..fisk ApS&#171; ikke opfylder dette krav, idet firmaet  \r\n\r\n ikke tilstrækkelig tydeligt adskiller sig fra &#187;Dansk ..x..fisk  \r\n\r\n ApS&#171;. </P>  \r\n\r\n<P>Det må endvidere anses for en almindelige grundsætning i selskabsretten,  \r\n\r\n at den, som ønsker at drive erhvervsvirksomhed med begrænset hæftelse, i sit  \r\n\r\n firma klart og utvetydigt må angive, hvori begrænsningen af hæftelsen består.  \r\n\r\n Ankenævnet finder, at firmaet &#187;K/S Dansk ..x..fisk ApS&#171; ikke med  \r\n\r\n den fornødne klarhed angiver, hvorledes hæftelsen er begrænset, idet der kan  \r\n\r\n opstå tvivl om, hvorvidt selskabet er et kommanditselskab eller et  \r\n\r\n anpartsselskab. </P>  \r\n\r\n<P>Ankenævnet kan derfor tiltræde, at Erhvervs- og Selskabsstyrelsen i  \r\n\r\n skrivelsen af 27. november 1989 stillede krav om berigtigelse af  \r\n\r\n registreringen i handelsregistret af firmaet &#187;K/S Dansk ..x..fisk  \r\n\r\n ApS&#171;. Ankenævnet stadfæster således den påklagede afgørelse herom. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906033525"
        },
        {
            "displayName": "Entydig dokumentidentifikation",
            "displayValue": "CA005862"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60335"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "19/12/1990"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "90-5.946."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}