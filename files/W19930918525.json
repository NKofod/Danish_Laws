{
    "id": 156823,
    "title": "Ankestyrelsens principafgørelse O-3-93 om plejehjem - optagelse i anden kommune - afstandskriterier - forskelle i plejehjemsudgifter",
    "documentTypeId": "240",
    "isSagsforlobPeriodValid": true,
    "shortName": "KEN nr 9185 af 15/01/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-3-93 om plejehjem - optagelse i anden kommune - afstandskriterier - forskelle i plejehjemsudgifter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 3 sager om optagelse i plejehjem m.v. i en anden kommune. Ankestyrelsen lagde til grund, at reglerne i bekendtgørelse om optagelse i plejehjem m.v. i anden kommune udtømmende angav, hvilke betingelser, der skal være opfyldt for at ældre og handicappede kan opnå ret til at flytte kommune efter bestemmelserne i bistandslovens § 83, stk. 2.</p>\r\n   <p class=\"TekstGenerel\">Ankestyrelsen fandt herefter, at der måtte lægges vægt på ansøgers ønsker om at bevare en tæt kontakt til nære pårørende med bopæl i den ønskede tilflytningskommune.</p>\r\n   <p class=\"TekstGenerel\">Ankestyrelsen fandt ikke, at der kunne meddeles afslag begrundet i betragtninger om f.eks. økonomi eller geografiske afstande, som ikke er nævnt i bekendtgørelsen blandt de betingelser, der skal være opfyldt for ret til flytning.</p>\r\n   <p class=\"TekstGenerel\">Det var en forudsætning, at de ældre opfyldte betingelserne for optagelse i plejehjem m.v. både i fraflytnings- og tilflytnings kommunen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>29-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 83, stk. 2</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 20898-92:</p>\r\n<p>Sagen vedrørte en 78-årig kvinde K, som havde midlertidigt ophold på en venteafdeling i sin bopælskommune A.</p>\r\n<p>Hun søgte optagelse i plejehjemmet P i B kommune, hvor en søn og svigerdatter boede. På plejehjemmet P boede tillige svigerdatterens mor. K havde også en datter bosiddende i A kommune. B kommune meddelte afslag på ophold i plejehjemmet P under henvisning til, at der var tale om en begrænset afstand indenfor hovedstadsområdet, som ikke kunne hindre en naturlig kontakt.</p>\r\n<p>Nævnet tiltrådte kommunens afgørelse og lagde vægt på, at der ikke forelå ganske særlige forhold, hvorefter kontakten til K's pårørende vanskeliggjordes på grund af afstanden mellem K og hendes pårørende.</p>\r\n<p>Sagen blev behandlet på principielt møde sammen med de to følgende sager til afklaring af, hvad der skulle forstås ved ganske særlige forhold i bistandslovens § 83, stk. 2, herunder om der kunne ind lægges et afstandskriterium, og om der kunne lægges vægt på, at udgiften i tilflytningskommunen oversteg plejehjemsudgiften i fraflytningskommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der måtte lægges afgørende vægt på K's ønske om en flytning til plejehjemmet P i B kommune for at bevare en tæt kontakt til K's søn og svigerdatter, som boede i denne kommune.</p>\r\n<p>Ankestyrelsen fandt ikke, at der kunne lægges vægt på afstanden mellem K's bopæl i A kommune og familiens bopæl i B kommune, eller på at udgiften til plejehjemsopholdet i B kommune oversteg udgiften i A kommune.</p>\r\n<p>Ankestyrelsen fandt således, at K opfyldte betingelserne for ret til ophold på plejehjemmet P i B kommune på lige fod med kommunens egne borgere.</p>\r\n<p>Ankestyrelsen ændrede herefter det sociale ankenævns afgørelse.</p>\r\n<p>_____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 20897-92.</p>\r\n<p>Sagen drejede sig om en 80-årig kvinde K i A kommune, som var senil dement. A kommune havde derfor tilbudt hende plejehjemsplads på et af kommunens plejehjem C i en afdeling for senil demente.</p>\r\n<p>K's børn ønskede hende på et plejehjem i B kommune, hvor 2 sønner boede.</p>\r\n<p>A kommune ville ikke kautionere til ophold i B kommune og begrundede afgørelsen med den korte afstand mellem A og B kommune (19 km).</p>\r\n<p>Nævnet stadfæstede kommunens afgørelse med den begrundelse, at mulighederne for fortsat kontakt ikke var forringet afgørende ved K's plejehjemsoptagelse i A kommune.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der måtte lægges afgørende vægt på ønsket om at flytte til et plejehjem i B kommune for at bevare tæt kontakt til sønnerne, der boede i denne kommune. Ankestyrelsen fandt ikke, at der kunne lægges vægt på det synspunkt, at den fortsatte kontakt mellem K og hendes børn ikke ville blive forringet ved en plejehjemsanbringelse i A kommune på grund af den korte afstand mellem A og B kommune.</p>\r\n<p>K opfyldte således betingelserne for ret til ophold på et plejehjem i B kommune på lige fod med kommunens egne borgere, og B kommune kunne kræve sin del af udgifterne hertil refunderet af A kommune, jfr. bistandslovens § 11, stk. 1, nr. 3.</p>\r\n<p>Ankestyrelsen ændrede herefter det sociale ankenævns afgørelse.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 3 - j.nr. 20941-92.</p>\r\n<p>Sagen drejer sig om en 75-årig kvinde K. Hun var senil dement og en søn var udpeget som tilsynsværge. Hun havde i flere år haft ophold på et amtskommunalt plejehjem beliggende i B kommune, men kunne nu anbringes på et almindeligt plejehjem.</p>\r\n<p>Hjemkommunen A tilbød hende ophold på et plejehjem i A kommune. Hun ønskede ophold i B kommune, hvor sønnen boede. B kommune afslog med den begrundelse, at hun havde fået tilbudt plejehjemsplads i A kommune, der var nabokommune til B, og dette skulle ikke stille de store hindringer i vejen for at familien kunne ses.</p>\r\n<p>Nævnet tiltrådte B kommunes afslag på at stille en plejehjemsplads til rådighed for K med samme begrundelse som kommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der måtte lægges afgørende vægt på ønsket om flytning til et plejehjem i B kommune for at bevare en tæt kontakt til sønnen, som boede i denne kommune.</p>\r\n<p>Ankestyrelsen fandt ikke, at der kunne lægges vægt på B kommunes synspunkt om, at en plejehjemsanbringelse i nabokommunen A ikke skulle stille de store hindringer i vejen for at familien kunne ses. K opfyldte således betingelserne for ret til ophold på et plejehjem i B kommune på lige fod med kommunens egne borgere.</p>\r\n<p>Ankestyrelsen ændrede herefter det sociale ankenævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930918525"
        },
        {
            "displayName": "Entydig dokumentidentifikation",
            "displayValue": "BS009613"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9185"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/01/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20898-9220897-9220941-92"
        },
        {
            "displayName": "Stikord",
            "displayValue": "O-3-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}