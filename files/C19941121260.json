{
    "id": 60809,
    "title": "Vejledning om hurtig indsættelse af voldsdømte (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11212 af 19/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om hurtig indsættelse af voldsdømte  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>I. Regeringens handlingsplan.</B>  </P>  \r\n\r\n<P>Regeringen fremlagde i oktober 1993 en handlingsplan vedrørende bekæmpelse  \r\n\r\n af vold. </P>  \r\n\r\n<P>Med henblik på gennemførelse af handlingsplanens initiativer inden for  \r\n\r\n Justitsministeriets område fremsatte justitsministeren den 18. november 1993  \r\n\r\n et lovforslag om ændring af straffeloven mv. </P>  \r\n\r\n<P>Efter bemærkningerne til lovforslaget skal de administrative  \r\n\r\n retningslinier for indkaldelse til afsoning ændres således, at <B>voldsdømte  \r\n\r\n på fri fod</B> indkaldes straks efter endelig dom. Tilsigelsesvarslet  \r\n\r\n nedsættes til mindst 10 dage. Hensigten hermed er, at voldsdømte skal  \r\n\r\n påbegynde afsoningen senest 30 dage efter, at der foreligger  \r\n\r\n fuldbyrdelsesordre. </P>  \r\n\r\n<P>Lovforslaget blev vedtaget den 3. maj 1994 med ikrafttræden den 1. juni  \r\n\r\n 1994. </P>  \r\n\r\n<P>Direktoratet har på den bagrund foretaget en række ændringer i  \r\n\r\n Justitsministeriet, Direktoratet for Kriminalforsorgens cirkulære af 26.  \r\n\r\n august 1983 om iværksættelse af udståelse af frihedsstraf eller forvaring mv.  \r\n\r\n (Kriminalforsorgens Cirkulæresamling F.1.2.). </P>  \r\n\r\n<P> <B>II. Forenkling i sagsekspeditionen.</B>  </P>  \r\n\r\n<P>For at sikre en hurtig indsættelse er der gennemført forenklinger i  \r\n\r\n anmeldelses- og tilsigelsesproceduren. Voldsdomme på under 5 år skal ikke  \r\n\r\n længere sendes til direktoratet med henblik på afgørelse af afsoningssted. I  \r\n\r\n stedet sendes sagerne direkte til det afsoningssted, hvor fængselsdømte fra  \r\n\r\n politikredsen som udgangspunkt anbringes. Skal afsoning ske i åbent fængsel,  \r\n\r\n foretages tilsigelsen af fængslet. </P>  \r\n\r\n<P>Det tillægges afgørende vægt, at voldsdømte kan påbegynde afsoningen  \r\n\r\n senest 30 dage efter datoen for fuldbyrdelsesordre. <B>Alle ekspeditioner  \r\n\r\n skal derfor foretages så hurtigt som muligt, hvilket normalt vil sige samme  \r\n\r\n dag, hvor sagen modtages, eller senest den følgende dag.</B>  </P>  \r\n\r\n<P> <B>III. Personer omfattet af ordningen.</B>  </P>  \r\n\r\n<P>Alle personer på <B>fri fod,</B> der fra og med den 1. juni 1994 idømmes  \r\n\r\n frihedsstraf for overtrædelse af straffelovens § 119 (vold eller trusler mod  \r\n\r\n visse persongrupper), § 123 (vold eller trusler mod vidner) eller §§ 244-246  \r\n\r\n (vold og legemsangreb) er omfattet af ordningen. </P>  \r\n\r\n<P>Personer, der ved samme dom tillige er dømt for andre end de nævnte  \r\n\r\n bestemmelser, er også omfattet. Dette gælder, selv om det må antages, at  \r\n\r\n overtrædelsen af en af de nævnte bestemmelser ikke har vejet tungest ved  \r\n\r\n strafudmålingen. Endvidere er personer, der er dømt for forsøg på eller  \r\n\r\n medvirken til overtrædelse af de nævnte bestemmelser, omfattet. </P>  \r\n\r\n<P> <B>IV. Unge under 18 år.</B>  </P>  \r\n\r\n<P>Domfældte under 18 år, der skal udstå hæfte- eller fængselsstraf, skal  \r\n\r\n altid anmeldes til direktoratet, der træffer afgørelse om anbringelsessted,  \r\n\r\n jf. cirkulære af 8. oktober 1991 om behandlingen af 15-17 årige, der  \r\n\r\n anbringes i kriminalforsorgens anstalter og arresthusene samt  \r\n\r\n iværksættelsescirkulæret, § 1, stk. 3. </P>  \r\n\r\n<P>Det forudsættes, at ekspeditionen foretages straks efter, at  \r\n\r\n fuldbyrdelsesordre foreligger. </P>  \r\n\r\n<P> <B>V. Flere domme.</B>  </P>  \r\n\r\n<P>Uanset at en voldsdømt i forvejen er idømt anden straf, som ikke er  \r\n\r\n afsonet, skal den pågældende tilsiges til at møde til afsoning af voldsdommen  \r\n\r\n senest 30 dage efter datoen for fuldbyrdelsesordre. </P>  \r\n\r\n<P> <B>VI. Ændring af afsoningssted.</B>  </P>  \r\n\r\n<P>Den myndighed, der foretager tilsigelsen, kan træffe afgørelse om ændring  \r\n\r\n af afsoningssted, hvis der foreligger ekstraordinære omstændigheder. Det  \r\n\r\n forudsættes, at det ny afsoningssted kan modtage den domfældte inden for den  \r\n\r\n fastsatte frist på 30 dage fra datoen for fuldbyrdelsesordre. Er det ikke  \r\n\r\n muligt, forelægges sagen straks direktoratet, 2. kontor. Ansøgninger om  \r\n\r\n ændring af afsoningssted tillægges som udgangspunkt ikke opsættende virkning.  \r\n\r\n</P>  \r\n\r\n<P> <B>VII. Udsættelse og benådning.</B>  </P>  \r\n\r\n<P>Kompetencen til at træffe afgørelse om udsættelse ligger fortsat hos  \r\n\r\n politiet. Ansøgninger om udsættelse eller benådning skal tillægges opsættende  \r\n\r\n virkning, medmindre en ansøgning tidligere er afslået, jf. retsplejelovens §  \r\n\r\n 1001, stk. 3. Ansøgninger om udsættelse skal kun imødekommes, når der  \r\n\r\n foreligger helt ekstraordinære omstændigheder. Der vedlægges en vejledning  \r\n\r\n vedrørende udsættelse med afsoning af voldsdomme. (* 2) </P>  \r\n\r\n<P>Ansøgninger om udsættelse og benådning skal hastebehandles således, at 30  \r\n\r\n dages reglen så vidt muligt kan overholdes. Klagesager skal forelægges  \r\n\r\n Justitsministeriet (DfK, 2. kontor), hurtigst muligt og gerne ved brug af  \r\n\r\n telefax. </P>  \r\n\r\n<P>Politiet skal straks underrette afsoningsstedet, hvis det står klart, at  \r\n\r\n en indkaldelse til afsoning bortfalder som følge af behandling af en  \r\n\r\n ansøgning om udsættelse eller benådning. </P>  \r\n\r\n<P>Har en verserende sag om udsættelse eller benådning medført bortfald af en  \r\n\r\n tilsigelse, skal den pågældende - i tilfælde af afslag - tilsiges hurtigst  \r\n\r\n muligt på ny. Ny tilsigelse kan ske med 10 dages frist. </P>  \r\n\r\n<P> <B>VIII. Manglende fremmøde.</B>  </P>  \r\n\r\n<P>Hvis en voldsdømt ikke giver møde i overensstemmelse med tilsigelsen, skal  \r\n\r\n afsoningsstedet samme dag underrette politiet, som herefter forudsættes at  \r\n\r\n iværksætte eftersøgning med henblik på anholdelse til afsoning. </P>  \r\n\r\n<P> <B>IX. Indberetning.</B>  </P>  \r\n\r\n<P> <B>A. Indberetning om hver enkelt sag.</B>  </P>  \r\n\r\n<P>Det er vigtigt, at direktoratet kan følge med i, hvor mange  \r\n\r\n fængselsstraffe der idømmes, og i hvilken institution, de domfældte  \r\n\r\n anbringes. Da voldsdømte på fri fod med straffe på under 5 år ikke længere  \r\n\r\n skal anmeldes til direktoratet, er det nødvendigt, at direktoratet på anden  \r\n\r\n måde får oplysning om hver enkelt sag. Man skal derfor anmode politiet om  \r\n\r\n fortsat at udfylde og indsende blanket 1 i formularsæt DfK 27 til  \r\n\r\n direktoratet, 2. kontor. På blanketten skal det anføres, til hvilket  \r\n\r\n afsoningssted sagen er sendt. Blanketten skal straks indsendes i forbindelse  \r\n\r\n med ekspeditionen af hver enkelt voldssag. Direktoratet er opmærksom på, at  \r\n\r\n formularsættes ikke er lavet med henblik på en sådan indberetning. Et mere  \r\n\r\n hensigtsmæssigt indberetningssystem vil blive overvejet i forbindelse med en  \r\n\r\n forestående revision af formularsættet. </P>  \r\n\r\n<P> <B>B. Indberetning om ordningen.</B>  </P>  \r\n\r\n<P>For at ordningen med hurtig indsættelse af voldsdømte nøje kan følges,  \r\n\r\n anmodes arresthusene og fængslerne om at udfylde et indberetningsskema, når  \r\n\r\n en voldsdømt indsættes fra fri fod. Det gælder også ved anholdelse fra fri  \r\n\r\n fod i tilfælde af udeblivelse fra afsoning. Skemaerne bedes sendt til  \r\n\r\n direktoratet, statistikenheden, ved udgangen af hvert kvartal. Der vedlægges  \r\n\r\n et antal eksemplarer af skemaet, idet man skal anmode institutionerne om at  \r\n\r\n kopiere det nødvendige antal (* 2). Ordningen med den her nævnte indberetning  \r\n\r\n gælder foreløbig indtil 1. januar 1995. </P>  \r\n\r\n<P> <B>X. Ekspedition af sagerne.</B>  </P>  \r\n\r\n<P>Hvordan sagerne skal ekspederes, afhænger som udgangspunkt af den  \r\n\r\n<B>idømte</B> strafs art og længde. </P>  \r\n\r\n<P> <B>A. Fængselsstraf - Politikredsene 9-54</B>  </P>  \r\n\r\n<P> <B>A. 1. Domme med fængselsstraf på 60 dage og derunder.</B>  </P>  \r\n\r\n<P> <B>A.1.1. Anbringelsessted.</B>  </P>  \r\n\r\n<P>Som udgangspunkt skal voldsdomme på 60 dage og derunder afsones i det  \r\n\r\n lokale arresthus. I enkelte kredse kan anbringelse dog ske i et arresthus i  \r\n\r\n en anden politikreds eller i et åbent fængsel. Af vedlagte oversigt om  \r\n\r\n anbringelse af voldsdømte fremgår, hvor voldsdømte fra de forskellige  \r\n\r\n politikredse som udgangspunkt skal anbringes (* 2). </P>  \r\n\r\n<P>Straks efter at fuldbyrdelsesordre foreligger, retter politiet henvendelse  \r\n\r\n til det arresthus (evt. statsfængsel), hvor korttidsafsonere fra  \r\n\r\n politikredsen anbringes, for at få oplyst en mødedag. For at spare tid kan  \r\n\r\n henvendelsen eventuelt ske telefonisk. </P>  \r\n\r\n<P>Politiet udfylder de relevante rubrikker i formularsæt DfK 27. Blanket 1  \r\n\r\n<B>skal</B> sendes til direktoratet, 2. kontor, der blandt andet skal bruge  \r\n\r\n blankettens oplysninger ved udarbejdelse af statistik. På blanketten anføres  \r\n\r\n afsoningsstedet. Blanket 2 i formularsættet sendes som udgangspunkt sammen  \r\n\r\n med sagens akter til afsoningsstedet. (Blanket 2 skal sendes til arresthuset,  \r\n\r\n selv om det af formularen i dens nuværende udformning fremgår, at den skal  \r\n\r\n sendes til &#187;statsfængsel&#171;). Det kan dog lokalt aftales mellem  \r\n\r\n politi og arresthus, at blanket 2 og sagens akter ikke skal fremsendes.  \r\n\r\n Arresthuset skal dog altid have et eksemplar af domsudskriftet. </P>  \r\n\r\n<P>Hvis der resterer mindre end 30 dage til løsladelsen, skal formularsæt DfK  \r\n\r\n 27 ikke benyttes. I stedet skal blanket DfK 29, der bruges i alle sager, hvor  \r\n\r\n der resterer mindre end 30 dage til løsladelsen, jf. iværksættelsescirkulæret  \r\n\r\n § 1, stk. 4, sendes til direktoratet, statistikenheden. </P>  \r\n\r\n<P>Har den domfældte ophold eller bopæl i en anden politikreds, sendes sagen  \r\n\r\n straks dertil til videre ekspedition. </P>  \r\n\r\n<P>Arresthuset (evt. statsfængslet) skal modtage den domfældte til afsoning  \r\n\r\n inden for 30 dage fra datoen for fuldbyrdelsesordre. Hvis dette ikke er  \r\n\r\n muligt, skal afsoningsstedet skaffe en plads i et arresthus eller et åbent  \r\n\r\n fængsel, således at afsoning kan påbegyndes inden for den fastsatte frist.  \r\n\r\n Politimesteren/arrestinspektøren kan bestemme, at opgaven med at skaffe en  \r\n\r\n afsoningsplads varetages af politiet. </P>  \r\n\r\n<P>Kan der ikke skaffes en plads, således at afsoning kan iværksættes inden  \r\n\r\n for fristen på 30 dage, skal sagen straks forelægges direktoratet, 2. kontor  \r\n\r\n med indstilling om, hvordan det konkrete pladsproblem eventuelt kan løses.  \r\n\r\n</P>  \r\n\r\n<P> <B>A.1.2. Tilsigelse.</B>  </P>  \r\n\r\n<P>Politiet tilsiger den domfældte, når arresthuset har oplyst en mødedag.  \r\n\r\n Dette gælder dog ikke, hvis det lokalt er aftalt, at tilsigelser foretages af  \r\n\r\n arresthuset. I så fald sendes sagen straks til arresthuset, som tilsiger.  \r\n\r\n Tilsigelse kan ske med en frist på mindst 10 dage men bør - forudsat at 30  \r\n\r\n dages reglen overholdes - så vidt muligt ske med en længere frist. Herved  \r\n\r\n begrænses risikoen for, at en tilsigelse bortfalder, fordi en ansøgning om  \r\n\r\n udsættelse eller benådning ikke kan nå at blive behandlet. </P>  \r\n\r\n<P>Tilsigelsen kan eventuelt formuleres således, at der skal gives møde på et  \r\n\r\n nærmere angivet sted, f. eks. på afsoningskontoret eller i et arresthus, hvor  \r\n\r\n der vil blive givet nærmere besked om, hvor straffen skal afsones. På  \r\n\r\n tilsigelsesblanketten anføres det i så fald, at afsoningen skal ske i  \r\n\r\n arresthus efter politiets eller arresthusets nærmere bestemmelse.  \r\n\r\n Fremgangsmåden forudsætter, at man har sikret sig, at der kan skaffes en  \r\n\r\n plads. </P>  \r\n\r\n<P>Er det bestemt, at afsoning undtagelsesvis skal ske i åbent fængsel,  \r\n\r\n foretager politiet tilsigelse. Det kan dog aftales mellem politiet og det  \r\n\r\n åbne fængsel, at fængslet tilsiger. </P>  \r\n\r\n<P>Tilsigelse af voldsdømte sker ved anvendelse af en særlig blanket (blanket  \r\n\r\n DfK 157), der kan rekvireres fra Statsfængslet i Nyborg. Hvis det findes  \r\n\r\n hensigtsmæssigt, kan tilsigelse i stedet ske ved anvendelse af en blanket,  \r\n\r\n som institutionen selv udfærdiger. Blanketten skal dog indeholde de  \r\n\r\n oplysninger, som fremgår af blanket 157. </P>  \r\n\r\n<P> <B>A.2. Domme med straf over 60 dage, men under 5 år.</B>  </P>  \r\n\r\n<P>Det afgørende er længden af den idømte straf og ikke den forventede  \r\n\r\n afsoningstid. Det gælder dog ikke, hvis der - f. eks. på grund af  \r\n\r\n varetægtsfradrag - resterer mindre end 30 dage til løsladelsen, herunder  \r\n\r\n prøveløsladelse efter straffelovens § 38, stk. 1. I så fald behandles sagen  \r\n\r\n efter reglerne under A.1. </P>  \r\n\r\n<P> <B>A.2.1. Ekspedition hos politiet.</B>  </P>  \r\n\r\n<P>Politiet sender sagen til det åbne fængsel, hvor domfældte fra  \r\n\r\n politikredsen som udgangspunkt anbringes. Der henvises til vedlagte oversigt  \r\n\r\n over, hvortil hver enkelt politikreds skal sende voldsdomme (* 2). </P>  \r\n\r\n<P>Fremsendelsen til fængslet skal ske straks efter, at der foreligger  \r\n\r\n fuldbyrdelsesordre, og uanset eventuel verserende ny straffesag. </P>  \r\n\r\n<P>Ved fremsendelsen udfyldes de relevante rubrikker i formularsæt DfK 27.  \r\n\r\n</P>  \r\n\r\n<P>Blanket 1 <B>skal</B> sendes til direktoratet, 2. kontor, der blandt andet  \r\n\r\n skal bruge blankettens oplysninger ved udarbejdelse af statistik. På  \r\n\r\n blanketten anføres det afsoningssted, hvortil sagen er sendt. </P>  \r\n\r\n<P>Resten af formularsættet sendes til fængslet. Sagens akter vedlægges  \r\n\r\n formularsættet. </P>  \r\n\r\n<P>Har den domfældte bopæl eller ophold i en anden politikreds, sendes sagen  \r\n\r\n straks dertil til videre ekspedition. </P>  \r\n\r\n<P> <B>A.2.2. Ekspedition i det åbne fængsel.</B>  </P>  \r\n\r\n<P> <B>A.2.2.1. Afgørelse om afsoningssted.</B>  </P>  \r\n\r\n<P>Fængslet tager hurtigst muligt stilling til, om anbringelse er  \r\n\r\n utilrådelig, jf. § 3 i anbringelsescirkulæret. Fængslet trækker en  \r\n\r\n kriminalregisterudskrift for blandt andet at få oplysninger om et eventuelt  \r\n\r\n tidligere afsoningssted og uafsonede domme. Hvis der er tvivl om, hvor  \r\n\r\n afsoning bør ske, udsættes afgørelsen om afsoningssted, indtil akterne fra et  \r\n\r\n eventuelt tidligere afsoningssted er rekvireret. Akterne vedrørende den  \r\n\r\n tidligere afsoning kan eventuelt indhentes telefonisk eller ved brug af  \r\n\r\n blanket 7 i formularsæt DfK 27, som eventuelt kan sendes pr. telefax. </P>  \r\n\r\n<P>Findes anbringelse i åben anstalt utilrådelig, sendes sagen straks til  \r\n\r\n direktoratet, 2. kontor, der afgør spørgsmålet om afsoningssted. Ved  \r\n\r\n fremsendelsen afgives en indstilling om afsoningssted. Indstillingen skal  \r\n\r\n indeholde en nærmere begrundelse for, hvorfor anbringelse i åbent fængsel  \r\n\r\n findes utilrådelig. Med sagens akter vedlægges blanket 2-8 (eventuelt excl.  \r\n\r\n blanket 7) fra formularsæt DfK 27. </P>  \r\n\r\n<P>Træffer direktoratet afgørelse om afsoning i lukket fængsel eller  \r\n\r\n arresthus, ekspederes sagen efter reglerne i §§ 5-8 i  \r\n\r\n iværksættelsescirkulæret. Det forudsættes, at ekspeditionerne fremmes mest  \r\n\r\n muligt. </P>  \r\n\r\n<P> <B>A.2.2.2. Hvis anbringelse ikke kan ske i det åbne fængsel inden for  \r\n\r\n den fastsatte frist.</B>  </P>  \r\n\r\n<P>Fængslet skal modtage den domfældte til afsoning inden 30 dage fra datoen  \r\n\r\n for fuldbyrdelsesordre. Er dette ikke muligt, skal fængslet skaffe en plads i  \r\n\r\n en af kriminalforsorgens andre åbne fængsler eller arresthuse. Anbringelse i  \r\n\r\n arresthus kan dog ikke ske, hvis den idømte straf er over 3 måneder. </P>  \r\n\r\n<P>Sker afsoning i en anden institution end den, hvortil sagen af politiet er  \r\n\r\n sendt, skal afsoningsstedet skriftligt underrette direktoratet, 2. kontor  \r\n\r\n herom. Det kan ske ved fremsendelse af kopi af blanket 2 fra formularsæt DfK  \r\n\r\n 27, hvorpå det ny afsoningssted anføres. </P>  \r\n\r\n<P>Kan fængslet ikke skaffe en plads inden for 30 dages fristen, skal sagen  \r\n\r\n straks og gerne pr. telefax forelægges direktoratet, 2. kontor med instilling  \r\n\r\n om, hvordan det konkrete pladsproblem eventuelt kan løses. </P>  \r\n\r\n<P> <B>A.2.2.3. Tilsigelse.</B>  </P>  \r\n\r\n<P>Hvis der er truffet afgørelse om anbringelse i åbent fængsel, tilsiger det  \r\n\r\n pågældende fængsel straks den domfældte til at møde inden for den fastsatte  \r\n\r\n frist på 30 dage fra fuldbyrdelsesordre, dog med en frist på mindst 10 dage.  \r\n\r\n</P>  \r\n\r\n<P>Fængslet underretter ved brug af blanket 6 den afdeling af  \r\n\r\n kriminalforsorgen, i hvis område den pågældende har bopæl, om  \r\n\r\n indkaldelsesdatoen. </P>  \r\n\r\n<P>Skal afsoning ske i lukket fængsel, foretager politiet tilsigelse. </P>  \r\n\r\n<P>Tilsigelsen af voldsdømte sker ved anvendelse af en særlig blanket  \r\n\r\n (blanket DfK 157), der kan rekvireres fra Statsfængslet i Nyborg. Hvis det  \r\n\r\n findes hensigtsmæssigt, kan tilsigelse i stedet ske ved anvendelse af en  \r\n\r\n blanket, son institutionen selv udfærdiger. Blanketten skal dog indeholde de  \r\n\r\n oplysninger, som fremgår af blanket 157. </P>  \r\n\r\n<P> <B>A. 3. Domme på 5 år og derover.</B>  </P>  \r\n\r\n<P>Straks efter fuldbyrdelsesordre foreligger, sender politiet ved brug af  \r\n\r\n formularsæt DfK 27 sagen til Direktoratet for Kriminalforsorgen, der træffer  \r\n\r\n afgørelse om afsoningssted. Skal afsoning ske i åbent fængsel, foretager  \r\n\r\n fængslet tilsigelsen. Politiet foretager tilsigelse, hvis afsoning skal ske i  \r\n\r\n lukket fængsel. </P>  \r\n\r\n<P>Det forudsættes, at ekspeditionerne foretages hurtigst muligt, så  \r\n\r\n indsættelse kan ske inden 30 dage fra fuldbyrdelsesordre. </P>  \r\n\r\n<P> <B>B. Fængselsstraf - Politikredsene 1-8.</B>  </P>  \r\n\r\n<P> <B>B.1 Domme på 30 dage og derunder.</B>  </P>  \r\n\r\n<P>Straks efter at fuldbyrdelsesordre foreligger, sendes sagen til Københavns  \r\n\r\n Fængsler, som snarest foretager tilsigelse. Inden fremsendelsen udfylder  \r\n\r\n politiet formularsæt DfK 27. Blanket F 1 i formularsættet <B>skal</B> sendes  \r\n\r\n til direktoratet, 2. kontor, der blandt andet skal bruge blankettens  \r\n\r\n oplysninger ved udarbejdelse af statistik. På blanketten anføres, at sagen er  \r\n\r\n sendt til Københavns Fængsler. Resten af formularsættet sendes med sagens  \r\n\r\n akter til Københavns Fængsler. </P>  \r\n\r\n<P>Hvis der resterer mindre end 30 dage til løsladelsen, skal formularsæt DfK  \r\n\r\n 27 ikke benyttes. I stedet skal blanket DfK 29, der bruges i alle sager, hvor  \r\n\r\n der resterer mindre end 30 dage til løsladelsen, jf. iværksættelsescirkulæret  \r\n\r\n § 1, stk. 4, sendes til direktoratet, statistikenheden. </P>  \r\n\r\n<P>Kan Københavns Fængsler ikke skaffe en plads inden for fristen på 30 dage,  \r\n\r\n skal sagen straks forelægges direktoratet, 2. kontor med indstilling om,  \r\n\r\n hvordan det konkrete pladsproblem eventuelt kan løses. </P>  \r\n\r\n<P>Københavns Fængsler foretager tilsigelsen således, at afsoningen kan  \r\n\r\n begyndes senest 30 dage efter fuldbyrdelsesordre. Tilsigelsen skal ske med  \r\n\r\n mindst 10 dages frist, men bør - forudsat at 30 dages reglen overholdes - så  \r\n\r\n vidt muligt ske med en længere frist. Herved begrænses risikoen for, at en  \r\n\r\n tilsigelse bortfalder, fordi en ansøgning om udsættelse eller benådning ikke  \r\n\r\n kan nå at blive behandlet. </P>  \r\n\r\n<P>Tilsigelse af voldsdømte sker ved anvendelse af en særlig blanket (blanket  \r\n\r\n DfK 157), der kan rekvireres fra Statsfængslet i Nyborg. Hvis det findes  \r\n\r\n hensigtsmæssigt, kan tilsigelse i stedet ske ved anvendelse af en blanket,  \r\n\r\n som institutionen selv udfærdiger. Blanketten skal dog indeholde de  \r\n\r\n oplysninger, som fremgår af blanket 157. </P>  \r\n\r\n<P> <B>B.2 Domme på over 30 dage men under 5 år.</B>  </P>  \r\n\r\n<P>Sagerne skal sendes til åbent statsfængsel og behandles som anført under  \r\n\r\n A.2. Det fremgår af vedlagte bilag, til hvilket statsfængsel sagerne skal  \r\n\r\n sendes. (* 2) </P>  \r\n\r\n<P> <B>B.3 Domme på 5 år og derover.</B>  </P>  \r\n\r\n<P>Er dommen på 5 år eller derover, behandles sagen som anført under A.3.  \r\n\r\n</P>  \r\n\r\n<P> <B>C. Hæftestraf</B>  </P>  \r\n\r\n<P>Straks efter, at der foreligger fuldbyrdelsesordre, retter politiet - med  \r\n\r\n henblik på at få oplyst en mødedag - henvendelse til vedkommende fængsel  \r\n\r\n eller arresthus, der normalt modtager hæftedømte fra kredsen. Er det aftalt,  \r\n\r\n at tilsigelse foretages af fængslet, sendes sagen straks dertil. I andre  \r\n\r\n tilfælde foretages tilsigelse af politiet. </P>  \r\n\r\n<P>Hvis fængslet/arresthuset ikke kan modtage den domfældte inden for 30 dage  \r\n\r\n fra datoen for fuldbyrdelsesordre, skal fængslet/arresthuset skaffe en plads  \r\n\r\n i en anden institution, hvor afsoning kan iværksættes inden for den fastsatte  \r\n\r\n frist. Er det ikke muligt, skal sagen straks og gerne pr. telefax forelægges  \r\n\r\n direktoratet, 2. kontor, med indstilling om, hvordan det konkrete  \r\n\r\n pladsproblem eventuelt løses. </P>  \r\n\r\n<P> <B>XI. Ikrafttræden</B>  </P>  \r\n\r\n<P>Ordningen med hurtig indsættelse af voldsdømte træder i kraft den 1. juni  \r\n\r\n 1994 og gælder som nævnt under III alle personer på fri fod, der fra og med  \r\n\r\n denne dato idømmes frihedsstraf for overtrædelse af straffelovens § 119, §  \r\n\r\n 123 eller §§ 244-246. </P>  \r\n\r\n<P>C Trønning </P>  \r\n\r\n<P>Henrik Boe Pedersen </P>  \r\n\r\n</DIV>",
    "isHistorical": true,
    "editorialNotes": [
        "(* 2) Bilag udeladt",
        "(* 1) Forskriften er optaget i Kriminalforsorgens Cirkulæresamling (KC F-1-3)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19941121260"
        },
        {
            "displayName": "Entydig dokumentidentifikation",
            "displayValue": "CM019775"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/09/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11212"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "19/05/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK j.nr. 4.k. 1994-142-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}