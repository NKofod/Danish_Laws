{
    "id": 76162,
    "title": "Skrivelse om procedureregler ved skriftlig eksamen i forbindelse med forsøg (Til rektorerne og forstanderne for samtlige gymnasieskoler, studenterkurser og kurser til højere forberedelseseksamen) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22078 af 23/08/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om procedureregler ved skriftlig  \r\n\r\n eksamen i forbindelse med forsøg </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne og forstanderne for  \r\n\r\n samtlige gymnasieskoler, </P>  \r\n\r\n<P CLASS=TITEL-KOMMENTAR ALIGN=CENTER>studenterkurser og kurser til højere  \r\n\r\n forberedelseseksamen) </P>  \r\n\r\n<BR>  \r\n\r\n<P> 1. Frembringelse af forsøgsopgaverne </P>  \r\n\r\n<P>I henhold til bekendtgørelserne om studentereksamen og om højere  \r\n\r\n forberedelseseksamen stiller direktoratet de skriftlige eksamensopgaver efter  \r\n\r\n forslag fra de enkelte fags opgavekommissioner. Dette gælder også  \r\n\r\n forsøgsopgaver. Forslag til forsøgsopgaver, der skal omfatte stof fra flere  \r\n\r\n fag, udarbejdes af en ad hoc kommission, nedsat af direktoratet, og bestående  \r\n\r\n af medlemmer fra de berørte fags opgavekommissioner, eventuelt suppleret med  \r\n\r\n særligt sagkyndige. </P>  \r\n\r\n<P> 2. Opgaveforslag fra forsøgsskolerne </P>  \r\n\r\n<P>For nogle forsøgs vedkommende kan sær-opgaverne frembringes blot ved en  \r\n\r\n ændring af foreliggende normale eksamensopgaver. </P>  \r\n\r\n<P>Andre forsøg kræver udarbejdelse af specielle opgaver eller opgavesæt.  \r\n\r\n Opgavekommissionsmedlemmerne kan ikke forventes i alle tilfælde at kende alle  \r\n\r\n detaljer i alle forsøg. Derfor skal forsøgslærerne som en del af  \r\n\r\n forsøgsarbejdet fremstille enten tre  fuldt færdige opgaver/opgavesæt eller  \r\n\r\n ved mindre omfattende forsøg et antal del-opgaver eller enkeltopgaver, se  \r\n\r\n nærmere under pkt.4. Disse forslag indgår i opgavekommissionens arbejde, og  \r\n\r\n skal derfor både før og efter indsendelsen behandles med den diskretion, der  \r\n\r\n naturligt følger heraf. </P>  \r\n\r\n<P> 3. Indsendelse af opgaveforslag fra skolerne </P>  \r\n\r\n<P>Forslagene indsendes gennem skolen/kursets rektor/forstander, som påser,  \r\n\r\n at </P>  \r\n\r\n<P>- forslagene indsendes til direktoratets eksamensafdeling i reproklar  \r\n\r\n stand pr. anbefalet post inden den 1.februar det år, hvor holdet  eller  \r\n\r\n klassen skal til eksamen , med angivelse af forsøgets journalnummer i  \r\n\r\n direktoratet. </P>  \r\n\r\n<P>- forslagene ledsages af materiale om forsøget i et efter formålet  \r\n\r\n rimeligt omfang, således at forsøgets overordnede struktur, fagets/ fagenes  \r\n\r\n timetal, pensum, eksamensordning m.v. klart fremgår for opgavekommissionen.  \r\n\r\n Normalt vil kopier af forsøgsansøgning og -tilladelse være tilstrækkelige.  \r\n\r\n Hvis det skønnes formålstjenligt, kan der vedlægges en foreløbig  \r\n\r\n &#187;pensumindberetning&#171; og oplysninger om planerne for den resterende  \r\n\r\n del af forløbet. </P>  \r\n\r\n<P>- udkast til forside vedlægges, indeholdende oplysninger om dato og  \r\n\r\n klokkeslæt for prøven, prøvens varighed og liste over eventuelle tilladte  \r\n\r\n hjælpemidler. Foreligger nogle af disse oplysninger ikke for skolen, kan man  \r\n\r\n blot anføre dette, hvorefter opgavekommissionen vil fremskaffe dem. </P>  \r\n\r\n<P>- eventuelt bilagsmateriale til opgaveforslagene er i en sådan stand, at  \r\n\r\n det kan fotokopieres med et resultat, der er tilfredsstillende også til  \r\n\r\n eksamensbrug. Bilag må kun fremsendes som fotokopi, hvis kopikvaliteten er  \r\n\r\n perfekt. Ellers skal bilagene til opgaveforslagene sendes i original. </P>  \r\n\r\n<P>- lærernes opgaveforslag vedlægges løsninger for visse fags vedkommende og  \r\n\r\n i et omfang, som beskrives nedenfor under pkt. 5. </P>  \r\n\r\n<P> 4. Forsøg hvor kun en delopgave/enkeltopgave skal udskiftes </P>  \r\n\r\n<P>Læreren skal udarbejde forslag i et antal, som rektor/forstanderen hvert  \r\n\r\n enkelt tilfælde bedes indhente oplysning om hos fagkonsulenten. Forslagene  \r\n\r\n indsendes som beskrevet i pkt.3, men med den tilføjelse, at for fag med et  \r\n\r\n veldefineret pensum til skriftlig eksamen skal der vedlægges en klar  \r\n\r\n beskrivelse af, hvilke dele af det normale pensum, der ikke kan stilles  \r\n\r\n opgaver i for den pågældende klasse eller det pågældende hold. </P>  \r\n\r\n<P> 5. Vedlagte løsninger </P>  \r\n\r\n<P>Opgaveforslag fra forsøgsskolerne skal i fagene matematik, fysik,  kemi og  \r\n\r\n forsøgsfag med informationsteknologisk indhold altid ledsages af  \r\n\r\n forslagsstillerens egen løsning af opgaven samt angivelse af, hvor stor en  \r\n\r\n procentdel af sættet, den enkelte opgave udgør. Opgaveforslag i andre fag og  \r\n\r\n tværfaglige eller fagintegrerede forslag skal ledsages af besvarelsesudkast,  \r\n\r\n der eventuelt blot kan bestå af stikord, præsentation af krævede beregninger,  \r\n\r\n disposition eller lignende, alt efter fagets og opgavens art. </P>  \r\n\r\n<P> 6. Bestilling af forsøgsopgaver </P>  \r\n\r\n<P>Det er vigtigt, at alle skoler og kurser med forsøg udtrykkeligt anfører  \r\n\r\n forsøgets art og antallet af forsøgselever på  \r\n\r\n eksamensopgavebestillingsskemaet. Eksamensopgaver, herunder også  \r\n\r\n forsøgsopgaver, pakkes efter bestillingssedlerne. </P>  \r\n\r\n<P> 7. Information til censorerne om forsøget </P>  \r\n\r\n<P>Det påhviler skolen/kurset at sørge for, at censorerne informeres om  \r\n\r\n forsøget, således at de kan bedømme besvarelserne med viden om det  \r\n\r\n undervisningsforløb, der ligger bag. Det sker lettest ved, at besvarelserne  \r\n\r\n vedlægges opgaveformuleringen og kopi af det under 3. nævnte materiale, som  \r\n\r\n er fremsendt til orientering af opgavekommissionen. </P>  \r\n\r\n<P> 8. Specielle regler for de enkelte fag </P>  \r\n\r\n<P>Opmærksomheden henledes på, at skriftlig eksamen i forbindelse med forsøg  \r\n\r\n for nogle fags vedkommende også er reguleret ved skrivelser fra direktoratet.  \r\n\r\n Disse skrivelser findes i regelsamlingen under de enkelte fag. </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852207854"
        },
        {
            "displayName": "Entydig dokumentidentifikation",
            "displayValue": "CM035368"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22078"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "23/08/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 30-00-00/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}