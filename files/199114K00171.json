{
    "id": 109432,
    "title": "1991 BTL 171   BETÆNKNING OVER FORSLAG TIL LOV OM ÆNDRING AF LOV OM ÆNDRING AF   FORSKELLIGE SKATTELOVE(FORLÆNGELSE AF DELE AF SKIBSVÆRFTSAFTALEN) (AF NYRUP   RASMUSSEN (S) OG SONJA ALBRINK (CD) M.FL.)    NR L 171 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 171 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om ændring af  \r\n\r\n forskellige skattelove(Forlængelse af dele af skibsværftsaftalen) (Af Nyrup  \r\n\r\n Rasmussen (S) og Sonja Albrink (CD) m.fl.) <BR>  \r\n\r\n Nr L 171 1991-92, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19920227 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder. </P>  \r\n\r\n<P>Herefter indstiller et <I>flertal</I> (udvalget med undtagelse af Det  \r\n\r\n Radikale Venstres medlem) lovforslaget til <I>vedtagelse uændret.</I>  \r\n\r\n Flertallet henviser til aftaleteksten, som er optrykt som bilag til  \r\n\r\n betænkningen. </P>  \r\n\r\n<P>Et <I>mindretal</I> (Det Radikale Venstres medlem af udvalget) vil stemme  \r\n\r\n hverken for eller imod lovforslaget ved 3. behandling. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Kirsten Jacobsen (FP) Lone Dybkjær (RV) Lysholm Christensen (KRF)</I>  \r\n\r\n</P>  \r\n\r\n<P> <B>Bilag </B></P>  \r\n\r\n<P>Aftale om ændring af den gældende skibsværftsaftales  \r\n\r\n indeksfinansieringsordning </P>  \r\n\r\n<P> Det Konservative Folkeparti, Venstre, Socialistisk Folkeparti,  \r\n\r\n Fremskridtspartiet og Kristeligt Folkeparti tilslutter sig lovforslag nr. L  \r\n\r\n 171 (Folketinget 1991-92), som er fremsat af Socialdemokratiet og  \r\n\r\n Centrum-Demokraterne den 20. december 1991 med følgende bemærkninger: </P>  \r\n\r\n<P>&#187;EF-Kommissionens støtteloft på 20 pct. for 1990 blev nedsat til 13  \r\n\r\n pct. for 1991 og er nu senest nedsat til 9 pct. for 1992. Den danske støtte  \r\n\r\n blev ikke nedsat for 1991 og androg for leveringer i 1993 9,3 pct., heraf  \r\n\r\n indeksfinansieringsordningen 5 pct. (45 pct. indekslån og 35 pct. OECD-lån)  \r\n\r\n og anpartsordningen 4,3 pct. For leveringer i 1994 androg den danske støtte  \r\n\r\n under indeksfinansieringsordningen 3,3 pct. (30 pct. indekslån og 50 pct.  \r\n\r\n OECD-lån), dvs. inklusive anpartsordningen i alt 7,6 pct. </P>  \r\n\r\n<P>Når EF's støtteloft nu igen er nedsat, bør dette også afspejle sig i det  \r\n\r\n danske støtteniveau, således at aftrapningsordningen ikke igen generelt  \r\n\r\n udskydes med 1 år. Den danske skibsværftsindustri har udviklet sig til en af  \r\n\r\n Europas stærkeste under den hidtil førte politik, hvor vi konsekvent har lagt  \r\n\r\n skibsværftsstøtten lidt under den i EF i øvrigt gældende. Det ville også  \r\n\r\n svække det danske pres for en total afvikling af værftsstøtten, hvis vi igen  \r\n\r\n fastholdt støtteniveauet helt uændret, når EF-Kommissionen sænker EF's  \r\n\r\n støtteloft. Det danske støtteniveau bør derfor fortsat indeholde en rimelig  \r\n\r\n aftrapning.&#171; </P>  \r\n\r\n<P>Socialdemokratiet, Det Konservative Folkeparti, Venstre, Socialistisk  \r\n\r\n Folkeparti, Fremskridtspartiet, Centrum-Demokraterne og Kristeligt Folkeparti  \r\n\r\n er på den baggrund enige om at ændre den gældende skibsværftsaftales  \r\n\r\n indeksfinansieringsordning efter følgende retningslinier: </P>  \r\n\r\n<P>Ordrer placeret senest i 1992 med kontraktretlig levering senest i 1993  \r\n\r\n kan finansieres på de i øvrigt gældende 1991-vilkår (45 pct. indekslån og 35  \r\n\r\n pct. OECD-lån), ordrer placeret senest i 1992 med kontraktretlig levering  \r\n\r\n senest i 1994 kan finansieres med 39 pct. indekslån og 41 pct. OECD-lån, og  \r\n\r\n ordrer placeret senest i 1993 med kontraktretlig levering senest i 1995 kan  \r\n\r\n finansieres på de nugældende 1992-vilkår for leveringer senest i 1994 (30  \r\n\r\n pct. indekslån og 50 pct. OECD-lån), dog således at de støttelofter, som EF  \r\n\r\n fastsætter, respekteres. </P>  \r\n\r\n<P>Såfremt det i aftrapningsperioden lykkes at etablere internationale  \r\n\r\n aftaler om væsentlige yderligere reduktioner i den maksimalt tilladte  \r\n\r\n værftsstøtte, må den danske aftrapningsordning igen tages op til revision.  \r\n\r\n</P>  \r\n\r\n<P>Såfremt EF-Kommissionen imod forventning ikke i væsentlig grad nedsætter  \r\n\r\n støtteloftet yderligere for 1993, må den danske aftrapningsordning ligeledes  \r\n\r\n tages op til revision. </P>  \r\n\r\n<P>Som led i forlængelsen af indeksfinansieringsordningen er det forudsat, at  \r\n\r\n der med henblik på finansieringen heraf vil blive taget initiativ til  \r\n\r\n genindførelse i årene 1993-95 af den midlertidigt suspenderede  \r\n\r\n overtagelsesprovision af det nominelle obligationsbeløb, som Nationalbanken i  \r\n\r\n henhold til ordningen overtager fra Danmarks Skibskreditfond til parikurs.  \r\n\r\n Den midlertidige genindførelse af Nationalbankens overtagelsesprovision vil  \r\n\r\n ikke forhindre Danmarks Skibskreditfond i at imødekomme ansøgninger om  \r\n\r\n indekslån. Den midlertidige overtagelsesprovision må ikke nedsætte  \r\n\r\n støtteniveauet. </P>  \r\n\r\n<P>Udgiften til indekslåneordningen vil i høj grad være påvirket af  \r\n\r\n inflationstakten i det danske samfund. </P>  \r\n\r\n<P>Udgiften for staten til indekslåneordningen vil vokse betydeligt ved  \r\n\r\n stigende inflation. Også af hensyn til dette forhold er aftaleparterne enige  \r\n\r\n om at arbejde for at fastholde en ansvarlig pris- og omkostningsudvikling i  \r\n\r\n Danmark. </P>  \r\n\r\n<P>Der udestår hermed ikke yderligere finansieringsspørgsmål i forhold til  \r\n\r\n skibsværftsaftalens indeksfinansieringsordning. </P>  \r\n\r\n<P>Den 15. januar 1992 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/1992"
        },
        {
            "displayName": "Accession",
            "displayValue": "199114K00171"
        },
        {
            "displayName": "Entydig dokumentidentifikation",
            "displayValue": "CL002231"
        },
        {
            "displayName": "Dato for førstegangsindlæggelse",
            "displayValue": "10/03/1992"
        },
        {
            "displayName": "Dato for indlæggelse",
            "displayValue": "10/03/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}