{
    "id": 2191,
    "title": "Kendelse fra Pressenævnet i sag 2005-6-195/196",
    "documentTypeId": "240",
    "isSagsforlobPeriodValid": true,
    "shortName": "KEN nr 9576 af 23/08/2005",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager &#150; et forsikringsselskab &#150; har klaget over et indslag bragt  \r\n\r\n af Danmarks  \r\n\r\n Radio.  \r\n\r\n</P>  \r\n\r\n<P class=\"Resume\">  \r\n\r\n Da en  \r\n\r\n båndoptager i dag anses for et almindeligt journalistisk arbejdsredskab til  \r\n\r\n brug ved telefoninterviews, fandt Pressenævnet ikke grundlag for at  \r\n\r\n kritisere,  \r\n\r\n at interviewet med direktør [A] blev optaget på bånd, uden at journalisten af  \r\n\r\n egen drift gjorde opmærksom på det.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n lagde til grund, at direktør [A] var bekendt med, at han talte med en  \r\n\r\n journalist  \r\n\r\n fra Danmarks Radio, og at han indledningsvis tilkendegav, at han ikke ønskede  \r\n\r\n at kommentere den konkrete sag eller i øvrigt at medvirke i udsendelsen, og  \r\n\r\n tilkendegav, at sagen efter hans opfattelse ikke havde almen interesse.  \r\n\r\n Klager  \r\n\r\n havde ikke gjort gældende, at journalisten inden interviewet gav tilsagn om,  \r\n\r\n at  \r\n\r\n man ikke ville benytte samtalen i en udsendelse.  \r\n\r\n</P>  \r\n\r\n<P class=\"Resume\">  \r\n\r\n På  \r\n\r\n baggrund af parternes divergerende oplysninger og Pressenævnets begrænsede  \r\n\r\n muligheder for bevisbedømmelse kunne nævnet imidlertid ikke vurdere, om der  \r\n\r\n ved  \r\n\r\n telefoninterviewets afslutning blev givet direktør [A] et tilsagn om, at  \r\n\r\n optagelsen ikke ville blive benyttet i indslaget.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n fandt, at der var en samfundsmæssig interesse i at omtale et  \r\n\r\n forsikringsselskabs forhold til dets kunder og pressen. Hensynet til  \r\n\r\n beskyttelse af direktør [A], der ikke ønskede at medvirke i indslaget,  \r\n\r\n fandtes  \r\n\r\n at måtte vige for den samfundsmæssige interesse, der var knyttet til omtalen  \r\n\r\n af  \r\n\r\n forsikringsselskabet. Nævnet lagde herved også vægt på, at det var  \r\n\r\n forsikringsselskabets  \r\n\r\n direktør, der blev interviewet, og at direktøren var klar over, at han talte  \r\n\r\n med en journalist fra Danmarks Radio. Direktøren måtte som følge af sin  \r\n\r\n overordnede funktion antages at være bekendt med mediernes arbejdsmetoder og  \r\n\r\n vant til pressekontakt.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n fandt på denne baggrund ikke grundlag for at udtale kritik af Danmarks Radio  \r\n\r\n for tilsidesættelse af god presseskik, og nævnet fandt heller ikke grundlag  \r\n\r\n for  \r\n\r\n at pålægge Danmarks Radio at fjerne indslaget fra sin hjemmeside eller  \r\n\r\n beklage  \r\n\r\n det.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2005-6-195/196  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n Popermo Forsikring g/s, ved advokat Jørn Frøhlich, har klaget  \r\n\r\n til Pressenævnet over et indslag i udsendelsen &#148;Kontant&#148; bragt af  \r\n\r\n Danmarks  \r\n\r\n Radio den 29. marts 2005 samt forlangt, at indslaget fjernes fra Danmarks  \r\n\r\n Radios hjemmeside, idet selskabet finder, at god presseskik er tilsidesat.  \r\n\r\n</P>  \r\n\r\n<P class=\"Tekst\">  \r\n\r\n Indslaget omhandlede en familie, der som forsikringstager i  \r\n\r\n Popermo Forsikring g/s havde fået problemer som følge af en større vandskade  \r\n\r\n i  \r\n\r\n huset med efterfølgende skimmelsvampeangreb. Familien blev i de følgende  \r\n\r\n måneder genhuset flere gange, og indslagets synspunkt var, at Popermo  \r\n\r\n Forsikring g/s ikke levede op til sit ansvar med effektivt og hurtigt at  \r\n\r\n udbedre skaderne på huset, og at selskabet bevidst trak sagen i langdrag til  \r\n\r\n stor gene for den pågældende familie.  \r\n\r\n</P>  \r\n\r\n<P class=\"Tekst\">  \r\n\r\n Indslaget indeholdt uddrag af en båndet telefonsamtale mellem  \r\n\r\n journalist Lisbeth Kølster og direktør i Popermo Forsikring g/s, Klaus  \r\n\r\n Delman,  \r\n\r\n hvori det hed:  \r\n\r\n</P>  \r\n\r\n<P class=\"Tekst\"><B>Delman:  \r\n\r\n</B>  \r\n\r\n Vi er jo et  \r\n\r\n nicheselskab  Så vi har jo ikke brug for et godt eller et dårligt presseimage  \r\n\r\n overhovedet. Vi er et nicheselskab, som handler med politifolk og  \r\n\r\n retsvæsenets  \r\n\r\n folk, ikke  Der er jo ingen almen interesse i en sag af den art.  \r\n\r\n</P>  \r\n\r\n<P class=\"Tekst\"><B>Journalist:  \r\n\r\n</B>  \r\n\r\n Du mener,  \r\n\r\n at I har jeres kunder under alle omstændigheder?  \r\n\r\n</P>  \r\n\r\n<P class=\"Tekst\"><B>Delman:  \r\n\r\n</B>  \r\n\r\n Ja, det vil  \r\n\r\n jeg tillade mig at gå ud fra. Det kan selvfølgelig lyde lidt arrogant, især  \r\n\r\n hvis du citerer mig for det  Øh, det er klart, så  Men det vil jeg tillade  \r\n\r\n mig  \r\n\r\n at gå ud fra.  \r\n\r\n</P>  \r\n\r\n<P class=\"Tekst\"><B>Journalist:  \r\n\r\n</B>  \r\n\r\n Altså; I  \r\n\r\n har en naturlig kundekreds hos politi og domstole?  \r\n\r\n</P>  \r\n\r\n<P class=\"Tekst\"><B>Delman:  \r\n\r\n</B>  \r\n\r\n Det kan man  \r\n\r\n roligt sige, at det har vi. Uanset om du bringer den her sag eller ej.  \r\n\r\n</P>  \r\n\r\n<P class=\"Tekst\">  \r\n\r\n Under interviewet med journalisten oplyste direktør Klaus Delman  \r\n\r\n med det samme, at han ikke ønskede at kommentere den konkrete sag eller i  \r\n\r\n øvrigt at medvirke i udsendelsen. Han oplyste endvidere, at sagen efter hans  \r\n\r\n opfattelse ikke havde almen interesse, da der var tale om en meget sjælden  \r\n\r\n forekommende skadetype.  \r\n\r\n</P>  \r\n\r\n<P class=\"Tekst\">  \r\n\r\n Direktør Klaus Delman fik ikke af journalisten at vide, at telefonsamtalen  \r\n\r\n blev optaget. Han blev imidlertid opmærksom herpå, da der sidst i interviewet  \r\n\r\n lød et klik. Journalisten bekræftede herefter på direktørens forespørgsel, at  \r\n\r\n interviewet af kontrolhensyn blev optaget. Direktør Klaus Delman gjorde  \r\n\r\n opmærksom på, at han gik ud fra, at båndet ikke blev benyttet i udsendelsen.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har bekræftet, at direktøren med det samme  \r\n\r\n oplyste, at han hverken ønskede at kommentere den konkrete sag eller i øvrigt  \r\n\r\n medvirke i udsendelsen, samt at den konkrete sag efter hans opfattelse ikke  \r\n\r\n havde nogen almen interesse.  \r\n\r\n</P>  \r\n\r\n<P class=\"Tekst\">  \r\n\r\n Under interviewet tilkendegav journalisten afslutningsvis, at  \r\n\r\n Danmarks Radio sandsynligvis ikke ville bruge optagelsen af interviewet.  \r\n\r\n</P>  \r\n\r\n<P class=\"Tekst\">  \r\n\r\n Popermo Forsikring g/s har anført, at det er i strid med god  \r\n\r\n presseskik at viderebringe båndoptagelsen i tv-udsendelsen, uden at direktør  \r\n\r\n Klaus Delman på forhånd gav sit samtykke hertil.  \r\n\r\n</P>  \r\n\r\n<P class=\"Tekst\">  \r\n\r\n Popermo Forsikring g/s har endvidere anført, at journalisten ikke  \r\n\r\n oplyste, at telefonsamtalen blev optaget.  \r\n\r\n</P>  \r\n\r\n<P class=\"Tekst\">  \r\n\r\n Popermo Forsikring g/s har endelig henvist til Pressenævnets kendelse  \r\n\r\n i sag nr. 2004-6-35 og har i den forbindelse anført, at der ikke under  \r\n\r\n interviewet er fremkommet oplysninger af en sådan betydning for sagen, at  \r\n\r\n hensynet til direktør Klaus Delman må vige for den samfundsmæssige interesse,  \r\n\r\n der er knyttet til det pågældende emne.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har bestridt, at god presseskik er tilsidesat, og  \r\n\r\n har peget på, at udsendelsen &#148;Kontant&#148; er et forbrugerprogram, som  \r\n\r\n sætter fokus  \r\n\r\n på forbrugernes dagsorden, følger deres klager, kommer med gode råd,  \r\n\r\n undersøger  \r\n\r\n og giver overblik.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har anført, at ordet &#148;sandsynligvis&#148; ikke  \r\n\r\n</P>  \r\n\r\n<P class=\"Tekst\">  \r\n\r\n kan tages som et tilsagn fra journalisten, og at  \r\n\r\n tilkendegivelsen alene skal anses for en journalistisk vurdering i den  \r\n\r\n daværende fase i arbejdet med indslaget.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har videre anført, at Pressenævnet i kendelsen i  \r\n\r\n sag nr. 2004-6-35 anerkender, at båndoptager i dag anses som et almindeligt  \r\n\r\n journalistisk arbejdsredskab, og at det derfor ikke er i strid med god  \r\n\r\n presseskik, at et interview optages på bånd, uden at journalisten har gjort  \r\n\r\n opmærksom på det. Det fremgår endvidere af båndudskriften, at direktør Klaus  \r\n\r\n Delman var klar over, at han talte med en journalist, at hans udtalelser  \r\n\r\n kunne  \r\n\r\n blive citeret, og at sagen kunne blive genstand for et indslag.  \r\n\r\n</P>  \r\n\r\n<P class=\"Tekst\">  \r\n\r\n Endvidere har Danmarks Radio anført, at direktør Klaus Delman  \r\n\r\n under interviewet fremkom med den væsentlige oplysning, at Popermo Forsikring  \r\n\r\n g/s ikke mener, det kan skade selskabet, at der fremkommer medieomtale, som  \r\n\r\n kan  \r\n\r\n give selskabet et dårligt image. En sådan holdning er af interesse for  \r\n\r\n selskabets kunder, der kan risikere at ende i samme situation. Det bestyrker  \r\n\r\n betydningen af udtalelsen, at den kommer fra selskabets direktør. Danmarks  \r\n\r\n Radio finder på denne baggrund, at udtalelsen har klar samfundsmæssig  \r\n\r\n interesse, og at den kun kan dokumenteres gennem udsendelse af den båndede  \r\n\r\n telefonsamtale. En direktør for et selskab af ikke ubetydelig størrelse må  \r\n\r\n tåle, at hans udtalelser om selskabets forhold eksponeres i massemedierne.  \r\n\r\n</P>  \r\n\r\n<P class=\"Tekst\">  \r\n\r\n Om Pressenævnets kendelse i sag nr. 2004-6-35, som Popermo Forsikring  \r\n\r\n g/s har henvist til i sin klage, har Danmarks Radio anført, at  \r\n\r\n telefonsamtalen  \r\n\r\n med direktør Klaus Delman adskiller sig fra interviewet i den pågældende sag,  \r\n\r\n hvor der var tale om en lang telefonsamtale med en almindelig medarbejder i  \r\n\r\n Vejdirektoratet, efter at mediet havde indhentet udtalelser fra direktoratets  \r\n\r\n pressechef og fået afslag på uddybning fra direktoratets direktør.  \r\n\r\n Medarbejderen udtalte sig alene om betydningen af, om der har været et vist  \r\n\r\n antal klager, og generelt om direktoratets opgave med at drive rastepladser.  \r\n\r\n</P>  \r\n\r\n<P class=\"Tekst\">  \r\n\r\n Danmarks Radio har henvist til Pressenævnets årsberetning 2004,  \r\n\r\n s. 22, hvor det bl.a. er anført, at der utvivlsomt må være videre rammer for  \r\n\r\n medierne i forhold til optagelse og afspilning af telefonsamtaler med  \r\n\r\n personer,  \r\n\r\n der har en overordnet funktion og er vant til kontakt med pressen.  \r\n\r\n</P>  \r\n\r\n<P class=\"Tekst\">  \r\n\r\n Endelig har Danmarks Radio oplyst, at mediet på baggrund af  \r\n\r\n klagen har indskærpet, at der altid skal ringes tilbage til personer, som har  \r\n\r\n fået at vide, at de er blevet optaget på bånd, og hvor der har været  \r\n\r\n usikkerhed, om båndoptagelsen de facto vil blive anvendt i udsendelsen, hvis  \r\n\r\n det ender med at være tilfældet.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget:  \r\n\r\n Niels Grubbe, Michael Ulveman, Lene  \r\n\r\n Sarup og Kirsten Dyregaard.  \r\n\r\n</P>  \r\n\r\n<P class=\"Tekst\"><B>Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Da en båndoptager i dag anses for et almindeligt journalistisk  \r\n\r\n arbejdsredskab til brug ved telefoninterviews, finder nævnet ikke grundlag  \r\n\r\n for  \r\n\r\n at kritisere, at interviewet med direktør Klaus Delman blev optaget på bånd,  \r\n\r\n uden at journalisten af egen drift gjorde opmærksom på det.  \r\n\r\n</P>  \r\n\r\n<P class=\"Tekst\">  \r\n\r\n Nævnet lægger til grund, at direktør Klaus Delman var bekendt  \r\n\r\n med, at han talte med en journalist fra Danmarks Radio, og at han  \r\n\r\n indledningsvis tilkendegav, at han ikke ønskede at kommentere den konkrete  \r\n\r\n sag  \r\n\r\n eller i øvrigt at medvirke i udsendelsen, og tilkendegav, at sagen efter hans  \r\n\r\n opfattelse ikke havde almen interesse. Popermo Forsikring har ikke gjort  \r\n\r\n gældende, at journalisten inden interviewet gav tilsagn om, at man ikke ville  \r\n\r\n benytte samtalen i en udsendelse.  \r\n\r\n</P>  \r\n\r\n<P class=\"Tekst\">  \r\n\r\n På baggrund af parternes divergerende oplysninger og Pressenævnets  \r\n\r\n begrænsede muligheder for bevisbedømmelse kan nævnet imidlertid ikke vurdere,  \r\n\r\n om der ved telefoninterviewets afslutning blev givet direktør Klaus Delman et  \r\n\r\n tilsagn om, at optagelsen ikke ville blive benyttet i indslaget.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet finder, at der er en samfundsmæssig interesse i at  \r\n\r\n omtale et forsikringsselskabs forhold til dets kunder og pressen. Hensynet  \r\n\r\n til  \r\n\r\n beskyttelse af direktør Klaus Delman, der ikke ønskede at medvirke i  \r\n\r\n indslaget,  \r\n\r\n findes at måtte vige for den samfundsmæssige interesse, der er knyttet til  \r\n\r\n omtalen af forsikringsselskabet. Nævnet lægger herved også vægt på, at det  \r\n\r\n var  \r\n\r\n forsikringsselskabets direktør, der blev interviewet, og at direktøren var  \r\n\r\n klar  \r\n\r\n over, at han talte med en journalist fra Danmarks Radio. Direktøren må som  \r\n\r\n følge af sin overordnede funktion antages at være bekendt med mediernes  \r\n\r\n arbejdsmetoder og vant til pressekontakt.  \r\n\r\n</P>  \r\n\r\n<P class=\"Tekst\">  \r\n\r\n Pressenævnet finder på denne baggrund ikke grundlag for at udtale  \r\n\r\n kritik af Danmarks Radio for tilsidesættelse af god presseskik, og nævnet  \r\n\r\n finder heller ikke grundlag for at pålægge Danmarks Radio at fjerne indslaget  \r\n\r\n fra sin hjemmeside eller beklage det.  \r\n\r\n</P>  \r\n\r\n<P class=\"Tekst\">  \r\n\r\n Afgjort den 23. august 2005.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/2005"
        },
        {
            "displayName": "Accession",
            "displayValue": "W20050957625"
        },
        {
            "displayName": "Entydig dokumentidentifikation",
            "displayValue": "AA003029"
        },
        {
            "displayName": "Dato for indlæggelse",
            "displayValue": "09/09/2005"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9576"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "23/08/2005"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2005-6-195/196"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}