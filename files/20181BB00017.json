{
    "id": 203464,
    "title": "Forslag til folketingsbeslutning om aldersgrænse for køb af lattergas",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 17",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. oktober 2018 af Kirsten Normann Andersen (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om aldersgrænse for køb af lattergas</p>\r\n<p class=\"NormalInd\">Folketinget pålægger regeringen senest den 1. april 2019 at indføre en aldersgrænse på minimum 18 år for køb af lattergas. Aldersgrænsen skal sikre, at unge under 18 år ikke kan købe lattergas, og dermed begrænse deres mulighed for at anvende lattergas som rusmiddel.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I dag er det tilladt for butikker at sælge lattergas (dinitrogenoxid (N2O)) til alle, medmindre sælgeren ved, at køberen har tænkt sig at anvende lattergassen som rusmiddel. Denne regulering mener forslagsstillerne er alt for svag, og SF ønsker at give de unge under 18 år de bedste forudsætninger for at lægge grobunden for et trygt og godt liv, hvor de unge bliver i stand til at træffe informerede valg angående alkohol, tobak og øvrige rusmidler og dermed minimere risikoen for, at de træffer forkerte og farlige valg som f.eks. indtag af lattergas. I dag er det som nævnt muligt for alle borgere at købe lattergas i almindelige dagligvarebutikker, på trods af at gassen kan give en ikke ufarlig euforiserende virkning, hvis gassen inhaleres. Erfaring viser, at indtagelsen af gas i særlig uheldige tilfælde kan føre til kroniske nerveskader hos den unge – eller endnu værre medføre døden, da indtaget af gassen som rusmiddel kan føre til akut iltmangel, jf. f.eks. indslaget »Flere partier vil indføre aldersgrænse for køb af lattergas«, bragt den 14. september 2018 på TV 2 Lorry, og artiklen »Populært rusmiddel kan permanent ødelægge evnen til at gå lige: Det er første gang, vi ser så stærke symptomer«, Berlingske, den 20. september 2018.</p>\r\n<p class=\"NormalInd\">Giftlinjen på Bispebjerg Hospital beretter  også om at have oplevet en stigning i antallet af unge, der henvender sig på grund af et misbrug af lattergas. Af Sundhedsstyrelsens notat af 26. juni 2018 om misbrug af lattergas fra gaspatroner, som er tilgængeligt på styrelsens hjemmeside, fremgår det endvidere, at Sundhedsstyrelsen har fået et stigende antal henvendelser om salg/udlevering af lattergaspatroner i beruselsesøjemed i nattelivet. I notatet fra Sundhedsstyrelsen konkluderes det endvidere, at »Sundhedsstyrelsen vurderer, at de sundhedsmæssige risici og i særdeleshed risikoen for forgiftninger forbundet med brug af lattergas fra gaspatroner produceret til industrielle formål, udgør en reel risiko for borgeren, og markedsføring/salg af gaspatroner til beruselse derfor bør ophøre.«</p>\r\n<p class=\"NormalInd\">Regeringen har haft flere lejligheder til at forholde sig til problemet med utilsigtet brug af lattergas, bl.a. i forbindelse med samrådet i Sundheds- og Ældreudvalget den 31. januar 2017, jf. samrådsspørgsmål AW-AY, og så sent som primo september 2018 afviste regeringen at foretage ændring af loven i forhold til at specificere, hvem der kan købe og sælge lattergas, jf. ERU alm. del – svar på spørgsmål 315 og S 1040. Forslagsstillerne mener derfor, at det er på tide at skride ind med et forbud. Konkret forslås det at indføre en aldersgrænse på minimum 18 år for køb af lattergas, således at lattergas som et mindstemål sidestilles med salg af rusmidler som stærk alkohol og tobak, hvor aldersgrænsen i dag er 18 år. Denne aldersgrænse vil samtidig kunne gøre det sværere for unge at købe rusmidlet, ligesom en aldersgrænse vil gøre det nemmere for sælger at iagttage produktsikkerhedslovens regler, allerede fordi detailhandelen med dette forslag vil kunne kræve, at køber via id dokumenterer, at man er fyldt 18 år. Således skal sælger ikke bedømme, om produktet/lattergassen skal anvendes til det tilsigtede formål eller ej. Samtidig foreslår SF, at Sikkerhedsstyrelsens tilsyn/kontrolmuligheder i forhold til handelen med lattergas på internettet styrkes, så det undgås, at salget af lattergas flyttes over på netsalg.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kirsten Normann Andersen </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om aldersgrænse for køb af lattergas.</p>\r\n<p class=\"ForslagsNummer\">(Beslutningsforslag nr. B 17)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 17",
            "stateLabel": "Bortfaldet",
            "references": [
                {
                    "shortName": "2018/1 BSF 17",
                    "title": "Forslag til folketingsbeslutning om aldersgrænse for køb af lattergas",
                    "presentationName": "Beslutningsforslag som fremsat",
                    "documentTypeId": 480,
                    "documentId": 203464,
                    "eliUri": "/eli/ft/20181BB00017",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b17/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/10/2018"
        },
        {
            "displayName": "Accession",
            "displayValue": "20181BB00017"
        },
        {
            "displayName": "Entydig dokumentidentifikation",
            "displayValue": "AX021876"
        },
        {
            "displayName": "Dato for førstegangsindlæggelse",
            "displayValue": "11/10/2018"
        },
        {
            "displayName": "Dato for indlæggelse",
            "displayValue": "11/10/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}