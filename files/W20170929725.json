{
    "id": 188368,
    "title": "Pressenævnets kendelse i sag nr. 17-70-01077",
    "documentTypeId": "240",
    "isSagsforlobPeriodValid": true,
    "shortName": "KEN nr 9297 af 21/03/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 17-70-01077</p>\r\n<div class=\"Resume\">\r\n   <p class=\"TekstGenerel\">En henvendelse godt 27 timer inden offentliggørelse var i ”rimelig tid”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En forening klagede over, at TV2 Nord ikke havde givet dem tilstrækkelig tid til at kommentere påstande om, hvorvidt foreningen var ”fup og svindel”. Pressenævnet fandt, at foreningen ved TV2 Nords henvendelse 27. september kl. 15.52 havde fået rimelig tid til at svare på spørgsmålene inden udsendelsen den 28. september kl. 19.30.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse</span>:</p>\r\n   <p class=\"TekstGenerel\">\r\n      <span class=\"Italic\">God presseskik</span>\r\n   </p>\r\n   <p class=\"TekstGenerel\">Foreningen for Danske Kræftramte Børn har klaget over, at foreningen ikke blev forelagt beskyldninger om <span class=\"Italic\">”at stikke donationer i egen lomme”</span> i rimelig tid, da TV2 Nord først den 27. september 2016, dagen før offentliggørelsen af nyhedsindslaget <span class=\"Italic\">”Børnekræftforening mistænkes for fup og svindel”</span>, spurgte til dette<span class=\"Italic\">.</span> Foreningen har videre klaget over, at de ikke fik forelagt den forkerte oplysning om, at Fårup Sommerland ikke havde støttet eller været i kontakt med foreningen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare, jf. punkt A. 3.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet finder, at udsendelsen indeholder skadelige oplysninger om blandt andet politianmeldelse af foreningen, og om at foreningen mistænkes for at beholde donationer selv.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På baggrund af mailkorrespondancen lægger Pressenævnet til grund, at foreningen senest ved TV2 Nords mail af 27. september 2016 kl. 15.52 blev gjort bekendt med kritikken i det kommende tv-indslag. Her skrev TV2 Nord blandt andet: <span class=\"Italic\">”I morgen sender vi her på TV2 Nord to indslag, hvor Aalborg Ny Begravelsesforretning, Fårup Sommerland, [Person B] og City House i Aalborg fortæller, at de mistænker jeres forening for at være helt eller delvist svindel.</span> <span class=\"Italic\">De mistænker at I stikker en del af jeres modtagne donationer i egen lomme.</span> <span class=\"Italic\">”</span> Dog fremgik det ikke ordret af mailen, at Fårup afviste at have støttet eller været i kontakt med foreningen, men at Fårup Sommerland mistænkte foreningen for svindel.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Foreningen afviste ved e-mail af 28. september 2016 kl. 12.19 den overordnede beskyldning og oplyste samtidig, at foreningen ”<span class=\"Italic\">ikke inden i aften har mulighed for at forholde sig til samtlige underpunkter”</span>. Det påklagede indslag blev bragt på TV2 Nord den 28. september 2016 kl. 19.30. Foreningens overordnede generelle afvisning af beskyldningerne blev bragt i indslaget.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet finder, at foreningen ved henvendelsen om eftermiddagen den 27. september 2016 fik rimelig tid til at svare på spørgsmålene inden udsendelsen 28. september 2016 kl. 19.30. Nævnet har lagt vægt på, at det burde have været muligt for foreningen at besvare spørgsmålene uden længere forberedelsestid. Pressenævnet finder herefter ikke anledning til at udtale kritik af TV2 Nords forelæggelse.</p>\r\n</div>\r\n<p>Foreningen for Danske Kræftramte Børn har ved advokat Mads K. Jensen klaget til Pressenævnet over nyhedsindslaget <span class=\"Italic\">”Børnekræftforening mistænkes for fup og svindel”</span>, som TV2 Nord bragte den 28. september 2016 kl. 19.30, idet foreningen mener, at god presseskik er tilsidesat.</p>\r\n<p>\r\n</p>\r\n<p>Foreningen har klaget over, at TV2 Nord ikke har forelagt alle oplysninger for foreningen inden offentliggørelse, og at det ikke er sket i rimelig tid.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>TV2 Nord bragte den 28. september 2016 kl. 19.30 nyhedsindslaget <span class=\"Italic\">”Børnekræftforening mistænkes for fup og svindel”.</span></p>\r\n<p>\r\n</p>\r\n<p style=\"text-align: justify;\">\r\n   <span class=\"Italic\">Forløbet forud for offentliggørelse af udsendelsen</span>\r\n</p>\r\n<p>Forud for tv-indslaget tog TV2 Nords journalist kontakt til Foreningen for Danske Kræftramte Børn. Ved e-mail af 23. september 2016 skrev TV2 Nord følgende e-mail til ”[Person A]”:</p>\r\n<p>\r\n</p>\r\n<p>”Jeg er journalist på TV2 Nord og jeg er i gang med at lave et tv-indslag om den politianmeldelse Aalborg Ny Begravelsesforretning har lavet mod jer. Jeg vil meget gerne lave et tv interview med den, der er formand for jeres forening, og jeg får at vide at det er dig. Har du et telefonnummer jeg kan ringe dig op på? ”</p>\r\n<p>\r\n</p>\r\n<p>Ved e-mail af 27. september 2016 kl. 14.46 svarede foreningens advokat Mads K. Jensen:</p>\r\n<p>\r\n</p>\r\n<p>”Som advokat for Foreningen for Danske Kræftramte Børn har jeg fået overdraget din henvendelse af 23. ds. til besvarelse.</p>\r\n<p>Jeg kan oplyse, at der ikke foreligger nogen sigtelser fra politiets side, og at min klient ikke har noget nærmere kendskab til den politianmeldelse, som Aalborg Ny Begravelsesforening angiveligt har indgivet.</p>\r\n<p>Endvidere kan jeg oplyse, at foreningen ikke på nuværende tidspunkt agter at stille op til interview om denne politianmeldelse.</p>\r\n<p>I det omfang et evt. indslag på TV2 Nord måtte give anledning til i henhold til de presseetiske regler at forelægge spørgsmål for min klient, skal jeg anmode om, at sådanne henvendelser tilstilles foreningens hovedmail info@dkb.nu med CC. til undertegnedes e-mail: maj@harlanglaw.dk. ”</p>\r\n<p>\r\n</p>\r\n<p>Den 27. september 2016 kl. 15.52 sendte TV2 Nord følgende e-mail til info@dkb.nu med kopi til advokat Mads K. Jensen:</p>\r\n<p>\r\n</p>\r\n<p>”Kære forening og advokat Mads K. Jensen</p>\r\n<p>Tak for jeres mail.</p>\r\n<p>I morgen sender vi her på TV2 Nord to indslag, hvor Aalborg Ny Begravelsesforretning, Fårup Sommerland, [Person B] og City House i Aalborg fortæller at de mistænker jeres forretning for at være helt eller delvist svindel. De mistænker at I stikker en del af de modtagne donationer i egen lomme. Derfor vil vi gerne lave et interview med jer. Fyns Politi og formanden for Indsamlingsnævnet bekræfter at I er blevet politianmeldt. Det er jo ret alvorlige beskyldninger og derfor vil vi gerne have svar på disse spørgsmål:</p>\r\n<p>\r\n</p>\r\n<p>Hvem sidder i jeres bestyrelse, og hvad er deres baggrund og telefonnumre?</p>\r\n<p>- Hvorfor står det ikke på jeres hjemmeside, hvem der sidder i bestyrelsen?</p>\r\n<p>- Hvorfor er der ikke vedtægter for foreningen på jeres hjemmeside?</p>\r\n<p>- Hvorfor har i tidligere opgivet telefonnummeret på IF forsikring, som om det er jeres?</p>\r\n<p>- Hvorfor har I skiftet adresse fra Odense til Aalborg?</p>\r\n<p>- Hvorfor har i tidligere lagt firmalogoer på jeres hjemmeside og kaldt dem erhvervssponsorer, når de ikke har doneret noget til jer?</p>\r\n<p>- Hvorfor har I tidligere sat logoet fra Kræftens Bekæmpelse og Cancerramte børn på jeres breve?</p>\r\n<p>- Hvem har I doneret til og hvad har I doneret?</p>\r\n<p>- Hvor stor en procentdel af jeres donationer går videre til kræftramte børn?</p>\r\n<p>- Flere mistænker jer for at være svindlere. Er I det?</p>\r\n<p>- Kan du forstå at tilliden til jer kan ligge på et meget lille sted, når der er så mange ting der fremstår suspekte?</p>\r\n<p>- Går alle donationerne videre til børn med kræft?</p>\r\n<p>- Der findes allerede 3 foreninger for børn med kræft. Hvorfor lave en fjerde?</p>\r\n<p>- Hvor kan vi se foreningens vedtægter?</p>\r\n<p style=\"text-align: justify;\">- Hvorfor står I ikke bare åbent frem, hvis I ikke har noget at skjule? ”</p>\r\n<p>\r\n</p>\r\n<p>Den 28. september kl. 12.19 sendte advokat Mads K. Jensen følgende e-mail til TV2 Nord:</p>\r\n<p>\r\n</p>\r\n<p>”En beskyldning mod min klient om at ”stikke donationer i egen lomme” er særdeles alvorlig og tilmed injurierende, og min klient afviser denne beskyldning på det kraftigste.</p>\r\n<p>Henvendelsen synes derudover i alt væsentligt at bygge på det samme som den artikel, Ekstra Bladet bragte d. 23. juli 2016 under overskriften ”Advarer mod lyssky indsamling til kræftsyge børn”.</p>\r\n<p>[…]</p>\r\n<p>Du oplyser, at TV2 Nord sender to indslag i dag. Det fremgår nærmest, som om at indslagene var færdigredigerede allerede på tidspunktet for din e-mail af g.d. kl. 15.52, hvor du oplyser, at det drejer sig om et beskyldning mod min klient for at ”stikke donationer i egen lomme” (hvilket ikke var oplyst i din første henvendelse af 23. ds. som alene omtalte en politianmeldelse fra Aalborg Ny Begravelsesforening, som min klient som nævnt intet nærmere kendskab har til).</p>\r\n<p>Jeg tillader mig at henvise til de presseetiske regler, hvoraf det følger, at det skal kontrolleres og efterprøves, om give oplysninger er korrekte, og at alvorlige beskyldninger skal efterprøves i særlig grad, herunder ved forelæggelse for den pågældende, der skal have rimelig tid til at svare.</p>\r\n<p>Det bemærkes, at min klient ikke inden i aften har mulighed for at forholde sig til samtlige underpunkterne nævnt i din e-mail af g.d. kl. 15.52…. ”</p>\r\n<p>\r\n</p>\r\n<p>Den 28. september 2016 kl. 13.31 sendte TV2 Nord følgende e-mail til advokat Mads K. Jensen:</p>\r\n<p>\r\n</p>\r\n<p>”Tak for din mail. Vi henvendte os første gang til din klient i fredags for fem dage siden. Vi har forsøgt at ringe på de telefonnumre vi kunne finde og skrevet på den mailadresse vi fik oplyse af din klients kundeservice…”</p>\r\n<p>\r\n</p>\r\n<p>Ved e-mail af 28. september 2016 kl. 14.31 svarede advokat Mads K. Jensen følgende:</p>\r\n<p>\r\n</p>\r\n<p>”Din henvendelse til min klient i fredags indeholdt som nævnt alene oplysning om, at det drejede dig om en politianmeldelse fra Aalborg Ny Begravelsesforretning mod min klient, ikke den voldsomme beskyldning om at ”stikke donationer i egen lomme”.</p>\r\n<p>[…]</p>\r\n<p>Det skal drøftes internt i foreningen, om og i givet fald hvordan foreningen vil forholde sig til de 15 underspørgsmål i din e-mail af g.d. Dette kan ikke med rimelighed forventes gjort med dags varsel (e-mailen blev fremsendt i går kl. 15.52), navnlig ikke i en forening, der er baseret på frivillig indsats fra de pågældende. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Udsendelsen bragt i TV2 Nord</span>\r\n</p>\r\n<p>I nyhedsindslaget <span class=\"Italic\">”Børnekræftforening mistænkes for fup og svindel”</span> bragt på TV2 Nord den 28. september 2016 kl. 19.30 omtales Foreningen for Danske Kræftramte Børn. Foreningen omtales kritisk, og foreningen Cancerramte Børn, Aalborg Ny Begravelsesforretning og [Person B] stiller i udsendelsen spørgsmål om, i hvilket omfang de donationer, foreningen modtager, gives videre til børn med kræft. Det oplyses, at foreningen har doneret 25 børnespil og fribilletter til Ree Naturpark til børnekræftafdelingen på Aalborg Hospital.</p>\r\n<p>\r\n</p>\r\n<p>Aalborg Ny Begravelsesforretning oplyser, at foreningen tidligere havde angivet et telefonnummer på sit brevpapir, der var identisk med et forsikringsselskabs telefonnummer.</p>\r\n<p>\r\n</p>\r\n<p>Ifølge udsendelsen har foreningen haft Fårup Sommerland, Tivoli, Djurs Sommerland opført som erhvervssponsorer på sin hjemmeside. Fårup Sommerland afviser i udsendelsen, at de har været i kontakt med foreningen.</p>\r\n<p>\r\n</p>\r\n<p>Foreningen har adresse på et kontorhotel, City House, som ikke kender til foreningen. Det oplyses, at foreningen er anmeldt til Fyns Politi, men at politiet endnu ikke har efterforsket sagen. Af indslaget fremgår blandt andet følgende:</p>\r\n<p>\r\n</p>\r\n<p>\r\n   <span class=\"Italic\">”Studievært: </span>Advokaten for Foreningen for Danske Kræftramte Børn skriver i dag i en mail til TV2 Nord, at foreningen afviser beskyldninger om svindel. Advokaten skriver, at foreningen er drevet af frivillige kræfter, der alene har begået nogle fejl i opstartsfasen.</p>\r\n<p>\r\n   <span class=\"Italic\">Studievært: </span>Velkommen til dig, Robert Hinnerskov. Du er generalsekretær for indsamlingsforeningernes brancheorganisation, ISOBRO. Det har jo ikke været muligt at dokumentere, om Foreningen for Danske Kræftramte Børn er fup og svindel, men mange virksomheder og organisationer, de mistænker jo foreningen for at være det. Hvad mener du?</p>\r\n<p>\r\n   <span class=\"Italic\">Robert Hinnerskov:</span> Jeg synes, det er en utrolig trist historie at se. Vi må i hvert fald sige, at de krav, vi stiller som brancheforening til et ordentlig indsamlingsarbejde, de er slet ikke opfyldt i det her tilfælde. Som det også blev nævnt. Man kan ikke se, hvem der står bag. De, der stod bag, eller påstod at stå bag, kan ikke kontaktes. Der er ingen oplysninger om, hvad pengene går til. Der er ikke oplysninger om, hvad der er kommet ind. Og der er ikke nogen specifikke oplysninger om, hvad man har brugt penge på.</p>\r\n<p>\r\n   <span class=\"Italic\">Studievært:</span> Tror du, det her er en reel forening, der har et godt formål.</p>\r\n<p>\r\n   <span class=\"Italic\">Robert Hinnerskov: </span>Det tror jeg simpelthen ikke på.</p>\r\n<p>[…]”</p>\r\n<p>\r\n</p>\r\n<p>Foreningen klagede den 14. december 2016 til TV2 Nord over indslaget. TV2 Nord afviste klagen 15. december 2016. Klagen er modtaget i Pressenævnet den 27. januar 2017.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 Foreningens synspunkter</span>\r\n</p>\r\n<p>Foreningen for Kræftramte Børn har anført, at påstanden om, at Foreningen for Danske Kræftramte Børn <span class=\"Italic\">”stikker donationer i egen lomme”</span> først blev forelagt foreningen den 27. september 2016 om eftermiddagen, dvs. dagen før udsendelsen blev offentliggjort. Foreningen har derfor ikke haft rimelig tid til at kommentere beskyldningen. Klagen angår ikke spørgsmålet om, hvorvidt mediet har kontaktet klager og bedt om et interview. Det er ubestridt, at det skete ved e-mail af 23. september 2016. Det forhold, at foreningen ikke ønskede at stille op til kamera, ophæver imidlertid ikke punkt A. 3 i de vejledende regler for god presseskik.</p>\r\n<p>\r\n</p>\r\n<p>Foreningen for Danske Kræftramte Børn har videre anført, at der overhovedet ikke skete forsøg på forelæggelse af den dokumenterbart urigtige oplysning om, at Fårup Sommerland ikke havde støttet eller været i kontakt med foreningen. Der er tale om oplysninger, der bruges til at underbygge udsendelsens grundpræmis vedrørende mistanke for bedrageri, og oplysningerne kan være skadelige, krænkende eller virke agtelsesforringende for foreningen, og som skulle derfor forelægges for foreningen, inden de blev bragt.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold\">2.2 TV2 Nords synspunkter</span>\r\n</p>\r\n<p>TV2 Nord har anført, at mediet forsøgte at få Foreningen for Danske Kræftramte Børn til at medvirke i udsendelsen, men at foreningen ikke svarede på TV2 Nords henvendelser. Ifølge TV2 Nord ringede man i seks dage op til offentliggørelsen adskillige gange til foreningen og bad foreningen om at forholde sig til kritikken af foreningen.</p>\r\n<p>\r\n</p>\r\n<p>TV2 Nord har anført, at journalisten den 22. september 2016 ringede til det telefonnummer, der stod på foreningens hjemmeside. Journalisten fik fat på en kundeservicemedarbejder, som henviste til foreningens ambassadør ”[Person A]”. Han kunne efter det oplyste kun kontaktes pr. e-mail. Den 23. september om formiddagen sendte TV2 Nord en e-mail til ”[Person A]” og oplyste, at TV2 Nord var i gang med at lave et tv-indslag om den politianmeldelse Aalborg Ny Begravelsesforretning havde indgivet og anmodede om et interview og et telefonnummer med henblik på at kontakte [Person A] herom.</p>\r\n<p>\r\n</p>\r\n<p>TV2 Nord fik ikke svar på mailen. Den 27. september 2016 fik TV2 Nord en mail fra foreningens advokat, der oplyste, at foreningen ikke ønskede at stille op til interview om politianmeldelsen, og videre skrev, at <span class=\"Italic\">”henvendelser tilstilles foreningens hovedmail info@bkb.nu med CC.</span> <span class=\"Italic\">til undertegnedes e-mail: maj@harlanglaw.dk”.</span></p>\r\n<p>\r\n</p>\r\n<p>Kritikpunkterne var velkendte for foreningen. To måneder tidligere havde Ekstra Bladet bragt de samme kritikpunkter frem. Det nye i TV2 Nords dækning var, at nu var foreningen flyttet til Aalborg. Det var advokat Mads K. Jensen klar over. Han skrev følgende i en mail den 27. september 2016 til TV2 Nord: <span class=\"Italic\">”Henvendelsen synes derudover i alt væsentligt at bygge på det samme som den artikel, Ekstra Bladet bragte d. 23. juli 2016 under overskriften ”Advarer mod lyssky indsamling til kræftsyge børn”.</span></p>\r\n<p>\r\n</p>\r\n<p>TV2 Nord har anført, at formuleringen de ”stikker donationer i egen lomme” ikke er brugt i indslagene. Aalborg Ny Begravelsesforretning har politianmeldt foreningen, fordi de mistænker klager for svindel i forbindelse med foreningens indsamling. Det var den kritik, foreningen fra første henvendelse blev bedt om at forholde sig til.</p>\r\n<p>\r\n</p>\r\n<p>For så vidt angår kritikken fra Fårup Sommerland, har TV2 Nord henvist til et spørgsmål i deres mail: ”<span class=\"Italic\">I morgen sender vi her på TV2 Nord to indslag, hvor Aalborg Ny Begravelsesforretning, Fårup Sommerland, [Person B] og City House i Aalborg fortæller at de mistænker jeres forretning for at være helt eller delvist svindel.</span> <span class=\"Italic\">”</span></p>\r\n<p>\r\n</p>\r\n<p>Der blev blandt andet spurgt: <span class=\"Italic\">”- Hvorfor har I tidligere lagt firmalogoer på jeres hjemmeside og kaldt dem erhvervssponsorer, når de ikke har doneret noget til jer?</span> <span class=\"Italic\">”</span></p>\r\n<p>\r\n</p>\r\n<p>Som dokumenteret skrev og ringede TV2 Nord adskillige gange til foreningen og bad foreningen forholde sig til kritikken. TV2 Nord ledte efter yderligere kontaktoplysninger og telefonnumre. Foreningen ville ikke fortælle, hvem de var, og hvem der sad i bestyrelsen. TV2 Nord er en nyhedsstation, der laver dag til dag nyheder. Alligevel gav stationen foreningen god tid til at svare, fordi deres svar var vigtigt for at nuancere indslaget. Men foreningen svarede altså ikke. Foreningens advokat afviste at svare den 28. september 2016.</p>\r\n<p>\r\n</p>\r\n<p>For at nuancere indslaget siger TV2 Nord, at stationen har fundet et sted, hvor foreningen har givet en donation, Aalborg Universitetshospital. Det refereres også, hvad foreningens advokat svarede.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Inger Bach, Lene Sarup og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>Foreningen for Danske Kræftramte Børn har klaget over, at foreningen ikke blev forelagt beskyldninger om <span class=\"Italic\">”at stikke donationer i egen lomme”</span> i rimelig tid, da TV2 Nord først den 27. september 2016, dagen før offentliggørelsen af nyhedsindslaget <span class=\"Italic\">”Børnekræftforening mistænkes for fup og svindel”</span>, spurgte til dette<span class=\"Italic\">.</span> Foreningen har videre klaget over, at de ikke fik forelagt den forkerte oplysning om, at Fårup Sommerland ikke havde støttet eller været i kontakt med foreningen.</p>\r\n<p>\r\n</p>\r\n<p>Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare, jf. punkt A. 3.</p>\r\n<p>\r\n</p>\r\n<p>Pressenævnet finder, at udsendelsen indeholder skadelige oplysninger om blandt andet politianmeldelse af foreningen, og om at foreningen mistænkes for at beholde donationer selv.</p>\r\n<p>\r\n</p>\r\n<p>På baggrund af mailkorrespondancen lægger Pressenævnet til grund, at foreningen senest ved TV2 Nords mail af 27. september 2016 kl. 15.52 blev gjort bekendt med kritikken i det kommende tv-indslag. Her skrev TV2 Nord blandt andet: <span class=\"Italic\">”I morgen sender vi her på TV2 Nord to indslag, hvor Aalborg Ny Begravelsesforretning, Fårup Sommerland, [Person B] og City House i Aalborg fortæller, at de mistænker jeres forening for at være helt eller delvist svindel.</span> <span class=\"Italic\">De mistænker at I stikker en del af jeres modtagne donationer i egen lomme.</span> <span class=\"Italic\">”</span> Dog fremgik det ikke ordret af mailen, at Fårup afviste at have støttet eller været i kontakt med foreningen, men at Fårup Sommerland mistænkte foreningen for svindel.</p>\r\n<p>\r\n</p>\r\n<p>Foreningen afviste ved e-mail af 28. september 2016 kl. 12.19 den overordnede beskyldning og oplyste samtidig, at foreningen ”<span class=\"Italic\">ikke inden i aften har mulighed for at forholde sig til samtlige underpunkter”</span>. Det påklagede indslag blev bragt på TV2 Nord den 28. september 2016 kl. 19.30. Foreningens overordnede generelle afvisning af beskyldningerne blev bragt i indslaget.</p>\r\n<p>\r\n</p>\r\n<p>Pressenævnet finder, at foreningen ved henvendelsen om eftermiddagen den 27. september 2016 fik rimelig tid til at svare på spørgsmålene inden udsendelsen 28. september 2016 kl. 19.30. Nævnet har lagt vægt på, at det burde have været muligt for foreningen at besvare spørgsmålene uden længere forberedelsestid. Pressenævnet finder herefter ikke anledning til at udtale kritik af TV2 Nords forelæggelse.</p>\r\n<p>\r\n</p>\r\n<p>Afgjort den 21. marts 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2017"
        },
        {
            "displayName": "Accession",
            "displayValue": "W20170929725"
        },
        {
            "displayName": "Entydig dokumentidentifikation",
            "displayValue": "AA010096"
        },
        {
            "displayName": "Dato for indlæggelse",
            "displayValue": "24/03/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9297"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "21/03/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "17-70-01077"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}