{
    "id": 38687,
    "title": "Supplerende dagpenge under beskæftigelse i samlevers virksomhed. ",
    "documentTypeId": "240",
    "isSagsforlobPeriodValid": false,
    "shortName": "KEN nr 3140 af 26/02/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et medlem, der i august 1990 var blevet ledig efter  \r\n\r\n lønmodtagerbeskæftigelse, blev i februar 1991 ansat 15 timer ugentlig i en  \r\n\r\n grill-bar, der blev drevet af medlemmets samlever. </I> </P>  \r\n\r\n<P> <I>Ankenævnet fandt, at medlemmet måtte anses for at stå til rådighed for  \r\n\r\n arbejdsmarkedet og således var berettiget til supplerende dagpenge, idet  \r\n\r\n ankenævnet lagde vægt på, at stillingen havde været slået op, og at det var  \r\n\r\n dokumenteret, at medlemmet havde søgt beskæftigelse i øvrigt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Supplerende dagpenge under beskæftigelse i  \r\n\r\n samlevers virksomhed. </H1>  \r\n\r\n<P></P>  \r\n\r\n<P>Et medlem oplyste på sin ledighedserklæring, at hun var påbegyndt  \r\n\r\n beskæftigelse med forefaldende arbejde ved NN-grill. </P>  \r\n\r\n<P>Det fremgik af bilag til ledighedserklæring, at NN-grill blev ejet og  \r\n\r\n drevet af medlemmets samlever. Medlemmet var beskæftiget ca. 15 timer om ugen  \r\n\r\n i perioden kl. 7.00 - 22.00. </P>  \r\n\r\n<P>Der blev underskrevet frigørelsesattest vedrørende arbejdsforholdet. </P>  \r\n\r\n<P>Det fremgår af arbejdserklæring af 15. marts 1991, at hun i perioderne 1.  \r\n\r\n januar - 14. juli og 30. juli - 12. august 1990 havde haft  \r\n\r\n lønmodtagerbeskæftigelse ved henholdsvis et supermarked og NN-grill. </P>  \r\n\r\n<P>Afdelingen meddelte medlemmet, at hun ikke kunne få udbetalt supplerende  \r\n\r\n dagpenge i forbindelse med sin beskæftigelse ved samleverens virksomhed. </P>  \r\n\r\n<P>Medlemmet klagede til hovedledelsen over denne afgørelse. Medlemmet  \r\n\r\n anførte, at hun var arbejdsløs, da hun påbegyndte beskæftigelsen. Hun havde  \r\n\r\n ikke været ansat i virksomheden før, bortset fra 14 dage som ferieafløser.  \r\n\r\n Hun blev ansat på deltid, efter at der forgæves havde været averteret efter  \r\n\r\n personale. Medlemmet havde intet økonomisk mellemværende med virksomheden ud  \r\n\r\n over at være ansat, og hun stod fuldt til rådighed for arbejdsmarkedet. </P>  \r\n\r\n<P>Hovedledelsen meddelte medlemmet, at den tiltrådte afdelingens afgørelse.  \r\n\r\n</P>  \r\n\r\n<P>Medlemmet klagede til direktoratet over denne afgørelse, som hovedledelsen  \r\n\r\n fastholdt ved sagens oversendelse til direktoratet. </P>  \r\n\r\n<P>Det fremgik af medlemmets lønsedler for perioden 8. marts - 25. juli 1991,  \r\n\r\n at hun arbejdede ca. 15 timer om ugen. </P>  \r\n\r\n<P>Medlemmet udtalte den 1. august 1991, at hun var ansat til at ekspedere  \r\n\r\n m.v. Der forelå ikke nogen ansættelsesaftale. Hendes arbejdstid var kl. 7.00  \r\n\r\n - 20.00. I perioden august 1990 - januar 1991 havde hun søgt 3  \r\n\r\n fuldtidsstillinger. Endvidere havde hun set efter ledige stillinger i avisen  \r\n\r\n og havde haft normal tilknytning til arbejdsformidlingen og den faglige  \r\n\r\n organisation. </P>  \r\n\r\n<P>Direktoratet var efter en samlet vurdering af oplysningerne i sagen enig  \r\n\r\n med arbejdsløshedskassen i, at medlemmet ikke kunne anses for at stå til  \r\n\r\n rådighed for arbejdsmarkedet. Hun kunne derfor ikke få udbetalt supplerende  \r\n\r\n dagpenge i forbindelse med beskæftigelse ved sin samlevers selvstændige  \r\n\r\n virksomhed. </P>  \r\n\r\n<P>Direktoratet lagde ved afgørelsen vægt på medlemmets oplysninger om  \r\n\r\n arbejdets art og omfang, hvorefter det var direktoratets opfattelse, at  \r\n\r\n virksomheden var baseret på medlemmets deltagelse inden for normal  \r\n\r\n arbejdstid. Endvidere lagde direktoratet vægt på oplysningerne om medlemmets  \r\n\r\n jobsøgningsaktivitet efter arbejdsophøret den 12. august 1990, hvoraf det  \r\n\r\n fremgik, at hun efter arbejdsophøret havde søgt 3 stillinger. Medlemmets  \r\n\r\n jobsøgningsaktivitet var efter direktoratets opfattelse så ringe, at hun ikke  \r\n\r\n kunne anses for at være aktivt arbejdssøgende. </P>  \r\n\r\n<P>Direktoratet tiltrådte således arbejdsløshedskassens afgørelse. </P>  \r\n\r\n<P>Direktoratet vejledte endelig medlemmet om, hvordan hun igen kunne blive  \r\n\r\n dagpengeberettiget. </P>  \r\n\r\n<P>I klagen anførte medlemmet, at hun kendte 2, som fik udbetalt supplerende  \r\n\r\n dagpenge samtidig med, at de arbejdede deltids i deres ægtefællers  \r\n\r\n virksomheder. </P>  \r\n\r\n<P>Direktoratet fandt ikke grundlag for at ændre sin afgørelse. </P>  \r\n\r\n<P>Under henvisning til det oplyste om, at medlemmets stilling i samleverens  \r\n\r\n virksomhed havde været slået op, samt til, at det var dokumenteret, at  \r\n\r\n medlemmet havde søgt beskæftigelse i øvrigt, fandt ankenævnet grundlag for at  \r\n\r\n ændre direktoratets afgørelse, således at medlemmet ansås for at stå til  \r\n\r\n rådighed for arbejdsmarkedet og for at være berettiget til supplerende  \r\n\r\n dagpenge, jf. arbejdsløshedsforsikringslovens § 62, stk. 1, nr. 5. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19920314025"
        },
        {
            "displayName": "Entydig dokumentidentifikation",
            "displayValue": "CA006622"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "3140"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "26/02/1992"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "10-720-91."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}