{
    "id": 123221,
    "title": "Skriftlig fremsættelse (28. januar 2009) - L 104",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 104",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (28. januar 2009)</p>\r\n      <p class=\"Fremsaetter\"><span class=\"Bold\">Justitsministeren</span> (Brian Mikkelsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af lov om fuldbyrdelse af straf m.v. (Forsøgsordning med magtanvendelse ved brug af peberspray)</p>\r\n      <p class=\"ForslagsNummer\">(Lovforslag nr. L 104).</p>\r\n      <p class=\"Tekst2\">\r\n        <div>Formålet med lovforslaget er at gøre det muligt for justitsministeren at iværksætte en forsøgsordning med magtanvendelse ved brug af peberspray i visse af Kriminalforsorgens institutioner.</div>\r\n      </p>\r\n      <p class=\"Tekst2\">\r\n        <div>I dag kan magtanvendelse over for indsatte i Kriminalforsorgens institutioner efter straffuldbyrdelsesloven ske ved brug af greb, skjold, stav og tåregas. Andre magtmidler er ikke tilladt. Magtanvendelse kan bl.a. ske, hvis det er nødvendigt for at afværge truende vold eller overvinde voldsom modstand, f.eks. i forbindelse med slagsmål mellem indsatte, angreb på personalet, eller hvis en indsat barrikaderer sig i sit opholdsrum med selvbeskadigelse for øje.</div>\r\n      </p>\r\n      <p class=\"Tekst2\">\r\n        <div>Her i landet anvendes der sjældent magtmidler i Kriminalforsorgens institutioner, bl.a. fordi sikkerheden i vidt omfang baseres på den såkaldte dynamiske sikkerhed, dvs. personalets løbende kontakt med og kendskab til de indsatte, som indebærer, at tilspidsede situationer kan imødegås.</div>\r\n      </p>\r\n      <p class=\"Tekst2\">\r\n        <div>Peberspray anvendes allerede i dag som magtmiddel i bl.a. politiet og den svenske kriminalforsorg, og der er både i politiet og hos den svenske kriminalforsorg gode erfaringer med at anvende peberspray. Brug af peberspray kan således medvirke til at begrænse anvendelsen af andre mere indgribende magtmidler yderligere, og erfaringerne fra både politiet og den svenske kriminalforsorg viser, at truslen om at anvende peberspray i flere tilfælde har haft en væsentlig præventiv effekt og været tilstrækkelig til at hindre yderligere voldelige handlinger mv.</div>\r\n      </p>\r\n      <p class=\"Tekst2\">\r\n        <div>I lyset af de nævnte gode erfaringer med anvendelse af peberspray som magtmiddel i politiet og i den svenske kriminalforsorg finder Justitsministeriet, at det bør vurderes, om der også i den danske kriminalforsorg bør være mulighed for at anvende peberspray som magtmiddel. Ved en forsøgsordning med peberspray som magtmiddel i visse af Kriminalforsorgens institutioner kan der indhøstes praktiske erfaringer, som kan danne grundlag for en stillingtagen til, om peberspray bør indføres som et permanent magtmiddel også i den danske kriminalforsorg.</div>\r\n      </p>\r\n      <p class=\"Tekst2\">\r\n        <div>Opregningen i straffuldbyrdelsesloven af, hvilke magtmidler der kan anvendes i Kriminalforsorgen, antages som ovenfor nævnt at være udtømmende, og en forsøgsordning med magtanvendelse ved brug af peberspray vil derfor kræve en særlig lovhjemmel. Hvis lovforslaget vedtages, vil der blive iværksat en forsøgsordning med magtanvendelse ved brug af peberspray i visse af Kriminalforsorgens institutioner i en 1-årig forsøgsperiode.</div>\r\n      </p>\r\n      <p class=\"Tekst2\">\r\n        <div>Der vil i givet fald som led i forsøgsordningen – på samme måde som for de magtmidler, der kan anvendes i dag – blive fastsat nærmere regler om anvendelse af peberspray som magtmiddel over for indsatte, og hvordan dette i givet fald skal ske. Endvidere vil straffuldbyrdelseslovens almindelige regler om magtanvendelse i givet fald finde anvendelse også for brug af peberspray som magtmiddel. Det vil bl.a. betyde, at brug af peberspray skal ske i overensstemmelse med proportionalitetsprincippet og skånsomhedsprincippet. Forsøgsordningen vil blive udformet sådan, at peberspray, herunder trussel om at bruge peberspray, f.eks. vil kunne anvendes i en situation, hvor institutionen ellers ville overveje at anvende tåregas eller stav og skjold mod en indsat, som vil angribe personalet, når personalet forsøger at komme ind i den indsattes celle.</div>\r\n      </p>\r\n      <p class=\"Tekst2\">\r\n        <div>Det vil bl.a. blive fastsat, at før peberspray i givet fald tages i brug mod en person, skal den pågældende så vidt muligt orienteres om, at man har til hensigt at bruge peberspray, hvis ikke fængselspersonalets påbud efterkommes. Institutionen skal endvidere så vidt muligt og i fornødent omfang tilbyde at afhjælpe gener, der er forårsaget af, at en indsat har været udsat for peberspray. Desuden skal der straks gennemføres lægetilsyn efter anvendelse af peberspray, hvis det er nødvendigt.</div>\r\n      </p>\r\n      <p class=\"Tekst2\">\r\n        <div>Der vil endvidere blive fastsat regler om, at peberspray kun må bæres af personalet, hvis der foreligger en særlig risikosituation, hvor anvendelse af peberspray kan blive nødvendig, og i givet fald kan udlevering af peberspray kun ske med tilladelse fra institutionens leder eller den, der bemyndiges hertil. Dette svarer til, hvad der i dag gælder vedrørende anvendelse af stav. Personalet i de institutioner, som i givet fald bliver omfattet af forsøgsordningen, vil blive undervist i brugen af peberspray, inden forsøgsordningen iværksættes.</div>\r\n      </p>\r\n      <p class=\"Tekst2\">\r\n        <div>Direktoratet for Kriminalforsorgen vil løbende følge erfaringerne med anvendelsen af peberspray med henblik på at kunne evaluere forsøgsordningen. På grundlag af erfaringerne fra forsøgsordningen vil der i givet fald blive taget stilling til, om peberspray bør indføres som et permanent magtmiddel i Kriminalforsorgen, og der vil i så fald blive fremsat et lovforslag om at tilføje peberspray i den udtømmende opregning i straffuldbyrdelsesloven af de magtmidler, som kan anvendes i Kriminalforsorgen.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 104",
            "stateLabel": "Vedtaget",
            "references": [
                {
                    "shortName": "2008/1 SF.L L 104",
                    "title": "Skriftlig fremsættelse (28. januar 2009) - L 104",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 123221,
                    "eliUri": "/eli/ft/20081XX00389",
                    "externalLink": ""
                },
                {
                    "shortName": "2008/1 LSF 104",
                    "title": "Forslag til Lov om ændring af lov om fuldbyrdelse af straf m.v.\\n(Forsøgsordning med magtanvendelse ved brug af peberspray)",
                    "presentationName": "Lovforslag som fremsat",
                    "documentTypeId": 400,
                    "documentId": 123138,
                    "eliUri": "/eli/ft/200812L00104",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l104/index.htm"
                },
                {
                    "shortName": "2008/1 BTL 104",
                    "title": "Betænkning over Forslag til lov om ændring af lov om fuldbyrdelse af straf m.v.\\n(Forsøgsordning med magtanvendelse ved brug af peberspray)",
                    "presentationName": "Betænkning  over lovforslag",
                    "documentTypeId": 420,
                    "documentId": 124292,
                    "eliUri": "/eli/ft/200814L01069",
                    "externalLink": ""
                },
                {
                    "shortName": "2008/1 LSV 104",
                    "title": "Forslag til Lov om ændring af lov om fuldbyrdelse af straf m.v.\\n(Forsøgsordning med magtanvendelse ved brug af peberspray)",
                    "presentationName": "Lovforslag som vedtaget",
                    "documentTypeId": 410,
                    "documentId": 124575,
                    "eliUri": "/eli/ft/200813L00104",
                    "externalLink": ""
                },
                {
                    "shortName": "LOV nr 348 af 06/05/2009",
                    "title": "Lov om ændring af lov om fuldbyrdelse af straf m.v.\\n(Forsøgsordning med magtanvendelse ved brug af peberspray)",
                    "presentationName": "Ændringslov",
                    "documentTypeId": 20,
                    "documentId": 124731,
                    "eliUri": "/eli/lta/2009/348",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/01/2009"
        },
        {
            "displayName": "Accession",
            "displayValue": "20081XX00389"
        },
        {
            "displayName": "Entydig dokumentidentifikation",
            "displayValue": "AA004694"
        },
        {
            "displayName": "Dato for førstegangsindlæggelse",
            "displayValue": "29/01/2009"
        },
        {
            "displayName": "Dato for indlæggelse",
            "displayValue": "29/01/2009"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 104"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}