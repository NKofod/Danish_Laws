{
    "id": 52305,
    "title": "Bekendtgørelse om en i London den 20. januar 1955 mellem Danmark og Det Forenede Kongerige Storbritannien og Nordirland undertegnet overenskomst angående militærtjeneste. (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 22 af 21/05/1955",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om en i London den 20. januar  \r\n\r\n 1955 mellem Danmark og Det Forenede Kongerige Storbritannien og Nordirland  \r\n\r\n undertegnet overenskomst angående militærtjeneste. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Den 20. januar 1955 er der i London blevet undertegnet følgende  \r\n\r\n overenskomst med tilhørende godkendte protokollat mellem Danmark og Det  \r\n\r\n Forenede Kongerige Storbritannien og Nordirland angående militærtjeneste:  \r\n\r\n</P>  \r\n\r\n<P>Regeringen i Kongeriget Danmark og regeringen i Det Forenede Kongerige  \r\n\r\n Storbritannien og Nordirland, som i venskabelig ånd ønsker at tage særligt  \r\n\r\n hensyn til personer, der i medfør af Danmarks og Det Forenede Kongeriges love  \r\n\r\n er eller måtte blive pligtige at aftjene værnepligt i begge landes væbnede  \r\n\r\n styrker, er kommet overens om følgende: </P>  \r\n\r\n<P>Artikel 1 </P>  \r\n\r\n<P>Nærværende overenskomst finder anvendelse på personer, som er eller måtte  \r\n\r\n blive pligtige at aftjene værnepligt såvel efter den i Danmark som efter den  \r\n\r\n i Det Forenede Kongerige gældende lovgivning. </P>  \r\n\r\n<P>Ved anvendelsen af denne overenskomst skal tjeneste i det danske  \r\n\r\n civilforsvarskorps betragtes som aftjening af værnepligt i henhold til den i  \r\n\r\n Danmark gældende lovgivning, og udtrykket &#187;de danske væbnede  \r\n\r\n styrker&#171; skal fortolkes som indbefattende det danske civilforsvarskorps.  \r\n\r\n</P>  \r\n\r\n<P>Artikel 2 </P>  \r\n\r\n<P>Personer, der omfattes af nærvenrende overenskomst, skal anses at have  \r\n\r\n aftjent deres værnepligt i henhold til den i Danmark gældende lovgivning,  \r\n\r\n hvis de har aftjent deres værnepligt i Det Forenede Kongeriges væbnede  \r\n\r\n styrker og som bevis herfor fremvier en behørigt legaliseret attest, der på  \r\n\r\n begæring udstedes af de kompetente myndigheder i Det Forenede Kongerige. </P>  \r\n\r\n<P>Artikel 3 </P>  \r\n\r\n<P>Personer, der omfattes af nærværende overenskomst, skal anses at have  \r\n\r\n aftjent deres værnepligt i henhold til den i Det Forenede Kongerige gældende  \r\n\r\n lovgivning, hvis de har aftjent deres værnepligt i de danske væbnede styrker  \r\n\r\n og som bevis herfor fremviser en behørigt legaliseret attest, der på begæring  \r\n\r\n udstedes af de kompetente myndigheder i Danmark. </P>  \r\n\r\n<P>Artikel 4 </P>  \r\n\r\n<P>Hver af de kontraherende parters kompetente myndigheder skal samtidig med  \r\n\r\n eller efter optagelsen i lægdsrullen af personer, om hvem det vides, at de  \r\n\r\n omfattes af nærværende overenskomst, gøre de pågældende personer bekendt med,  \r\n\r\n at de har valget mellem at aftjene deres værnepligt i det ene eller det andet  \r\n\r\n af de to landes væbnede styrker, og at deres indkaldelse vil blive udsat,  \r\n\r\n indtil de fylder 21 år, med mindre de fremsætter anmodning i modsat retning.  \r\n\r\n</P>  \r\n\r\n<P>Artikel 5 </P>  \r\n\r\n<P>Personer, der omfattes af denne overenskomst, og som af lægelige grunde  \r\n\r\n findes uskikket til militærtjeneste eller som i overensstemmelse med  \r\n\r\n lovgivningen om værnepligt i det pågældende land fritages for tjeneste i de  \r\n\r\n væbnede styrker, skal ved anvendelsen af nærværende overenskomst anses at  \r\n\r\n have aftjent deres værnepligt, hvis de som bevis for Tjenstudygtigheden eller  \r\n\r\n fritagelsen fremlægger en af vedkommende lands kompetente myndigheder  \r\n\r\n udstedt, behørigt legaliseret attest herom. </P>  \r\n\r\n<P>Artikel 6 </P>  \r\n\r\n<P>Personer, der omfattes af denne overenskomst, og som frivilligt er  \r\n\r\n indtrådt i et af de to landes væbnede styrker og har gjort tjeneste i et  \r\n\r\n tidsrum, som ikke er kortere end den tjenestetid, der ved tidspunktet for  \r\n\r\n hjemsendelsen er fastsat i det pågældende lands lovgivning, skal ved  \r\n\r\n anvendelsen af nærværende overenskomst anses at have aftjent deres  \r\n\r\n værnepligt. </P>  \r\n\r\n<P>Artikel 7 </P>  \r\n\r\n<P>Personer, der omfattes af denne overenskomst, og som af de kompetente  \r\n\r\n myndigheder i et af de to lande har fået bevilget udsættelse med indkaldelse,  \r\n\r\n skal ikke indkaldes til tjeneste i det andet lands væbnede styrker, før  \r\n\r\n udsættelsen er udløbet. En behørigt legaliseret attest, udstedt af de  \r\n\r\n kompetente myndigheder i det land, som har bevilget udsættelse, skal anses  \r\n\r\n som bevis for sådan udsættelse. </P>  \r\n\r\n<P>Artikel 8 </P>  \r\n\r\n<P>Personer, der omfattes af denne overenskomst, og som under deres tjeneste  \r\n\r\n i et af de to landes væbnede styrker får orlov for at begive sig til det  \r\n\r\n andet land, skal ikke indkaldes til tjeneste i dette lands væbnede styrker,  \r\n\r\n hvis de fremlægger en behørigt legaliseret attest, udstedt på deres anmodning  \r\n\r\n af de kompetente myndigheder i det land, der har bevilget orloven. </P>  \r\n\r\n<P>Denne attest skal indeholde oplysning om efternavn, fornavn, rang,  \r\n\r\n regiment eller tjenestegren og den pågældende persons identifikationsnummer  \r\n\r\n tillige med datoen for orlovens begyndelse og udløb. Den pågældende skal  \r\n\r\n nårsomhelst under sit ophold på forlangende fremlægge denne attest. </P>  \r\n\r\n<P>Artikel 9 </P>  \r\n\r\n<P>Intet i nærværende overenskomst skal i en nødssituation forhindre en af de  \r\n\r\n kontraherende parters kompetente myndigheder i at indkalde personer, der  \r\n\r\n omfattes af denne overenskomst, eller i at overføre dem til reserven.  \r\n\r\n Personer, der i overensstemmelse med denne artikel er blevet indkaldt af en  \r\n\r\n af de kontraherende parter, skal senest ved afslutningen af deres ved  \r\n\r\n nødsituationen foranledigede tjeneste forsynes med en attest, indeholdende  \r\n\r\n alle oplysninger om tidspunktet for og karakteren af denne indkaldelse. </P>  \r\n\r\n<P>Artikel 10 </P>  \r\n\r\n<P>Enhver uoverensstemmelse vedrørende anvendelsen eller fortolkningen af  \r\n\r\n denne overenskomst skal afgøres ad diplomatisk vej eller - i mangel af sådan  \r\n\r\n afgørelse - på den måde, som de kontraherende parter måtte enes om. </P>  \r\n\r\n<P>Artikel 11 </P>  \r\n\r\n<P>Bestemmelserne i nærværende overenskomst kan ved noteveksling mellem den  \r\n\r\n danske regering og regeringen i Det Forenede Kongerige udvides till at  \r\n\r\n omfatte personer, som er eller måtte blive forpligtet til at aftjene  \r\n\r\n værnepligt såvel i henhold til den på en af kanaløerne eller øen Man herom  \r\n\r\n gældende lovgivning, som i henhold til den i Danmark herom gældende  \r\n\r\n lovgivning. </P>  \r\n\r\n<P>Artikel 12 </P>  \r\n\r\n<P>Nærværende overenskomst træder i kraft ved undertegnelsen og forbliver i  \r\n\r\n kraft, indtil et halvt år er forløbet fra den dag, da den ene af de  \r\n\r\n kontraherende parter over for den anden skriftligt måtte have opsagt den.  \r\n\r\n</P>  \r\n\r\n<P>Til bekræftelse heraf har de undertegnede, der dertil er behørigt  \r\n\r\n bemyndiget af deres respektive regeringer, underskrevet nærværende  \r\n\r\n overenskomst og forsynet den med deres segl. </P>  \r\n\r\n<P>Udfærdiget i London den tyvende januar 1955 i to eksemplarer på dansk og  \r\n\r\n engelsk, idet begge tekster har samme gyldighed. </P>  \r\n\r\n<P>(sign.) <B>Steensen-Leth.</B>  </P>  \r\n\r\n<P>(sign.) <B>Anthony Nutting.</B>  </P>  \r\n\r\n<P> Oversættelse. </P>  \r\n\r\n<P>Godkendt protokollat </P>  \r\n\r\n<P>Der er enighed om, at personer, som omfattes af den i dag underskrevne  \r\n\r\n britisk-danske overenskomst om militærtjeneste, og som har gjort tjeneste i  \r\n\r\n den fulde tjenestetid i det ene lands væbnede styrker, hvad angår  \r\n\r\n overenskomstens artikler 2 og 3 skal anses at have opfyldt alle de militære  \r\n\r\n forpligtelser, herunder forpligtelsen til at forrette tjeneste under  \r\n\r\n genindkaldeler i fredstid, som den i det andet land gældende lovgivning  \r\n\r\n pålægger dem. </P>  \r\n\r\n<P>(sign.) <B>Steensen-Leth.</B>  </P>  \r\n\r\n<P>(sign.) <B>Anthony Nutting. </B></P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 21. maj 1955.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H.C. Hansen . </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Tidligere deklaration omhandlende samme emne: BEK nr 21000 af 14/06/1869."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/07/1955"
        },
        {
            "displayName": "Accession",
            "displayValue": "L19550002264"
        },
        {
            "displayName": "Entydig dokumentidentifikation",
            "displayValue": "CM011137"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "22"
        },
        {
            "displayName": "År for udstedelse",
            "displayValue": "1955"
        },
        {
            "displayName": "Dato for underskrift",
            "displayValue": "21/05/1955"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Indenrigsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriet J.nr.105.D.10."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}