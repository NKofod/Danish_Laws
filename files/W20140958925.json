{
    "id": 164361,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9589 af 28/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven ikke at give samme tilbud om drinksbilletter til mænd og kvinder. Klagen drejede sig om et diskotek, der ved entré til diskoteket, tilbød mandlige gæster ølbilletter og kvindelige gæster drinksbilletter. Nævnet lagde til grund, at drinksbilletterne repræsenterede en potentiel højere værdi end ølbilletter. Diskoteket havde overtrådt loven ved ikke at oplyse de mandlige gæster om, at de havde mulighed for at få drinksbilletter i stedet for ølbilletter</p>\r\n</div>\r\n<p>Klagen drejer sig om forskelsbehandling på grund af køn i forbindelse med, at et diskotek giver kvindelige gæster drinksbilletter og mandlige gæster ølbilletter ved entréen til diskoteket.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede gav drinksbilletter til kvindelige gæster og ølbilletter til mandlige gæster. Fem medlemmer deltog i nævnets afgørelse.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et diskotek annoncerede med, at de på torsdage mellem kl. 23.00 og 24.00 gav kvindelige gæster 6 drinksbiletter og mandlige gæster 6 ølbilletter ved entréen til diskoteket på disse aftener, som diskoteket kaldte \"Ladies night\".</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> påstår, at diskoteket handlede i strid med ligestillingsloven ved ikke at give samme tilbud til mænd og kvinder.</p>\r\n<p>Klager henviser til, at drinksbilletterne og ølbilletterne ikke havde samme værdi. Når en ølbillet blev indvekslet, fik mændene udleveret en lille fad øl, hvis kvinderne derimod indvekslede en drinksbillet, fik de udleveret en stor fadøl.</p>\r\n<p>Klager henviser desuden til, at der blev annonceret for arrangementet \"Ladies night\" på skærme på diskoteket.</p>\r\n<p>Klager har fået bekræftet af personalet på diskoteket, at tilbuddet fungerede som oplyst.</p>\r\n<p>Der er ikke oplysninger om, at klager selv havde været på diskoteket i forbindelse med klagen.</p>\r\n<p>\r\n   <span class=\"Bold\">Indklagede</span> påstår, at der ikke er handlet i strid med ligestillingsloven.</p>\r\n<p>Indklagede henviser til, at der ikke var nogen forskel i bruttoværdien af drinksbilletterne og ølbilletterne.</p>\r\n<p>Indklagede henviser desuden til, at baggrunden for tilbuddet var, at størstedelen af de mandlige gæster havde efterspurgt øl.</p>\r\n<p>Indklagede henviser endeligt til, at de mænd, som hellere ville have drinksbilletter end ølbilletter, blot skulle bede om det ved udleveringen.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har overtrådt lov om ligestilling af mænd og kvinder ved ikke at give samme tilbud til mænd og kvinder ved entréen til diskoteket.</p>\r\n<p>Nævnet har lagt til grund, at drinksbilletterne repræsenterede en potentielt højere værdi end ølbilletterne.</p>\r\n<p>Nævnet har lagt vægt på at det ikke af annoncens ordlyd, fremgår, at mænd kunne få udleveret drinksbilletter i stedet for ølbilletter ved at bede om det. Indklagede har herefter ikke godtgjort, at forskelsbehandlingen ikke skyldtes køn, hvorfor det fremsatte tilbud er i strid med lov om ligestilling af mænd og kvinder.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Det fremgår af Rådets direktiv 2004/113/EF, artikel 14 om sanktion at: \"Medlemsstaterne fastsætter de sanktioner, der skal anvendes ved overtrædelse af de nationale bestemmelser, der er vedtaget i henhold til dette direktiv, og træffer de nødvendige foranstaltninger for at sikre, at sanktionerne bliver anvendt. De iværksatte sanktioner, der kan omfatte udbetaling af erstatning til ofret, skal være effektive, stå i rimeligt forhold til overtrædelsen og have afskrækkende virkning.\"</p>\r\n<p>I en situation som den foreliggende, hvor klager ikke har været mødt op hos indklagede, finder nævnet ikke, at han har været udsat for en krænkelse, der berettiger ham til en godtgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2014"
        },
        {
            "displayName": "Accession",
            "displayValue": "W20140958925"
        },
        {
            "displayName": "Entydig dokumentidentifikation",
            "displayValue": "CF000137"
        },
        {
            "displayName": "Dato for indlæggelse",
            "displayValue": "18/11/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9589"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "28/01/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500236-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}