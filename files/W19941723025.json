{
    "id": 32617,
    "title": "Reformatio in pejus ",
    "documentTypeId": "240",
    "isSagsforlobPeriodValid": false,
    "shortName": "KEN nr 17230 af 15/03/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Overtaksationskommissionen tog servituterstatning under påkendelse  \r\n\r\n uanset enighed mellem parterne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reformatio in pejus </H1>  \r\n\r\n<P></P>  \r\n\r\n<BR>  \r\n\r\n<P>Der foretoges: </P>  \r\n\r\n<P> <B>Overtaks. 2/94</B>  </P>  \r\n\r\n<P>Overtaksation i anledning af <B>ekspropriation til tilløbs- og  \r\n\r\n afløbsledning for Sæby Renseanlæg</B>  </P>  \r\n\r\n<P>Der fremlagdes ankebegæring af 17. december 1993 fra advokat A.  \r\n\r\n Laden-Andersen for ejerne under lb. nr.. 4, 5, 9, 11, 12, 13, 15, 16, 17 og  \r\n\r\n 19, udskrift af taksationskommissionens forhandlingsprotokol vedrørende  \r\n\r\n taksationsforretningen den 8. og 15. november 1993 med deri nævnte bilag samt  \r\n\r\n taksationskommissionens kendelse af 15. november 1993. </P>  \r\n\r\n<P>Af ejerne mødte (lb. nr. 15), (lb. nr. 16) og (lb. nr. 17) sammen med  \r\n\r\n advokat A. Laden-Andersen og anlægsgartner Gunnar Jensen fra Engelykke  \r\n\r\n Plantesalg. </P>  \r\n\r\n<P>For Sæby Kommune mødte formand for teknisk udvalg Svend Hansen og ingeniør  \r\n\r\n Oluf Hansen sammen med ingeniør Ole Pedersen fra Nellemann A/S. </P>  \r\n\r\n<P>Kommissionens formand spurgte, om nogen havde kendskab til forhold, der  \r\n\r\n kunne medføre inhabilitet for et eller flere medlemmer eller for den udpegede  \r\n\r\n landinspektør. Det var ikke tilfældet. </P>  \r\n\r\n<P>Mødet indledtes med en besigtigelse af forholdene på de arealer, hvor  \r\n\r\n ledningerne er blevet nedgravet. Derefter fortsattes forretningen på Hotel  \r\n\r\n Viking i Sæby, hvor parterne fik lejlighed til at udtale sig. </P>  \r\n\r\n<P>De fremmødte lodsejere gjorde rede for deres brug af de berørte arealer og  \r\n\r\n for forholdene omkring anlægsarbejderne. De forklarede samstemmende, at der  \r\n\r\n havde været støj og støvgener i anlægsperioden, hvor også deres adgang til  \r\n\r\n stranden var afskåret, og at sandfygningen fra opgravningsbæltet var fortsat  \r\n\r\n resten af sommeren, indtil dette bælte igen var dækket af bevoksning. </P>  \r\n\r\n<P>Anlægsgartner Gunnar Jensen redegjorde for de afgivne prisoverslag for  \r\n\r\n retablering af beplantning. </P>  \r\n\r\n<P>På lodsejerens vegne nedlagde advokat Laden-Andersen de samme påstande som  \r\n\r\n under taksationsforretningen. </P>  \r\n\r\n<P>Han gjorde gældende, at der ved erstatningsfastsættelsen bør tages hensyn  \r\n\r\n til, at de berørte arealer er opholdsarealer, som udgør en integreret del af  \r\n\r\n lodsejerenes privatboliger. Arealerne henligger som naturgrunde, og  \r\n\r\n beplantningen er tilpasset områdets jordbundsforhold. </P>  \r\n\r\n<P>Han bestred, at der ikke overfor taksationskommissionen skulle være  \r\n\r\n fremsat krav om erstatning for ulemper i forbindelse med den midlertidige  \r\n\r\n afståelse af arealertil arbejdsplads. Opgravningen fandt sted i  \r\n\r\n forsommerperioden og har derfor været særligt generende. </P>  \r\n\r\n<P>Med hensyn til fastsættelsen af erstatningen for den mistede beplantning  \r\n\r\n gjorde advokaten gældende, at den bør ske efter de principper, der er anført  \r\n\r\n i kendelse af 29. april 1987, afsagt af Overlandsvæsenskommissionen for  \r\n\r\n Viborg og Nordjyllands amtskommuner, der fastsatte erstatningen for planter  \r\n\r\n og buske til genanskaffelsesværdien og en skønsmæssig erstatning for større  \r\n\r\n træer. Han bestred, at overtaksationskommissionen kunne fastsætte  \r\n\r\n erstatningen efter et frit skøn. Grundlaget måtte være parternes bevisførelse  \r\n\r\n og dokumentation, og det måtte være kommunen, som skulle dokumentere, at der  \r\n\r\n er ydet lodsejerne fuld erstatning. Det er kommunens risiko, at man har valgt  \r\n\r\n at nedlægge ledningerne i et vækstmæssigt følsomt område. Hvor beplantningen  \r\n\r\n har udgjort skelhegn, ønsker lodsejerne dette bevaret. Det er ikke muligt at  \r\n\r\n foretage genbeplantning for de beløb, taksationskommissionen har fastsat.  \r\n\r\n</P>  \r\n\r\n<P>Sæby Kommunes repræsentanter nedlagde påstand om, at servituterstatningen  \r\n\r\n fastsættes i overensstemmelse med kommunens tilbud, og at den mistede  \r\n\r\n beplantning erstattes som bestemt af taksationskommissionen. De kunne ikke  \r\n\r\n anerkende, at der herudover tillægges lodsejerne erstatning for midlertidige  \r\n\r\n ulemper, eller at der ydes godtgørelse for udgifter til advokatbistand. </P>  \r\n\r\n<P>Ingeniør Ole Pedersen fra Nellemann A/S oplyste, at anlægsarbejdet stod på  \r\n\r\n i perioden 19. april - 8. juni 1993 og på de enkelte ejendomme varede 1-2  \r\n\r\n uger. </P>  \r\n\r\n<P>Kommissionen drøftede sagen og afsagde sålydende </P>  \r\n\r\n<P> <B>KENDELSE:</B>  </P>  \r\n\r\n<P>Når bortses fra lb. nr. 4, har der vedrørende de 9 andre ejendomme, der er  \r\n\r\n omfattet af anken til overtaksationskommissionen, været enighed mellem  \r\n\r\n parterne om udmålingen af servituterstatningen, som man har fastsat til  \r\n\r\n halvdelen af grundværdien ved den offentlige vurdering. Dette medfører, som  \r\n\r\n påpeget af taksationskommissionen, stærkt varierende erstatninger for de 9  \r\n\r\n ejendomme, svingende fra 9,98 kr. pr. (m2) til 20,05 kr. pr. (m2). </P>  \r\n\r\n<P>Overtaksationskommissionen er enig med taksationskommissionen i, at  \r\n\r\n erstatningsniveauet er for højt. Under hensyn hertil og til, at der er et  \r\n\r\n misforhold mellem erstatningerne til de enkelte lodsejere, finder  \r\n\r\n kommissionen anledning til at tage også servituterstatningerne under  \r\n\r\n påkendelse uanset den foreliggende enighed mellem parterne og uanset, at  \r\n\r\n kommunen har indgået forlig med en række andre lodsejere om erstatninger,  \r\n\r\n fastsat efter samme princip, jfr. herved miljøbeskyttelseslovens § 61, stk.  \r\n\r\n 2, og lov om offentlige veje § 53, stk. 3. Parterne har haft lejlighed til at  \r\n\r\n udtale sig om spørgsmålet. </P>  \r\n\r\n<P>Overtaksationskommissionen vurderer, at erstatningen for alle 10  \r\n\r\n ejendommes vedkommende bør fastsættes til samme (m2)-beløb. De  \r\n\r\n servitutbelagte arealer fremtræder ens, og uanset forskellene i den  \r\n\r\n offentlige vurdering må det antages, at indgrebet for alle ejendommene har  \r\n\r\n samme, meget begrænsede indflydelse på værdi og anvendelsesmuligheder, da  \r\n\r\n ingen af de berørte arealer i forvejen må bebygges. </P>  \r\n\r\n<P>Under hensyn til servituttens lempelige indhold, der - i modsætning til en  \r\n\r\n lang række andre servitutter om nedgravede ledninger - tillader beplantning  \r\n\r\n hen over ledningerne, og under hensyn til de servitutbelagte arealers  \r\n\r\n beliggenhed, karakter og de i forvejen påhvilende retlige bånd, herunder  \r\n\r\n kystbyggelinien, kan erstatningen for servitutpålægget passende fastsættes  \r\n\r\n til 4,00 kr. pr. (m2). Med en erstatning af denne størrelse er der i de  \r\n\r\n foreliggende tilfælde tillige ydet godtgørelse for gener under anlægsarbejdet  \r\n\r\n og for midlertidig arealafståelse. Kommissionen har herved lagt vægt på, at  \r\n\r\n gravearbejdet ikke er sket i umiddelbar nærhed af beboelse, og at den enkelte  \r\n\r\n ejendom alene har været afskåret fra havet i en kort periode uden for  \r\n\r\n badesæsonen. </P>  \r\n\r\n<P>Med hensyn til erstatningen for den mistede beplantning bemærkes, at  \r\n\r\n erstatningsfastsættelsen alene har måttet ske på grundlag af parternes  \r\n\r\n beskrivelse af planterne og af en besigtigelse af den tilbageblivende  \r\n\r\n beplantning. Der har ikke været forevist fotos eller lignende. Kommissionen  \r\n\r\n har ladet eventuel tvivl med hensyn til beplantningens art, tilstand og  \r\n\r\n omfang komme lodsejerne til gode. </P>  \r\n\r\n<P>Overtaksationskommissionen finder ligesom taksationskommissionen, at  \r\n\r\n erstatningen for tab af beplantning ikke bør fastsættes med udgangspunkt i  \r\n\r\n markedsprisen for tilsvarende nye planter, hvorved lodsejerne ville opnå mere  \r\n\r\n end fuld erstatning. Erstatningen bør fastsættes efter et skøn over ejernes  \r\n\r\n tab ved fjernelsen af planterne og ved eventuelle ulemper som følge heraf.  \r\n\r\n Kommissionen kan tiltræde det den enkelte lodsejer tillagte samlede beløb for  \r\n\r\n tab af planter. Dog findes erstatningen til ejerne under lb.nr. 5, 12 og 13  \r\n\r\n at burde forhøjes til de nedenfor anførte beløb som følge af ulemper ved den  \r\n\r\n slusevirkning, der ved blæst fra sydøstlige og nordøstlige vindretninger kan  \r\n\r\n følge af de skete hegnsgennembrud på disse ejendomme. </P>  \r\n\r\n<P>De fastsatte erstatningsbeløb forrentes fra ekspropriationsdagen den 15.  \r\n\r\n september 1992. </P>  \r\n\r\n<P>Det findes rimeligt, at der tillægges lodsejerne en passende godtgørelse  \r\n\r\n for udgifter til advokatbistand også ved sagens behandling for  \r\n\r\n overtaksationskommissionen, hvorfor tidligere tillagte beløb er forhøjet fra  \r\n\r\n 2.000 kr. til 3.000 kr. til hver enkelt ejer. </P>  \r\n\r\n<P>Herefter </P>  \r\n\r\n<P> <B>b e s t e m m e s:</B>  </P>  \r\n\r\n<P>Erstatningen til lodsejerne fastsættes således: </P>  \r\n\r\n<PRE>  \r\n\r\n   Lb. nr. 4.  \r\n\r\n For nedlæggelse af ledninger og for  \r\n\r\n servitutpålæg på ca. 260 (m2), pr. (m2)            4 kr.  \r\n\r\n For tab af beplantning                         4.000 kr.  \r\n\r\n Renter 9 1/2 % p.a. fra 15. september 1992  \r\n\r\n For  advokatbistand                            3.000 kr.  \r\n\r\n   Lb. nr. 5. Sæby Fiskeindustri A/S  \r\n\r\n For nedlæggelse af ledninger og for  \r\n\r\n servitutpålæg på ca. 495 (m2), pr. (m2)            4 kr.  \r\n\r\n For tab af beplantning                         6.000 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 9. A/S Stampen Savværk &amp; Emballagefabrik  \r\n\r\n For nedlæggelse af ledninger og for  \r\n\r\n servitutpålæg på ca. 325 (m2), pr. (m2)            4 kr.  \r\n\r\n For tab af beplantning                         1.000 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 11.  \r\n\r\n For nedlæggelse af ledninger og for  \r\n\r\n servitutpålæg på ca. 320 (m2), pr. (m2)            4 kr.  \r\n\r\n For tab af beplantning                         1.500 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 12.  \r\n\r\n For nedlæggelse af ledninger og for  \r\n\r\n servitutpålæg på ca. 245 (m2), pr. (m2)            4 kr.  \r\n\r\n For tab af beplantning                         7.000 kr.  \r\n\r\n Renter 9 1/2 % p.a. fra  15. september 1992  \r\n\r\n For advokatbistand                             3.000 kr.  \r\n\r\n   Lb. nr. 13.  \r\n\r\n For nedlæggelse af ledninger og for  \r\n\r\n servitutpålæg på ca. 200 (m2), pr. (m2)            4 kr.  \r\n\r\n For tab af beplantning                        10.000 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 15.  \r\n\r\n For nedlæggelse af ledninger og for  \r\n\r\n servitutpålæg på ca. 200 (m2), pr. (m2)            4 kr.  \r\n\r\n For tab af beplantning                         1.200 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 16.  \r\n\r\n For nedlæggelse af ledninger og for  \r\n\r\n servitutpålæg på ca. 200 (m2), pr. (m2)            4 kr.  \r\n\r\n For tab af beplantning                         2.400 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 17.  \r\n\r\n For nedlæggelse af ledninger og for  \r\n\r\n servitutpålæg på ca. 190 (m2), pr.(m2)             4 kr.  \r\n\r\n For tab af beplantning                         9.000 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n   Lb. nr. 19.  \r\n\r\n For nedlæggelse af ledninger og for  \r\n\r\n servitutpålæg på ca. 195 (m2), pr. (m2)            4 kr.  \r\n\r\n For tab af beplantning                        10.000 kr.  \r\n\r\n Renter 9 1/2 % p.a. fra 15. september 1992  \r\n\r\n For advokatbistand                             3.000 kr.  \r\n\r\n</PRE>  \r\n\r\n<P>Hermed afsluttedes forretningen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19941723025"
        },
        {
            "displayName": "Entydig dokumentidentifikation",
            "displayValue": "CA000528"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17230"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/03/1994"
        },
        {
            "displayName": "Administrerende myndighed",
            "displayValue": "Overtaksationskommissionen for Nordjyllands og Viborg amtsrådskredse"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}