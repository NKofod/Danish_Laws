{
    "id": 153273,
    "title": "Ankestyrelsens principafgørelse 193-10 om arbejdsskade - selvstændige - forsikret - medregnet belastningsperiode ved vurdering af erhvervssygdom",
    "documentTypeId": "240",
    "isSagsforlobPeriodValid": true,
    "shortName": "KEN nr 10369 af 31/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 193-10 om arbejdsskade - selvstændige - forsikret - medregnet belastningsperiode ved vurdering af erhvervssygdom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En selvstændig fodterapeut havde tegnet forsikring ved Arbejdsmarkedets Erhvervssygdomssikring den 15. januar 2007. Ved bedømmelsen af, om hendes anmeldte skuldergener kunne anerkendes som en erhvervssygdom, var det kun de arbejdsmæssige påvirkninger efter den 15. januar 2007, der blev vurderet.</p>\r\n   <p class=\"TekstGenerel\">Skuldersygdommen kunne ikke anerkendes som en erhvervssygdom, fordi de arbejdsmæssige påvirkninger ikke havde belastet og påvirket hendes skulder i tilstrækkelig grad.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2, § 5, § 7, § 48 og § 85</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Arbejdsskadestyrelsens bekendtgørelse nr. 94 af 4. februar 2009 om fortegnelse over erhvervssygdomme -</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse i din sag om, hvorvidt der kan ske anerkendelse af din anmeldte skuldersygdom som erhvervssygdom.</p>\r\n<p>Resultatet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Vi kan ikke anerkende din sygdom som erhvervssygdom</p>\r\n</p>\r\n<p>Du kan derfor ikke få erstatning eller andre ydelser efter arbejdsskadeloven.</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Fortegnelsen over erhvervssygdomme:</p>\r\n<p>Vi har lagt til grund, at der hos dig er konstateret forandringer i skulderleddets rotatorsener, i form af brist i supraspinatussenen. Du har arbejdet som selvstændig fodterapeut i cirka 33 år og fik symptomer i skulderen for cirka 1 år siden.</p>\r\n<p>Det fremgår af arbejdsskadesikringslovens § 2, stk. 3, at man som selvstændig kan forsikre sig, jf. lovens § 48, stk. 2.</p>\r\n<p>Lovens § 85, stk. 6 beskriver, at når der er tale om selvstændige, der har forsikret sig selv, anvendes bestemmelserne i loven kun for påvirkninger, der finder sted den 1. januar 2004 eller senere. Det fremgår desuden af bemærkningerne til lovforslaget, at man på den måde sikrer, at Arbejdsmarkedets Erhvervssygdomssikring ikke påføres en risiko for sygdomme, som de ikke før ikrafttrædelsesdagen har haft mulighed for at opkræve bidrag for. Videre anføres, at det betyder, at der alene ydes erstatning for de følger, der kan henføres til beskæftigelsesperioder, hvor den pågældende er dækket efter loven.</p>\r\n<p>Vi har lagt vægt på, at du siden den 15. januar 2007 har tegnet forsikring ved Arbejdsmarkedets Erhvervssygdomssikring, og at det således alene er ekspositionen på dit arbejde fra 15. januar 2007 og frem der er relevant, når det skal vurderes, om din skuldersygdom kan anerkendes som erhvervssygdom.</p>\r\n<p>Forandringer i skulderleddets rotatorsener og betingelserne for anerkendelse er nævnt i fortegnelsen over erhvervssygdomme punkt C. 5.1. Kravene er nærmere beskrevet i Arbejdsskadestyrelsens vejledning om erhvervssygdomme.</p>\r\n<p>Vi kan anerkende sygdomme, som er optaget på Arbejdsskadestyrelsens fortegnelse over erhvervssygdomme, hvis de betingelser, som er nævnt i forbindelse med sygdommen, er opfyldt.</p>\r\n<p>Det er en betingelse for at anerkende skuldersygdomme, at du har udført</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> repetitive (gentagne) og kraftfulde skulderbevægelser. Vi skal desuden vurdere armens stilling ved belastningen</p>\r\n   <p class=\"Liste1\">\r\n      <span class=\"Liste1Nr\">–</span> arbejde, der har indebåret statisk løft af overarmen til omkring 60 grader eller mere</p>\r\n</p>\r\n<p>I vurderingen af, om arbejdet har indebåret kraftfulde skulderbevægelser, kan indgå</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> graden af anvendelse af muskelkraft</p>\r\n   <p class=\"Liste1\">\r\n      <span class=\"Liste1Nr\">–</span> om emnet yder modstand</p>\r\n   <p class=\"Liste1\">\r\n      <span class=\"Liste1Nr\">–</span> om der er samtidige vride- eller drejebevægelser i skulderleddet</p>\r\n   <p class=\"Liste1\">\r\n      <span class=\"Liste1Nr\">–</span> om arbejdet udføres i akavede stillinger, herunder i yderstillinger eller med høje løft af overarmen</p>\r\n</p>\r\n<p>Vi vurderer, at din erhvervsmæssige udsættelse som fodterapeut i perioden fra 15. december 2007 og frem, ikke har indebåret kraftfulde skulderbevægelser. Vi bemærker i den forbindelse, at for at arbejdet kan betegnes som skulderbelastende, kraftfuldt arbejde, skal der som udgangspunkt have været tale om kraftudfoldelse, der ligger noget ud over den funktionskraft, der normalt bruges til at anvende skulderleddet, for at løfte og dreje armen. Skulderbelastende, kraftfuldt arbejde vil typisk være arbejde, hvor der skubbes, trækkes eller løftes meget med anvendelse af muskelstyrke i skulder/overarm. Dette har ikke været tilfældet ved dit arbejde som fodterapeut, og vi vurderer, at dit arbejde ikke har været kraftfuldt for skulderen.</p>\r\n<p>Du har desuden ikke haft arbejde med statisk løft af over armen til omkring 60 grader eller mere.</p>\r\n<p>Sygdomme, der ikke kan anerkendes efter fortegnelsen over erhvervssygdomme:</p>\r\n<p>Selvom en sygdom ikke er nævnt i fortegnelsen over erhvervssygdomme, eller selvom fortegnelsens betingelser for anerkendelse af den pågældende sygdom ikke er opfyldt, kan der være tale om erhvervssygdom. Det kan være tilfældet</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> hvis der foreligger generel medicinsk dokumentation for en sammenhæng mellem arbejdsbelastningen og udviklingen af en sygdom</p>\r\n   <p class=\"Liste1\">\r\n      <span class=\"Liste1Nr\">–</span> hvis det kan dokumenteres, at sygdommen må anses for udelukkende eller i overvejende grad at være forårsaget af arbejdets særlige art</p>\r\n</p>\r\n<p>Der gælder et særligt beviskrav, når vi skal vurdere, om en sygdom, som ikke er optaget på erhvervssygdomsfortegnelsen, kan anerkendes. Det er en forudsætning, at der ikke er kvalificeret lægefaglig tvivl om, at sygdommen i det konkrete tilfælde er erhvervsbetinget.</p>\r\n<p>Vi kan kun anerkende sygdommen efter, at sagen har været forelagt Erhvervssygdomsudvalget. Det er et udvalg, som rådgiver Arbejdsskadestyrelsen om tilfælde, der ikke kan anerkendes efter erhvervssygdomsfortegnelsen. Vi forelægger kun sager, hvis vi skønner, at der er mulighed for, at sygdommen vil kunne anerkendes.</p>\r\n<p>Vi har ikke fundet grundlag for at bede Arbejdsskadestyrelsen om at forelægge din sag for Erhvervssygdomsudvalget, for at lade dette udvalg vurdere din skuldersygdom.</p>\r\n<p>Vi vurderer, at der ikke er medicinsk dokumentation for en sammenhæng mellem din type arbejde som fodterapeut og udvikling af den beskrevne skuldersygdom.</p>\r\n<p>Vi vurderer, at dit arbejde som fodterapeut heller ikke har medført en særlig risiko for udvikling af brist i supraspinatussenen.</p>\r\n<p>Vi har i den forbindelse lagt vægt på, at de arbejdsmæssige påvirkninger, som du har været udsat for, efter en konkret vurdering, ikke findes at have belastet og påvirket din skulder i en sådan grad, at det må antages, at arbejdet har medført en særlig risiko for udvikling af den beskrevne skuldersygdom.</p>\r\n<p>Oplysningerne fremgår særligt af anmeldelsen, dit svar på Arbejdsskadestyrelsens spørgeskema af 22. februar 2010 samt telefonnotat fra Arbejdsskadestyrelsen den 17. marts 2010.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du har i klagen anført, at du i 34 år har arbejdet som fodterapeut på fuld tid og udelukkende har anvendt højre arm i belastende stillinger. Du er derfor forundret over, at der er afvist anerkendelse af skaden som en arbejdsskade.</p>\r\n<p>Vi bemærker, at dine oplysninger om belastningen er indgået ved sagens vurdering, men som det fremgår af begrundelsen ovenfor, er det vores vurdering, at din skuldersygdom ikke kan anerkendes som erhvervssygdom.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> de oplysninger, som forelå, da Arbejdsskadestyrelsen traf afgørelse i sagen</p>\r\n   <p class=\"Liste1\">\r\n      <span class=\"Liste1Nr\">–</span> Arbejdsskadestyrelsens afgørelse af 19. marts 2010. Ved denne afgørelse fik du afslag på anerkendelse af din sygdom som erhvervssygdom.</p>\r\n   <p class=\"Liste1\">\r\n      <span class=\"Liste1Nr\">–</span> klagen til Ankestyrelsen</p>\r\n   <p class=\"Liste1\">\r\n      <span class=\"Liste1Nr\">–</span> Arbejdsskadestyrelsens brev om genvurdering</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101036925"
        },
        {
            "displayName": "Entydig dokumentidentifikation",
            "displayValue": "BS006076"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10369"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/08/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1208338-10"
        },
        {
            "displayName": "Stikord",
            "displayValue": "193-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}