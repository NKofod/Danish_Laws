{
    "id": 39217,
    "title": "Bod 2.3.2. Kollektiv arbejdsret, generelt. Underbetaling. (* 1)(* 2) Ej bod for underbetaling, da der ikke forelå noget ansættelsesforhold. Landsorganisationen i Danmark for Handels- og Kontorfunktionærernes Forbund i Danmark (advokat Niels Chr.    Daugaard) mod Fællesforeningen for Danmarks Brugsforeninger for Kvickly, Frederikshavn (advokat Mariann Norrbom) Dommere: Marie-Louise Andreasen (retsformand), Arnold Hansen, Poul Flemming Hansen, Holm, Thorkild E. Jensen, Preben Albæk Petersen og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3950 af 18/08/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En bistandsmodtager blev på initiativ af et kommunalt  \r\n\r\n beskæftigelsessekretariat beskæftiget i en virksomhed. Kommunen betalte hende  \r\n\r\n 132 kr. pr. dag herfor, idet hun samtidig bibeholdt bistandshjælpen.  \r\n\r\n Virksomheden betalte hende ikke løn. Et fagforbund indklagede herefter  \r\n\r\n virksomheden for Arbejdsretten med påstand om bod for ikke at have betalt  \r\n\r\n hende løn efter den kollektive overenskomst på det pågældende område.  \r\n\r\n Arbejdsretten lagde til grund, at ordningen ikke reelt indebar en ansættelse.  \r\n\r\n</I> </P>  \r\n\r\n<P> <I>Virksomheden blev derfor frifundet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Kollektiv arbejdsret, generelt.  \r\n\r\n Underbetaling. (* 1)(* 2) Ej bod for underbetaling, da der ikke forelå noget  \r\n\r\n ansættelsesforhold. Landsorganisationen i Danmark for Handels- og  \r\n\r\n Kontorfunktionærernes Forbund i Danmark (advokat Niels Chr. Daugaard) mod  \r\n\r\n Fællesforeningen for Danmarks Brugsforeninger for Kvickly, Frederikshavn  \r\n\r\n (advokat Mariann Norrbom) Dommere: Marie-Louise Andreasen (retsformand),  \r\n\r\n Arnold Hansen, Poul Flemming Hansen, Holm, Thorkild E. Jensen, Preben Albæk  \r\n\r\n Petersen og Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Under sagen behandles spørgsmålet, om en arbejdsgiver skal betale  \r\n\r\n overenskomstmæssig løn for en periode, hvor en person var på arbejdspladsen i  \r\n\r\n tre uger umiddelbart forud for en ansættelse med løntilskud. </P>  \r\n\r\n<P>PARTERNES PÅSTANDE: </P>  \r\n\r\n<P>Klagerne, Landsorganisationen i Danmark for Handels- og  \r\n\r\n Kontorfunktionærernes Forbund i Danmark, har nedlagt påstand om, at Kvickly,  \r\n\r\n Frederikshavn, tilpligtes </P>  \r\n\r\n<P>- at anerkende, at forbundets medlem, Maja Louise Madsen, i perioden 11.  \r\n\r\n til 29.september 1989 havde krav på overenskomstmæssig løn. </P>  \r\n\r\n<P>- til HK at betale en efter rettens skøn fastsat bod. </P>  \r\n\r\n<P>Idet spørgsmålet om efterbetaling henskydes til afgørelse ad sædvanlig  \r\n\r\n fagretlig vej. </P>  \r\n\r\n<P>De indklagede, Fællesforeningen for Danmarks Brugsforeninger for Kvickly,  \r\n\r\n Frederikshavn, har påstået frifindelse. </P>  \r\n\r\n<P>SAGSFREMSTILLING: </P>  \r\n\r\n<P>På et møde mellem Handels- og Kontorfunktionærernes Forbund i Danmark og  \r\n\r\n Fællesforeningen for Danmarks Brugsforeninger den 7. juni 1984 om en sag,  \r\n\r\n hvor der var uenighed om en brugsforenings pligt til at betale løn for en  \r\n\r\n genoptræningsperiode, erklærede Fællesforeningen for Danmarks  \r\n\r\n Brugsforeninger, at tilsvarende fremtidige tilfælde ville blive drøftet med  \r\n\r\n den respektive afdeling af Handels- og Kontorfunktionærernes Forbund i  \r\n\r\n Danmark, før endelig aftale med socialforvaltningen indgås. </P>  \r\n\r\n<P>Maja Louise Madsen, der er født i 1963, var i 1989 enlig mor til to børn  \r\n\r\n og levede af bistandshjælp. Hun havde deltaget i et 16-ugers Arbejdsmarkedets  \r\n\r\n Uddannelseskursus indenfor service/turisme. </P>  \r\n\r\n<P>På foranledning af en henvendelse fra Frederikshavn kommunes  \r\n\r\n beskæftigelsessekretariat til Kvickly, Frederikshavn, mødte Maja Louise  \r\n\r\n Madsen i tiden fra den 11. til den 29. september 1989 i virksomheden. </P>  \r\n\r\n<P>Kommunen havde den 13. september 1989 som ansættelsesmyndighed udfærdiget  \r\n\r\n &#187;Ansættelsesbrev, Uddannelses- og kvalificeringsordning&#171; for Maja  \r\n\r\n Louise Madsen for den pågældende periode med angivet beskæftigelse som  \r\n\r\n heltidsbeskæftiget butiksmedhjælper i Kvickly til 132,60 kr. pr. dag. Ifølge  \r\n\r\n ansættelsesbrevet var der pligt til hurtigst muligt at meddele fravær på  \r\n\r\n grund af sygdom til virksomheden og til kommunens dagpengeafdeling. </P>  \r\n\r\n<P>Maja Louise Madsen fik for samme periode tillige bistandshjælp, og de  \r\n\r\n 132,60 kr. pr. dag blev betalt af kommunen. </P>  \r\n\r\n<P>Den 12. oktober 1989 godkendte kommunen løntilskud i forbindelse med  \r\n\r\n ansættelse af Maja Louise Madsen som omfattet af  \r\n\r\n uddannelses-/kvalificeringsordningen for ledige i Frederikshavn Kommune. </P>  \r\n\r\n<P>Under en forhandling den 29. april 1991 og et fællesmøde den 22. november  \r\n\r\n 1991 blev der ikke opnået enighed, om ansættelsen den 11.- 29. september 1989  \r\n\r\n var omfattet af gældende overenskomst. </P>  \r\n\r\n<P>FORKLARINGER: </P>  \r\n\r\n<P>Per Larsen har forklaret, at han er leder af Frederikshavn kommunes  \r\n\r\n beskæftigelsessekretariat og tidligere har været beskæftigelseskonsulent der.  \r\n\r\n</P>  \r\n\r\n<P>Maja Louise Madsen ville efter at have været på kursus gerne prøve at  \r\n\r\n arbejde i butik. Hun hørte til en lidt truet gruppe, der består af folk, der  \r\n\r\n enten har haft mange korte, skiftende arbejdsforhold eller slet ikke har  \r\n\r\n været i arbejde eller har opgivet en boglig uddannelse, og som af en af disse  \r\n\r\n grunde på et givet tidspunkt har brug for at blive &#187;hjulpet ind ad  \r\n\r\n arbejdsmarkedsdøren&#171;. </P>  \r\n\r\n<P>En af kommunens medarbejdere satte sig i forbindelse med Kvickly, der ikke  \r\n\r\n havde noget konkret behov for arbejdskraft, men som var indforstået med at  \r\n\r\n lade Maja Louise Madsen komme i praktik i forretningen. </P>  \r\n\r\n<P>Kommunen har ca. 1000 beskæftiget under forskellige ordninger og i fuld  \r\n\r\n forståelse med begge sider på arbejdsmarkedet. Ved en ordning som den, sagen  \r\n\r\n drejer sig om, foretager man altid en vurdering af, om der kan tænkes at  \r\n\r\n ligge et misbrug, d.v.s. gratis arbejdskraft for virksomheden. </P>  \r\n\r\n<P>Maja Louise Madsen fik at vide, at hun - som mange andre i tilsvarende  \r\n\r\n ordninger - ville få tillægget på 132,60 kr. pr. dag, svarende til  \r\n\r\n kursusgodtgørelse. Ansættelsesbrevet blev udfærdiget dels for at have et  \r\n\r\n papir om aftalen, dels for at præcisere, at kommunen fx. i relation til  \r\n\r\n forsikringsspørgsmål var den formelle arbejdsgiver. </P>  \r\n\r\n<P>Ordningen havde til formål at konstatere, om Maja Louise Madsen havde lyst  \r\n\r\n til og duede til den slags arbejde. Hvis hun havde opgivet i den aftalte  \r\n\r\n periode, ville der ikke være blevet iværksat sanktioner fx. fradrag i  \r\n\r\n bistandshjælpen. Hvis hun var kommet for sent eller var blevet væk enkelte  \r\n\r\n dage, ville man have talt med hende og brugt situationen pædagogisk.  \r\n\r\n Ordningen svarede til den introduktionsperiode, der senere er kommet direkte  \r\n\r\n hjemmel til. Den varer 2 uger og der ydes dagpenge i introduktionsperioden.  \r\n\r\n</P>  \r\n\r\n<P>Når kommunen ikke anvendte bestemmelsen i bistandslovens § 42,stk.3, var  \r\n\r\n det, fordi man nødig på det tidspunkt ville betragte Maja Louise Madsen som  \r\n\r\n revalidend. Når man ikke straks etablerede et arbejdsforhold med løntilskud,  \r\n\r\n må det formentlig have været, fordi Kvickly ikke ville gå ind på det. Hvis  \r\n\r\n der var blevet krævet overenskomstmæssig løn, havde kommunen højst kunnet  \r\n\r\n bidrage med ca. halvdelen (løntilskud). </P>  \r\n\r\n<P>Maja Louise Madsens senere ansættelse i Kvickly var et barselsvikariat.  \r\n\r\n</P>  \r\n\r\n<P>PARTERNES ARGUMENTER: </P>  \r\n\r\n<P>Klagerne har til støtte for påstandene gjort gældende, at det er en  \r\n\r\n almindelig arbejdsretlig grundsætning, at alt arbejde skal aflønnes  \r\n\r\n overenskomstmæssigt, hvilket også er baggrunden for Fællesforeningen for  \r\n\r\n Danmarks Brugsforeningers erklæring i 1984-sagen. </P>  \r\n\r\n<P>Forbundet må fastholde dette synspunkt, selvom man ikke betvivler  \r\n\r\n kommunens gode intentioner om at hjælpe folk tilbage til arbejdsmarkedet.  \r\n\r\n</P>  \r\n\r\n<P>Maja Louise Madsen var også i perioden 11. - 29. september 1989 i et  \r\n\r\n almindeligt ansættelsesforhold, og det er uden betydning, hvordan det er  \r\n\r\n etableret. Både hun og Kvickly må have haft den opfattelse, at der var tale  \r\n\r\n om et ansættelsesforhold. </P>  \r\n\r\n<P>Maja Louise Madsen skulle være i forretningen i arbejdstiden og følge  \r\n\r\n instrukser fra Kvickly, der kunne have afskediget hende, hvis man var  \r\n\r\n utilfreds med hendes indsats. Aftalen havde et både idealistisk og praktisk  \r\n\r\n formål, og forretningens risiko opvejes af det løntilskud, man ville kunne få  \r\n\r\n hos kommunen. Ved periodens udløb blev forholdet organiseret efter reglerne  \r\n\r\n om løntilskud, men praktisk skete der ingen forandring. </P>  \r\n\r\n<P>Der var ikke i lovgivningen regler om praktikperiode, før  \r\n\r\n introduktionsperioden senere blev indført. </P>  \r\n\r\n<P>De indklagede har heroverfor anført, at der ikke i perioden bestod noget  \r\n\r\n ansættelsesforhold mellem Maja Louise Madsen og Kvickly. Hun var i egen og  \r\n\r\n kommunens interesse i virksomheden i praktik, nogenlunde svarende til  \r\n\r\n skoleelevers erhvervspraktik og den senere indførte introduktionsperiode.  \r\n\r\n</P>  \r\n\r\n<P>I modsætning til sagen fra 1984 var der ikke noget ansættelsesforhold til  \r\n\r\n Kvickly. </P>  \r\n\r\n<P>Der var ikke forpligtelser for Maja Louise Madsen over for Kvickly, og der  \r\n\r\n var derfor ikke den gensidighed, som karakteriserer et ansættelsesforhold.  \r\n\r\n</P>  \r\n\r\n<P>Som der fremgår af Per Larsens forklaring havde kommunen gode grunde til  \r\n\r\n ikke at bruge reglerne om revalidering eller løntilskud, hvor det  \r\n\r\n udtrykkeligt er bestemt, at der skal ydes overenskomstmæssig løn. </P>  \r\n\r\n<P>ARBEJDSRETTENS BEGRUNDELSE OG KONKLUSION: </P>  \r\n\r\n<P>Udgangspunktet er, at der skal betales overenskomstmæssig løn for en  \r\n\r\n ansættelse, medmindre der udtrykkeligt er hjemlet en anden ordning. </P>  \r\n\r\n<P>Således som ordningen for Maja Louise Madsen var organiseret i den  \r\n\r\n periode, sagen drejer sig om, er der imidlertid ikke direkte eller i henhold  \r\n\r\n til fuldmagt truffet nogen ansættelsesaftale mellem Maja Louise Madsen og  \r\n\r\n Kvickly. </P>  \r\n\r\n<P>Der er ikke i det, der er forelagt Arbejdsretten, grundlag for at fastslå,  \r\n\r\n at ordningen reelt indebar en ansættelse, og Maja Louise Madsen har derfor  \r\n\r\n ikke krav på løn fra Kvickly, hvorfor frifindelsespåstanden tages til følge.  \r\n\r\n</P>  \r\n\r\n<P>T h i k e n d e s f o r r e t </P>  \r\n\r\n<P>De indklagede, Fællesforeningen for Danmarks Brugsforeningen for Kvickly,  \r\n\r\n Frederikshavn, frifindes. </P>  \r\n\r\n<P>I sagsomkostninger skal klagerne betale 2.000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen, s.155 ff, Hasselbalch Alm.del, s.89 ff,  \r\n\r\n AD 93.400, sammenlign. AD 91.323 (A 1993, s.28). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1994, side 13"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19940395013"
        },
        {
            "displayName": "Entydig dokumentidentifikation",
            "displayValue": "CA007152"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3950"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "18/08/1994"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "92.053"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}