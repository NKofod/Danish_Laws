{
    "id": 85502,
    "title": "Vejledning om bistandslovens bestemmelser om særlig støtte til børn og unge (supplement til hovedafsnit III i Socialministeriets vejledning af 15. december 1992). (Til samtlige kommuner og amtskommuner m.fl.) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 65 af 23/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om bistandslovens bestemmelser om  \r\n\r\n særlig støtte til børn og unge (supplement til hovedafsnit III i  \r\n\r\n Socialministeriets vejledning af 15. december 1992). </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner og amtskommuner  \r\n\r\n m.fl.) </P>  \r\n\r\n<BR>  \r\n\r\n<P>Ved lov nr. 327 af 14. maj 1997 om ændring af lov om social bistand er der  \r\n\r\n indført en ny foranstaltning i form af en fast kontaktperson for børn og  \r\n\r\n unge. Lov nr. 327 af 14. maj 1997 vedlægges til orientering. (* 1) </P>  \r\n\r\n<P>Fast kontaktperson for børn og unge </P>  \r\n\r\n<P>Fra den 1. juni 1997 vil kommunen som en foranstaltning efter  \r\n\r\n bistandslovens § 33, stk. 2, nr. 7, kunne beslutte at udpege en fast  \r\n\r\n kontaktperson for et barn eller en ung, når det må anses for at være af  \r\n\r\n væsentlig betydning af hensyn til barnets eller den unges særlige behov for  \r\n\r\n støtte, jf. bistandslovens § 33, stk. 1. </P>  \r\n\r\n<P>Tildeling af en fast kontaktperson er en foranstaltning på linie med de  \r\n\r\n øvrige foranstaltninger. Den retter sig således mod vanskeligt stillede børn  \r\n\r\n og unge i almindelighed, men kriminalitetstruede børn og unge samt børn og  \r\n\r\n unge, der har begået kriminalitet, vil kunne være en specifik målgruppe for  \r\n\r\n foranstaltningen. </P>  \r\n\r\n<P>Foranstaltningens formål er at imødekomme et behov hos barnet eller den  \r\n\r\n unge for en fast voksenkontakt, som barnets eller den unges forældre ikke  \r\n\r\n anses at kunne opfylde. </P>  \r\n\r\n<P>Den faste kontaktpersons opgave er at yde en støtte på det nære personlige  \r\n\r\n plan ved at være til rådighed, når barnet eller den unge har brug for en  \r\n\r\n voksen til at læsse bekymringer over på, tale med, blive opmuntret af, og som  \r\n\r\n samtidig kan stille krav til og korrigere eller om nødvendigt stoppe barnet  \r\n\r\n eller den unge, hvis der udvises uacceptabel adfærd. </P>  \r\n\r\n<P>Hvor en personlig rådgivers opgave er at vejlede og rådgive om en række  \r\n\r\n praktiske forhold, der skønnes at kunne støtte barnet eller den unge i  \r\n\r\n opvæksten og/eller med hensyn til de fremtidige leve- og arbejdsvilkår, er en  \r\n\r\n fast kontaktpersons opgave således at forholde sig til barnets/den unges  \r\n\r\n totale situation på linie med, hvad der normalt ville være forældrenes  \r\n\r\n opgave. </P>  \r\n\r\n<P>Det er væsentligt, at den, der udpeges, er en person, som barnet eller den  \r\n\r\n unge med tryghed vil henvende sig til. De særlige forudsætninger for de  \r\n\r\n personer, der udpeges til kontaktpersoner, er således, at der eksisterer et  \r\n\r\n tillidsforhold mellem barnet/den unge og den voksne, eller at et sådant  \r\n\r\n tillidsforhold bedømmes meget hurtigt at kunne etableres. En mulig  \r\n\r\n kontaktperson vil derfor ofte skulle findes i barnets eller den unges nære  \r\n\r\n omgivelser, fx en pædagog, en lærer, en klubmedarbejder, en idrætstræner  \r\n\r\n eller en anden voksen, som barnet eller den unge har tillid til. </P>  \r\n\r\n<P>Den enkelte kommune fastsætter selv, hvordan den vil udpege  \r\n\r\n kontaktpersoner, herunder om man vil antage et fast korps af kontaktpersoner  \r\n\r\n eller benytte sig af de nævnte persongrupper eller benytte en kombination af  \r\n\r\n begge dele. </P>  \r\n\r\n<P>Den faste kontaktpersons indsats vil variere efter forholdene i det  \r\n\r\n enkelte tilfælde. I nogle tilfælde vil nogle få timer ugentlig være  \r\n\r\n tilstrækkeligt, mens det i andre tilfælde er afgørende, at barnet eller den  \r\n\r\n unge har mulighed for at bruge kontaktpersonen døgnet rundt i en periode,  \r\n\r\n hvilket kan nødvendiggøre, at kontaktpersonen frikøbes fra sit almindelige  \r\n\r\n arbejde i denne periode. </P>  \r\n\r\n<P>Foranstaltningen kan ydes enkeltstående eller i kombination med de øvrige  \r\n\r\n foranstaltninger. En fast kontaktperson kan således udpeges til et  \r\n\r\n hjemmeboende barn eller ung samt i tilknytning til en anbringelse af barnet  \r\n\r\n eller den unge. En fast kontaktperson vil endvidere kunne udpeges i  \r\n\r\n forbindelse med en hjemgivelse af et barn eller en ung fra et døgnophold,  \r\n\r\n eventuelt i form af en medarbejder fra anbringelsesstedet. </P>  \r\n\r\n<P>Der er mulighed for at træffe beslutning om udpegning af en fast  \r\n\r\n kontaktperson, selv om forældremyndighedens indehaver ikke ønsker  \r\n\r\n foranstaltningen iværksat, jf. bistandslovens § 34. </P>  \r\n\r\n<P>Der er mulighed for at opretholde en foranstaltning i form af en fast  \r\n\r\n kontaktperson, indtil den unge fylder 20 år, hvis den unge er indforstået  \r\n\r\n hermed, jf. bistandslovens § 36, stk. 2. </P>  \r\n\r\n<P>Karen Jespersen </P>  \r\n\r\n<P>/Anders Lynge Madsen </P>  \r\n\r\n</DIV>",
    "isHistorical": true,
    "editorialNotes": [
        "(* 1) Loven udelades."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "C19970006560"
        },
        {
            "displayName": "Entydig dokumentidentifikation",
            "displayValue": "CM045213"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/05/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, Børne- og familiekt., j. nr. 5010-940"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}