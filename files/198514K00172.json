{
    "id": 108187,
    "title": "1985 BTL 172   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (ÆNDREDE REGULERINGSBESTEMMELSER, ÆNDRING AF   REGLERNE OM RET TIL DAGPENGE UNDER UDDANNELSE M.V.)    NR L 172 1985-86, 1. SAMLING BLAD NR 694 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 172",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 172 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Ændrede reguleringsbestemmelser, ændring af  \r\n\r\n reglerne om ret til dagpenge under uddannelse m.v.) <BR>  \r\n\r\n Nr L 172 1985-86, 1. samling Blad nr 694 </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19860319 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. En af disse besvarelser er medtaget som bilag til </P>  \r\n\r\n<P>betænkningen. </P>  \r\n\r\n<P>Skriftlige og/ eller mundtlige henvendelser er modtaget fra: </P>  \r\n\r\n<P>Dansk Arbejdsgiverforening, </P>  \r\n\r\n<P>Den forebyggende Børneforsorgs Arbejdsløshedskasse og </P>  \r\n\r\n<P>en gruppe arbejdsløse socialrådgivere i Århus. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med de af arbejdsministeren stillede og af flertallet </P>  \r\n\r\n<P>tiltrådte ændringsforslag. </P>  \r\n\r\n<P>Et mindretal (socialdemokratiets medlemmer af udvalget) indstiller </P>  \r\n\r\n<P>lovforslaget til vedtagelse med de af mindretallet stillede </P>  \r\n\r\n<P>ændringsforslag. </P>  \r\n\r\n<P>Med det forlig, regeringen og det radikale venstre netop har indgået, </P>  \r\n\r\n<P>finder socialdemokratiet det urimeligt, at man ikke har tænkt sig </P>  \r\n\r\n<P>at gennemføre lovgivning, der giver kompensation til de </P>  \r\n\r\n<P>medborgere, som af den ene eller anden grund er henvist til at </P>  \r\n\r\n<P>forsørge sig via dagpengesystemet. </P>  \r\n\r\n<P>Da regeringen og det radikale venstre gennemførte den såkaldte </P>  \r\n\r\n<P>&#187;julepakke&#171; stillede det radikale venstre krav om, at der skulle  \r\n\r\n</P>  \r\n\r\n<P>ske en forhøjelse af dagpengeniveauet for de syge og arbejdsløse </P>  \r\n\r\n<P>på 2 pct., en ganske utilstrækkelig forhøjelse for at holde disse </P>  \r\n\r\n<P>dårligt stillede grupper fri af den såkaldte &#187;julepakke&#171;. </P>  \r\n\r\n<P>Allerede inden man fra flertallets side har gennemført denne </P>  \r\n\r\n<P>utilstrækkelige regulering af dagpengene, har man indgået et nyt </P>  \r\n\r\n<P>forlig, som vil blive en betydelig større belastning for </P>  \r\n\r\n<P>dagpengemodtagerne. </P>  \r\n\r\n<P>Denne mangel på konsekvens fra det radikale venstres side fortæller, </P>  \r\n\r\n<P>at den nykonservative orientering fra dette partis side nu er </P>  \r\n\r\n<P>slået helt igennem, og at kravene til julepakken var et slet </P>  \r\n\r\n<P>skjult forsøg på at foregøgle en socialliberal holdning. </P>  \r\n\r\n<P>Mindretallet har fremsat ændringsforslag til lovforslaget, som vil </P>  \r\n\r\n<P>betyde, at dagpengene vil blive reguleret med 10 pct. fra 1. </P>  \r\n\r\n<P>april, og at den automatiske regulering af dagpengene igen skal </P>  \r\n\r\n<P>fungere fra den 1. april 1987. </P>  \r\n\r\n<P>Et andet mindretal (socialistisk folkepartis medlemmer af udvalget) </P>  \r\n\r\n<P>indstiller lovforslaget til vedtagelse med de af mindretallet </P>  \r\n\r\n<P>tiltrådte ændringsforslag, som bl.a. vil medføre en forhøjelse og </P>  \r\n\r\n<P>regulering af dagpenge og efterløn i 1986 med ca. 10 pct. </P>  \r\n\r\n<P>Forhøjelserne dækker langtfra den købekraftudhuling, som </P>  \r\n\r\n<P>dagpengemaksimum har været udsat for i perioden 1982-85, nemlig 14 </P>  \r\n\r\n<P>pct. som oplyst af arbejdsministeren til udvalget. </P>  \r\n\r\n<P>Påskepakken er heller ikke nogen lettelse for dagpengemodtagerne, men </P>  \r\n\r\n<P>nærmere en hån over for dem og efterlønsmodtagere, al den stund </P>  \r\n\r\n<P>påskepakken opsluger næsten halvdelen af de i dette lovforslag </P>  \r\n\r\n<P>foreslåede forbedringer. Det er så helt grotesk, at regeringen </P>  \r\n\r\n<P>igen foreslår en fastfrysning af satserne frem til 1. oktober </P>  \r\n\r\n<P>1987. </P>  \r\n\r\n<P>Mindretallet kan også støtte ændringsforslaget om at lade § 1, nr. 6, </P>  \r\n\r\n<P>udgå af lovforslaget. </P>  \r\n\r\n<P>Denne bestemmelse ser mindretallet i forlængelse af den opstramning, </P>  \r\n\r\n<P>som socialistisk folkeparti medvirkede til ved ændring af lov om </P>  \r\n\r\n<P>arbejdsformidling og arbejdsløshedsforsikring m.v. Dog har </P>  \r\n\r\n<P>udviklingen vist, at forvaltningen af den opstramning er sket </P>  \r\n\r\n<P>langt strengere end intentionerne var under lovforslagets </P>  \r\n\r\n<P>tilblivelse. Mindretallet ser dette forslag som en yderligere </P>  \r\n\r\n<P>opstramning - på samme måde som A-kassernes Samvirke ser det. </P>  \r\n\r\n<P>Mindretallet ønsker ikke at medvirke hertil. </P>  \r\n\r\n<P>Et tredje mindretal (venstresocialisternes medlem af udvalget) </P>  \r\n\r\n<P>indstiller lovforslaget til vedtagelse med de af mindretallet </P>  \r\n\r\n<P>tiltrådte ændringsforslag om en forhøjelse af dagpengene på 10 </P>  \r\n\r\n<P>pct. pr. 1. april 1986, skønt mindretallet mener, at denne </P>  \r\n\r\n<P>forhøjelse er utilstrækkelig i betragtning af, at fastfrysningen </P>  \r\n\r\n<P>af satserne siden 1982 har ført til en forringelse på ca. 14 pct. </P>  \r\n\r\n<P>i dagpengemaksimums købekraft. </P>  \r\n\r\n<P>Men de 10 pct. er en klar forbedring i forhold til regeringens </P>  \r\n\r\n<P>forslag om 2 pct., som må opfattes som en uartighed over for de </P>  \r\n\r\n<P>arbejdsløse; en uartighed, som ikke bliver mindre af, at dagpenge- </P>  \r\n\r\n<P>og efterlønsmodtagere står over for endnu et fald i købekraften på </P>  \r\n\r\n<P>grund af regeringens påskepakke. Der ydes ikke kompensation til </P>  \r\n\r\n<P>arbejdsløse og efterlønsmodtagere for dette indgreb fra </P>  \r\n\r\n<P>regeringens side. </P>  \r\n\r\n<P>Mindretallet kan ligeledes tiltræde ændringsforslaget om, at den </P>  \r\n\r\n<P>suspenderede pristalsregulering ikke videreføres til og med januar </P>  \r\n\r\n<P>1987 som foreslået af arbejdsministeren, men &#187;kun&#171; til og med  \r\n\r\n</P>  \r\n\r\n<P>reguleringspristallet for juli 1986. Men mindretallet skal ikke </P>  \r\n\r\n<P>undlade at gøre opmærksom på, at mindretallet er meget uenig med </P>  \r\n\r\n<P>socialdemokratiet i, at dagpengene kun skal reguleres en gang i </P>  \r\n\r\n<P>1986 (og ikke pr. 1. oktober 1986) efter at have været frosset </P>  \r\n\r\n<P>fast siden 1982, og at næste regulering således først bliver 1. </P>  \r\n\r\n<P>april 1987. </P>  \r\n\r\n<P>Mindretallet tiltræder også ændringsforslaget om at lade § 1, stk. 6, </P>  \r\n\r\n<P>udgå af lovforslaget. Arbejdsløshedskassernes Samvirke har i et </P>  \r\n\r\n<P>svar til udvalget bekræftet, at den foreslåede ændring af § 87 vil </P>  \r\n\r\n<P>friste A-kasserne til at vælge en for streng sanktion over for de </P>  \r\n\r\n<P>arbejdsløse. Der er tale om et meget fleksibelt regelsæt, og </P>  \r\n\r\n<P>A-kasserne har konstateret manglende ensartethed i direktoratets </P>  \r\n\r\n<P>afgørelser. </P>  \r\n\r\n<P>Hertil skal føjes, at en oppisket borgerlig hetz mod A-kassernes </P>  \r\n\r\n<P>fejludbetalinger i maj 1985 førte til en stramning i </P>  \r\n\r\n<P>kasseansvaret, skønt hetzen hvilede på et forkert grundlag. </P>  \r\n\r\n<P>Fejludbetalingerne udgjorde i 1983 2,69 pct. af de samlede </P>  \r\n\r\n<P>udbetalte dagpenge, og fejludbetalingerne må i øvrigt henføres til </P>  \r\n\r\n<P>et meget stort, uoverskueligt og uadministrerbart regelsæt, som </P>  \r\n\r\n<P>ikke blev ændret. </P>  \r\n\r\n<P>Mindretallet deler på den baggrund Arbejdsløshedskassernes Samvirkes </P>  \r\n\r\n<P>frygt. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af et mindretal (S), tiltrådt af et mindretal (SF) og VS): </P>  \r\n\r\n<P>1) Nr. 2 affattes således: </P>  \r\n\r\n<P>&#187;2. I § 47, stk. 3, 3. pkt., ændres &#187;januar 1986&#171; til:  \r\n\r\n &#187;juli </P>  \r\n\r\n<P>1986&#171;, og som 4. pkt. indsættes: </P>  \r\n\r\n<P>&#187;Den 1. april 1986 tillægges beregningsgrundlaget, således som det er  \r\n\r\n</P>  \r\n\r\n<P>opreguleret den 1. oktober 1982, 235 kr.&#171;&#187; </P>  \r\n\r\n<P>2) Nr. 6 udgår. </P>  \r\n\r\n<P>Til § 2 </P>  \r\n\r\n<P>Af arbejdsministeren, tiltrådt af et flertal (KF, V, RV, CD og KrF): </P>  \r\n\r\n<P>3) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende, § 1, </P>  \r\n\r\n<P>nr. 4 og 5, dog først den 1. august 1986. § 1, nr. 2, og § 3 har </P>  \r\n\r\n<P>virkning fra den 1. april 1986.&#171; </P>  \r\n\r\n<P>Til § 3 </P>  \r\n\r\n<P>Af et mindretal (S), tiltrådt af et mindretal (SF og VS): </P>  \r\n\r\n<P>4) I stk. 1 ændres &#187;1. oktober 1987&#171; til: &#187;1. april  \r\n\r\n 1987&#171; og &#187;1.626 </P>  \r\n\r\n<P>kr.&#171; til: &#187;1.758 kr.&#171;. </P>  \r\n\r\n<P>5) I stk. 2 ændres &#187;1. oktober 1987&#171; til: &#187;1. april  \r\n\r\n 1987&#171; og &#187;180 </P>  \r\n\r\n<P>kr.&#171; til: &#187;235 kr.&#171;. </P>  \r\n\r\n<P>6) I stk. 3 ændres i 1. pkt. &#187;1. oktober 1987&#171; til: &#187;1.  \r\n\r\n april 1987&#171; </P>  \r\n\r\n<P>og &#187;137 kr.&#171; til: &#187;235 kr.&#171;, i 2. pkt. &#187;92  \r\n\r\n kr.&#171; til: &#187;280 kr.&#171;, i </P>  \r\n\r\n<P>3. pkt. &#187;1. oktober 1987&#171; til: &#187;1. april 1987&#171; og  \r\n\r\n &#187;47 kr.&#171; til: </P>  \r\n\r\n<P>&#187;235 kr.&#171; og i 4. pkt. &#187;2.280 kr.&#171; til: &#187;2.490  \r\n\r\n kr.&#171;. </P>  \r\n\r\n<P>7) I stk. 4 ændres i 1. pkt. &#187;1. oktober 1987&#171; til: &#187;1.  \r\n\r\n april 1987&#171; </P>  \r\n\r\n<P>og &#187;137 kr.&#171; til: &#187;325 kr.&#171;, i 2. pkt. &#187;92  \r\n\r\n kr.&#171; til: &#187;280 kr.&#171;, i </P>  \r\n\r\n<P>3. pkt. &#187;1. oktober 1987&#171; til: &#187;1. april 1987&#171; og  \r\n\r\n &#187;47 kr.&#171; til: </P>  \r\n\r\n<P>&#187;235 kr.&#171; og i 4. pkt. &#187;2.280 kr.&#171; til: &#187;2.490  \r\n\r\n kr.&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1, 2 og 4-6 </P>  \r\n\r\n<P>Forslagsstillerne finder, at en 10 pct. regulering af satserne pr. 1. </P>  \r\n\r\n<P>april 1986 er påkrævet, og at den normale dyrtidsregulering af </P>  \r\n\r\n<P>satserne derefter skal genindtræde fra og med 1. april 1987. </P>  \r\n\r\n<P>Såfremt ændringsforslagene vedtages, vil der til 3. behandling i </P>  \r\n\r\n<P>nødvendigt omfang blive stillet supplerende ændringsforslag til </P>  \r\n\r\n<P>korrektion af eventuelle uklarheder m.v. </P>  \r\n\r\n<P>Til nr. 3 </P>  \r\n\r\n<P>Ændringsforslaget er en konsekvens af, at lovforslaget ikke kan nå at </P>  \r\n\r\n<P>blive vedtaget inden den 1. april 1986. Ændringsforslaget </P>  \r\n\r\n<P>medfører, at reguleringen af dagpenge og efterløn fortsat vil ske </P>  \r\n\r\n<P>med virkning fra den 1. april 1986. </P>  \r\n\r\n<P>Houe (KF) Henning Andersen (KF) Bo Kristensen (KF) fmd. Jette </P>  \r\n\r\n<P>Thomsen (KF) Jens Peter Jensen (V) Tørnæs (V) Bollmann (CD) </P>  \r\n\r\n<P>Kofod-Svendsen (KrF) Jytte Andersen (S) Joanna Rønn (S) </P>  \r\n\r\n<P>Bakholt (S) Søren B. Jørgensen (S) nfmd. Kaj Poulsen (S) </P>  \r\n\r\n<P>Søvndal (SF) Ole Henriksen (SF) Elisabeth Bruun Olesen (VS) </P>  \r\n\r\n<P>Estrup (RV) </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Et af udvalgets spørgsmål til arbejdsministeren og dennes besvarelse </P>  \r\n\r\n<P>heraf </P>  \r\n\r\n<P>Spørgsmål: </P>  \r\n\r\n<P>&#187;Vil vedtagelse af lovforslaget indebære, at der vil ske en </P>  \r\n\r\n<P>begunstigelse af ledige, som på dagpenge gennemfører en </P>  \r\n\r\n<P>kompetencegivende højere uddannelse, i forhold til almindelige </P>  \r\n\r\n<P>studerende?&#187; </P>  \r\n\r\n<P>Svar: </P>  \r\n\r\n<P>Jeg går ud fra, at der ved kompetencegivende uddannelse forstås </P>  \r\n\r\n<P>uddannelse, som er støtteberettiget efter lov om Statens </P>  \r\n\r\n<P>Uddannelsesstøtte. </P>  \r\n\r\n<P>Tanken med lovforslaget er generelt at give de ledige bedre mulighed </P>  \r\n\r\n<P>for gennem undervisning at kvalificere sig i en ledighedsperiode </P>  \r\n\r\n<P>og hermed forbedre deres erhvervsmuligheder. </P>  \r\n\r\n<P>Det har derimod naturligvis ikke været tanken at begunstige ledige i </P>  \r\n\r\n<P>forhold til almindelige uddannelsessøgende. </P>  \r\n\r\n<P>Efter forslaget kan ledige ikke bevare retten til dagpenge under </P>  \r\n\r\n<P>deltagelse i SU-berettiget undervisning, hvis undervisningen </P>  \r\n\r\n<P>finder sted før kl. 16.00. </P>  \r\n\r\n<P>Ledige, der ønsker at deltage i SU-berettiget undervisning om dagen, </P>  \r\n\r\n<P>er således i støttemæssig henseende ligestillet med alle andre </P>  \r\n\r\n<P>studerende. </P>  \r\n\r\n<P>Efter kl. 16.00 kan et ledigt medlem frit deltage i enhver form for </P>  \r\n\r\n<P>undervisning, uden at retten til dagpenge berøres heraf. </P>  \r\n\r\n<P>Ved vurderingen af, om der foreligger en begunstigelse for denne </P>  \r\n\r\n<P>gruppe i forhold til almindelige studerende, må man tage i </P>  \r\n\r\n<P>betragtning, at de ledige uddannelsessøgende samtidig er underlagt </P>  \r\n\r\n<P>en række begrænsninger, som ikke gælder for de almindelige </P>  \r\n\r\n<P>uddannelsessøgende. </P>  \r\n\r\n<P>F.eks. kan der ikke udbetales dagpenge, hvis den pågældende afbryder </P>  \r\n\r\n<P>et arbejdsforhold for at deltage i undervisning. Endvidere skal </P>  \r\n\r\n<P>den ledige stå til rådighed for arbejdsmarkedet i </P>  \r\n\r\n<P>undervisningsperioden, hvilket bl.a. betyder at den pågældende om </P>  \r\n\r\n<P>nødvendigt skal afbryde undervisningen, hvis arbejde tilbydes. </P>  \r\n\r\n<P>Jeg vil dog understrege, at jeg under alle omstændigheder vil følge </P>  \r\n\r\n<P>området meget tæt. Hvis det skulle vise sig, at reglerne kan føre </P>  \r\n\r\n<P>til en uheldig ændring af uddannelsesstrukturerne, er jeg </P>  \r\n\r\n<P>naturligvis indstillet på at tage eventuelle problemer op. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00172"
        },
        {
            "displayName": "Entydig dokumentidentifikation",
            "displayValue": "CL005922"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}