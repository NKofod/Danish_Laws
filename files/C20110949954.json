{
    "id": 138972,
    "title": "Skrivelse om Overdragelse af aktier til lån – styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9499 af 11/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Overdragelse af aktier til lån – styresignal</p>\r\n<p class=\"Standard\">Praksis hidtil</p>\r\n<p class=\"Standard\">Ligningsrådet og Skatterådet har i en række afgørelser taget stilling til, hvornår overdragelse af aktier skattemæssigt skal betragtes som lån (aktielån) og ikke afståelse.</p>\r\n<p class=\"Standard\">En af betingelserne for at betragte en overdragelse af aktier som et aktielån var hidtil, at låneperioden højst var 6 måneder, jf. Ligningsrådets afgørelser offentliggjort som TfS 1999, 408 og SKM2002.402.LR samt Skatterådets afgørelse offentliggjort som SKM2009.65.SR.</p>\r\n<p class=\"Standard\">Skatterådets afgørelse offentliggjort som SKM2011.667.SR</p>\r\n<p class=\"Standard\">Den 20. september 2011 blev Skatterådet forelagt en anmodning om bindende svar vedrørende aktielån.</p>\r\n<p class=\"Standard\">Spørger havde indgået aftaler om lån af aktier med henblik på spekulation i kursfald.</p>\r\n<p class=\"Standard\">Låneaftalerne indeholdt ikke et bestemt udløbstidspunkt, men långiver kunne i henhold til aftalevilkårene opsige lånene til ophør 3 bankdage efter den dag, opsigelsen kom låntageren i hænde. Låntager kunne opsige lånene til ophør den næstfølgende bankdag.</p>\r\n<p class=\"Standard\">Skatterådet vedtog, at overdragelse af aktier på de aftalte vilkår skulle betragtes som lån og ikke afståelse.</p>\r\n<p class=\"Standard\">Skatterådet vedtog desuden at ændre praksis for så vidt angår aftaler om aktielån, hvor opsigelse kan ske på tilsvarende vilkår som i den forelagte sag.</p>\r\n<p class=\"Standard\">Praksis efter Skatterådets afgørelse</p>\r\n<p class=\"Standard\">Skatterådets afgørelse betyder, at det i praksis opstillede krav om maksimalt 6 måneders løbetid for aktielån er ændret.</p>\r\n<p class=\"Standard\">Praksisændringen vedrører aftaler om aktielån, som er indgået på opsigelsesvilkår, der svarer til opsigelsesvilkårene i den sag, som Skatterådet fik forelagt.</p>\r\n<p class=\"Standard\">Praksisændringen betyder, at aftaler om lån af aktier, hvor der ikke på forhånd er aftalt et udløbstidspunkt for aftalen, men hvor aftalen af både långiver og låntager kan opsiges med få dages varsel, fremover kvalificeres som lån af aktier og ikke som afståelse af aktier, hvis aftalen i øvrigt må karakteriseres som lån, herunder at aktierne er overført fra långiver til låntager uden vederlag eller mod andet vederlag end købesummen for aktierne. Låntager skal endvidere være forpligtet til at tilbagelevere aktier af samme mængde og art til långiver ved låneperiodens udløb.</p>\r\n<p class=\"Standard\">Virkningstidspunkt for praksisændringen</p>\r\n<p class=\"Standard\">Praksisændringen har virkning for aktielånsaftaler, der indgås pr. 11. oktober 2011.</p>\r\n<p class=\"Standard\">Se om aktielån på Skats hjemmeside, www.skat.dk, Den juridiske vejledning, afsnit C.B.2.1.4.11.</p>\r\n<p class=\"Standard\">SKM2011.668.SKAT</p><div class=\"Givet\" id=\"Givet\"><p class=\"Givet\" align=\"center\">, den 11. oktober 2011</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2011"
        },
        {
            "displayName": "Accession",
            "displayValue": "C20110949954"
        },
        {
            "displayName": "Entydig dokumentidentifikation",
            "displayValue": "AN010929"
        },
        {
            "displayName": "Dato for førstegangsindlæggelse",
            "displayValue": "27/10/2011"
        },
        {
            "displayName": "Dato for indlæggelse",
            "displayValue": "27/10/2011"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9499"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "11/10/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Skatteministeriet (Det harmoniserede system)"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2011-390-0084"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}