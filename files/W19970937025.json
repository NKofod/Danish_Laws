{
    "id": 157324,
    "title": "Ankestyrelsens principafgørelse O-34-97 om forrevalidering - arbejdsprøvning - erhvervsplan - opholdskommune - foranstaltninger med afklarende sigte - flytning - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9370 af 15/03/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-34-97 om forrevalidering - arbejdsprøvning - erhvervsplan - opholdskommune - foranstaltninger med afklarende sigte - flytning - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke adgang til refusion for E kommune fra A kommune for udgifter til bistand til en mand, der i forbindelse med prøveløsladelse fra en institution beliggende i C kommune havde skaffet sig en bolig i E kommune.</p>\r\n   <p class=\"TekstGenerel\">Der var ikke tale om en sådan tilknytning til en institution i E kommune, at han kunne anses for anbragt i pleje i kommunen.</p>\r\n   <p class=\"TekstGenerel\">Det forhold, at han var under arbejdsprøvning på en revalideringsinstitution beliggende i D kommune, da han flyttede fra C kommune til E kommune, kunne ikke bevirke, at der var adgang til refusion for E kommune, idet der ikke var tale om en forud fastlagt erhvervsplan, men om foranstaltninger med et afklarende sigte i form af arbejdsprøvning. Desuden skete flytningen til en anden kommune, end den kommune, hvor arbejdsprøvningen foregik.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 11, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand afsonede i perioden 1988-1992 en forvaringsdom på en anstalt, beliggende i B kommune, hvorefter han indtil 1. marts 1994 afsonede i en institution under Kriminalforsorgen beliggende i C kommune. Han blev boende på institutionen i en periode efter den 1. marts.</p>\r\n<p>Det var oplyst, at manden inden indsættelse i forvaring boede i A kommune, og at denne kommune fortsatte som handlekommune, uanset at han afsonede i en anden kommune.</p>\r\n<p>I januar 1994 påbegyndte manden en arbejdsprøvning på et revalideringscenter i D kommune efter indstilling fra A kommune med henblik på afklaring af spørgsmålet om revalidering eller pension.</p>\r\n<p>Retten traf den 14. januar 1994 kendelse om at udskrive ham fra forvaring på prøve bl.a. på vilkår, at der inden prøveudskrivningen var skaffet ham  passende ophold og underhold.</p>\r\n<p>Den 15. juli 1994 flyttede han til E kommune, hvor han havde fundet en lejlighed. E kommune bevilgede hjælp fra samme dato efter bistandslovens § 37.</p>\r\n<p>A kommune gav i november 1994 afslag på E kommunes ansøgning om refusionstilsagn efter bistandsloven § 11 under henvisning til, at han ikke længere modtog behandling i form af et døgntilbud, men til gengæld var udflyttet i selvstændig bolig. E kommune anførte i anken til nævnet bl.a., at A kommune betragtede ham som revalidend efter bistandsloven § 43, og at man skulle være revalidend for at blive optaget på det pågældende revalideringscenter. Opholdet var helt klart et led i den af A kommune lagte plan.</p>\r\n<p>Kommunen anførte videre bl.a., at revalideringscentret var oprettet efter bistandsloven § 91, og der var ansat behandlere. Der var tale om en behandlingslignende institution, jf. § 11, stk. 1, nr. 2. A kommune havde medvirket til flytning fra en kommune til en anden og derefter til egen bolig.</p>\r\n<p>Ankenævnet traf afgørelse om, at E kommune ikke havde ret til refusion fra A kommune efter hans flytning til kommunen.</p>\r\n<p>Kriminalforsorgen oplyste på Ankestyrelsens telefoniske forespørgsel, at betingelserne for hans prøveløsladelse p.t. var: alkoholbehandling, antabus hos egen læge i E kommune 2 gange ugentlig, kontakt/samtale med en læge på anstalten i B kommune hver anden måned samt samtale med Kriminalforsorgen ca. 1 gang om måneden.</p>\r\n<p>Sagen blev behandlet i principielt møde med henblik på afklaring af, om foranstaltninger til afprøvelse af indplacering på arbejdsmarkedet har en sådan karakter, at refusionsforpligtelsen kan anses for at være stiftet forud for tidspunktet for fastlæggelse af en eventuel erhvervsplan.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ikke var adgang til refusion for E kommune fra en tidligere opholdskommune efter bistandslovens § 11, stk. 1, nr. 1, jf. § 10, stk. 1 for udgifter til bistand efter bistandsloven efter flytning til E kommune.</p>\r\n<p>Begrundelsen for afgørelsen var, at manden ikke kunne anses for anbragt i pleje i E kommune jf. bistandslovens § 11, stk.1, nr.1.</p>\r\n<p>Ankestyrelsen lagde derved vægt på, at der ikke efter prøveløsladelsen var tale om en sådan tilknytning til en institution i E kommune, at han kunne anses for anbragt i pleje i kommunen.</p>\r\n<p>Ankestyrelsen fandt heller ikke, at det forhold, at han var under arbejdsprøvning, da han flyttede til E kommune, kunne bevirke, at der var adgang til refusion for E kommune.</p>\r\n<p>Ankestyrelsen lagde herved vægt på, at der ikke var tale om en forud fastlagt erhvervsplan, men om foranstaltninger med et afklarende sigte i form af en arbejdsprøvning. I øvrigt skete flytningen ikke til den kommune, hvor erhvervscentret var beliggende.</p>\r\n<p>Ankestyrelsen lagde desuden vægt på nødvendigheden af, at pågældende fik en bolig i forbindelse med prøveløsladelsen.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970937025"
        },
        {
            "displayName": "Entydig dokumentidentifikation",
            "displayValue": "BS010112"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9370"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/03/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20577-95"
        },
        {
            "displayName": "Stikord",
            "displayValue": "O-34-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}