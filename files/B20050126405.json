{
    "id": 31594,
    "title": "Bekendtgørelse om Aujeszkys sygdom",
    "documentTypeId": "60",
    "isSagsforlobPeriodValid": true,
    "shortName": "BEK nr 1264 af 12/12/2005",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om Aujeszkys sygdom</p>\r\n      <p class=\"Indledning2\">I medfør af § 5, § 27, stk. 2, § 29, § 30, stk. 1 og 3, § 33, § 34, stk. 1, § 53, § 63 og § 70, stk. 3 og 4, i lov nr. 432 af 9. juni 2004 om hold af dyr, fastsættes:</p>\r\n      <p class=\"ParagrafGruppeOverskrift\">Anmeldelse og undersøgelse</p>\r\n      <p class=\"Paragraf\"><span class=\"ParagrafNr\">§ 1.</span> Ejeren eller brugeren af en besætning skal ved viden eller mistanke om, at Aujeszkys sygdom forekommer i besætningen, foretage anmeldelse herom til en dyrlæge.</p>\r\n      <p class=\"Stk2\"><span class=\"StkNr\">Stk. 2.</span> Anmeldelse skal ske, når</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> der hos grise med en alder på indtil 3 uger forekommer krampe og/eller lammelse efterfulgt af høj dødelighed, eller</p>\r\n          <p class=\"Liste1\"><span class=\"Liste1Nr\">2)</span> der hos drøvtyggere eller voksne svin optræder dødsfald efter forudgående krampe og/eller lammelse forbundet med intens lokal kløe, eller</p>\r\n          <p class=\"Liste1\"><span class=\"Liste1Nr\">3)</span> der hos hund eller kat på ejendomme med svinehold optræder dødsfald efter forudgående krampe og/eller lammelse forbundet med intens lokal kløe.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Modtager en dyrlæge anmeldelse om forekomst af eller mistanke om Aujeszkys sygdom, eller får en dyrlæge i øvrigt i forbindelse med sit arbejde mistanke om forekomst af Aujeszkys sygdom, skal dyrlægen snarest foretage en undersøgelse af besætningen med henblik på at konstatere, om noget dyr viser tegn på at være smittet med sygdommen. Hvis mistanken herefter ikke kan afvises, skal dyrlægen indsende fornødent materiale til undersøgelse på Danmarks Fødevareforskning eller et af Fødevarestyrelsen hertil godkendt laboratorium og underrette Fødevarestyrelsen.</p>\r\n      <p class=\"ParagrafGruppeOverskrift\">Mistænkte og smittede besætninger</p>\r\n      <p class=\"Paragraf\"><span class=\"ParagrafNr\">§ 3.</span> En besætning skal anses for mistænkt for smittet med Aujeszkys sygdom, jf. §§ 1 og 2, indtil mistanken afkræftes, eller besætningen konstateres smittet.</p>\r\n      <p class=\"Stk2\"><span class=\"StkNr\">Stk. 2.</span> Som mistænkt skal endvidere anses besætninger, der har fået tilført dyr fra besætninger, der er smittet med Aujeszkys sygdom, jf. § 4.</p>\r\n      <p class=\"Stk2\"><span class=\"StkNr\">Stk. 3.</span> En besætning, der modtager svin fra besætninger beliggende i områder, der nærmere fastsættes af Fødevarestyrelsen i forbindelse med udbrud af Aujeszkys sygdom, eller omkring besætninger med dyr med positiv reaktion for Aujeszkys sygdom, skal anses som mistænkt for at være smittet med Aujeszkys sygdom. Dette gælder dog ikke, hvis de modtagne dyr isoleres i mindst 30 dage og undersøges for Aujeszkys sygdom ved en blodprøve med negativt resultat inden indsættelse i besætningen. Blodprøven må tidligst udtages 21 dage efter påbegyndt isolation.</p>\r\n      <p class=\"Paragraf\"><span class=\"ParagrafNr\">§ 4.</span> En besætning skal anses for smittet med Aujeszkys sygdom, hvis der er påvist Aujeszkyvirus eller specifikke antistoffer mod Aujeszkyvirus i materiale fra dyr i besætningen.</p>\r\n      <p class=\"Paragraf\"><span class=\"ParagrafNr\">§ 5.</span> Svin fra en besætning, der er smittet med eller mistænkt for at være smittet med Aujeszkys sygdom, må kun flyttes fra ejendommen, hvis de føres direkte til slagteri, slagtehus eller destruktionsanstalt.</p>\r\n      <p class=\"Stk2\"><span class=\"StkNr\">Stk. 2.</span> Der må ikke indsættes svin i besætninger, der anses for smittet med Aujeszkys sygdom, jf. § 4.</p>\r\n      <p class=\"Stk2\"><span class=\"StkNr\">Stk. 3.</span> Ved udbrud af eller mistanke om forekomst af Aujeszkys sygdom kan Fødevarestyrelsen påbyde ejere eller brugere af andre end de i stk. 1 nævnte besætninger at påse, at svin kun fraflyttes ejendommen, hvis de føres direkte til slagteri, slagtehus eller destruktionsanstalt.</p>\r\n      <p class=\"Paragraf\"><span class=\"ParagrafNr\">§ 6.</span> Ejeren eller brugeren af en besætning omfattet af §§ 3 eller 4 skal give meddelelse herom i forbindelse med levering til slagteri, slagtehus eller destruktionsanstalt samt underrette alle, der kommer i kontakt med besætningen.</p>\r\n      <p class=\"Paragraf\"><span class=\"ParagrafNr\">§ 7.</span> Transport af svin fra besætninger omfattet af §§ 3 eller 4 skal tilrettelægges sådan, at dyrene hverken direkte eller indirekte kan komme i kontakt med andre dyr.</p>\r\n      <p class=\"Stk2\"><span class=\"StkNr\">Stk. 2.</span> Indtransport til slagteri eller slagtehus af dyr fra besætninger omfattet af §§ 3 eller 4 må kun ske på tidspunkter fastsat af fødevareregionen på slagtestedet.</p>\r\n      <p class=\"Stk2\"><span class=\"StkNr\">Stk. 3.</span> Inden modtagelsesstedet forlades, skal den person, som er ansvarlig for transporten, sørge for, at transportmidler og genstande, herunder fodtøj og overtrækstøj, der har været anvendt ved transporten, renses og desinficeres efter fødevareregionens nærmere anvisninger.</p>\r\n      <p class=\"Stk2\"><span class=\"StkNr\">Stk. 4.</span> De personer, der har deltaget ved transporten, anvendte transportmidler, genstande, beklædningsgenstande m.v. må ikke inden for de første 24 timer efter transportens afslutning komme i kontakt med husdyr fra besætninger, der ikke er omfattet af §§ 3 eller 4.</p>\r\n      <p class=\"Paragraf\"><span class=\"ParagrafNr\">§ 8.</span> I besætninger, der er omfattet af §§ 3 eller 4, kan Fødevarestyrelsen påbyde ejeren eller brugeren at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> iagttage særlige forholdsregler ved håndtering og udbringning af husdyrgødning,</p>\r\n          <p class=\"Liste1\"><span class=\"Liste1Nr\">2)</span> iagttage særlige regler vedrørende behandling og fjernelse af foder og halm fra ejendommen samt</p>\r\n          <p class=\"Liste1\"><span class=\"Liste1Nr\">3)</span> foretage rottebekæmpelse på ejendommen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 9.</span> En smittet besætning kan erklæres fri for Aujeszkys sygdom, når alle smittede dyr er fjernet, og når der ved undersøgelse af blodprøver fra samtlige søer, orner og gylte samt mindst 5% af slagtesvinene ikke er påvist reaktion for Aujeszkys sygdom. Prøverne af slagtesvinene skal udtages fra et repræsentativt udsnit af besætningen og omfatte mindst 12 dyr. Blodprøverne må tidligst være udtaget 3 måneder efter, at det eller de smittede dyr er fjernet fra besætningen.</p>\r\n      <p class=\"Stk2\"><span class=\"StkNr\">Stk. 2.</span> En besætning, der er under mistanke for Aujeszkys sygdom i henhold til § 3, stk. 2 og 3, kan erklæres fri for Aujeszkys sygdom, når alle de således tilførte dyr er fjernet, og der ved blodprøvning som anført i stk. 1 ikke er påvist reaktion for Aujeszkys sygdom. Blodprøverne må dog tidligst være udtaget 3 uger efter, at de tilførte dyr er fjernet fra besætningen.</p>\r\n      <p class=\"Paragraf\"><span class=\"ParagrafNr\">§ 10.</span> Vaccination imod Aujeszkys sygdom er ikke tilladt.</p>\r\n      <p class=\"ParagrafGruppeOverskrift\">Mærkning og blodprøvning</p>\r\n      <p class=\"Paragraf\"><span class=\"ParagrafNr\">§ 11.</span> Fødevarestyrelsen kan påbyde ejeren eller brugeren af en besætning at lade udtage blodprøver af denne med henblik på undersøgelse for forekomst af Aujeszkys sygdom.</p>\r\n      <p class=\"Stk2\"><span class=\"StkNr\">Stk. 2.</span> Fødevarestyrelsen kan i forbindelse hermed forbyde, at besætningen til- eller fraføres svin, indtil resultatet af undersøgelsen foreligger.</p>\r\n      <p class=\"Paragraf\"><span class=\"ParagrafNr\">§ 12.</span> Den ansvarlige ledelse af slagterier, slagtehuse og eksportmarkeder samt enhver, der eksporterer orner og søer, skal umiddelbart inden slagtningen eller eksporten kontinuerligt lade udtage blodprøver af 35 ‰ af de orner, hvis legemsvægt overstiger 140 kg, samt 35 ‰ af søerne til undersøgelse for Aujeszkys sygdom.</p>\r\n      <p class=\"Stk2\"><span class=\"StkNr\">Stk. 2.</span> Den ansvarlige for indsendelse af blodprøver i henhold til stk. 1 skal sørge for en sådan mærkning af prøverne, at mærket altid kan sættes i forbindelse med leverandørbesætningen for det prøvede dyr.</p>\r\n      <p class=\"Stk2\"><span class=\"StkNr\">Stk. 3.</span> Fødevarestyrelsen kan påbyde, at svin, der slagtes eller eksporteres, blodprøves for Aujeszkys sygdom.</p>\r\n      <p class=\"Stk2\"><span class=\"StkNr\">Stk. 4.</span> Enhver, der ved jagt eller nedskydning nedlægger vildsvin, skal lade udtage og indsende blodprøver af disse til undersøgelse for Aujeszkys sygdom.</p>\r\n      <p class=\"Stk2\"><span class=\"StkNr\">Stk. 5.</span> De ovenfor nævnte blodprøver kan anvendes til overvågning for andre sygdomme.</p>\r\n      <p class=\"ParagrafGruppeOverskrift\">Ornecentraler</p>\r\n      <p class=\"Paragraf\"><span class=\"ParagrafNr\">§ 13.</span> Det er forbudt at oprette og drive ornecentraler. Ved en ornecentral forstås en virksomhed med én eller flere orner, der erhvervsmæssigt anvendes til bedækning af andres hundyr.</p>\r\n      <p class=\"Stk2\"><span class=\"StkNr\">Stk. 2.</span> Uanset bestemmelsen i stk. 1 må den nuværende ejer af en ornecentral, der oprettet før den 27. april 1980 og registreret hos Fødevarestyrelsen, fortsætte virksomheden fra den allerede eksisterende central.</p>\r\n      <p class=\"Paragraf\"><span class=\"ParagrafNr\">§ 14.</span> Orner, der benyttes til naturlig bedækning af andres hundyr, må ikke indsættes i besætninger omfattet af §§ 3 eller 4.</p>\r\n      <p class=\"Stk2\"><span class=\"StkNr\">Stk. 2.</span> Orner, der henstår i en besætning omfattet af §§ 3 eller 4, må kun fraføres ejendommen, hvis de føres direkte til et slagteri, slagtehus eller en destruktionsanstalt.</p>\r\n      <p class=\"Paragraf\"><span class=\"ParagrafNr\">§ 15.</span> Orner, der benyttes til naturlig bedækning af andres hundyr, skal undersøges for Aujeszkys sygdom ved en årlig blodprøveundersøgelse.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen i stk. 1 gælder dog ikke orner fast udstationeret i besætninger, der kan anses for fri for Aujeszkys sygdom, og hvor ejeren eller brugeren af ornerne én gang årligt samt ved enhver flytning indberetter ornernes opholdssted til den fødevareregion, hvor ornecentralen er beliggende.</p>\r\n      <p class=\"ParagrafGruppeOverskrift\">Indsendelse af blodprøver</p>\r\n      <p class=\"Paragraf\"><span class=\"ParagrafNr\">§ 16.</span> De i §§ 9, 11, 12 og 15 nævnte blodprøver skal indsendes til Danmarks Fødevareforskning eller et af Fødevarestyrelsen hertil godkendt laboratorium.</p>\r\n      <p class=\"ParagrafGruppeOverskrift\">Betaling, straf og ikrafttrædelse</p>\r\n      <p class=\"Paragraf\"><span class=\"ParagrafNr\">§ 17.</span> Udgifterne til undersøgelse af de i § 2 nævnte prøver afholdes af Fødevarestyrelsen. Udgifter til andre prøver, der er udtaget i henhold til denne bekendtgørelse eller i henhold til påbud udstedt i medfør af bekendtgørelsen, er Fødevarestyrelsen uvedkommende.</p>\r\n      <p class=\"Paragraf\"><span class=\"ParagrafNr\">§ 18.</span> Med bøde straffes den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> overtræder § 1, stk. 1, § 2, § 5, stk. 1 og 2, §§ 6-7, § 10, § 12, stk. 1, 2 og 4, § 13, stk. 1, § 14 og § 15, stk. 1, eller</p>\r\n          <p class=\"Liste1\"><span class=\"Liste1Nr\">2)</span> undlader at efterkomme påbud eller forbud udstedt i medfør af § 5, stk. 3, § 8, § 11 og § 12, stk. 3.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 19.</span> Bekendtgørelsen træder i kraft den 1. januar 2006.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1195 af 29. december 1995 om Aujeszkys sygdom.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 12. december 2005</I></P><P CLASS=SIGN1 ALIGN=\"CENTER\">P.S.V.<BR>Birgit Hendriksen</P><P CLASS=SIGN2 ALIGN=\"RIGHT\">/ Christian Strøyer</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2005"
        },
        {
            "displayName": "Accession",
            "displayValue": "B20050126405"
        },
        {
            "displayName": "Entydig dokumentidentifikation",
            "displayValue": "BG000329"
        },
        {
            "displayName": "Dato for førstegangsindlæggelse",
            "displayValue": "23/12/2005"
        },
        {
            "displayName": "Dato for indlæggelse",
            "displayValue": "12/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1264"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "12/12/2005"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Fødevarestyrelsen, j.nr. 2005-20-321-00690 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}