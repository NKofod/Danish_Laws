{
    "id": 176620,
    "title": "Hjemvisning af påbud om at sikre, at stillads er opstillet sikkerhedsmæssigt fuldt forsvarligt",
    "documentTypeId": "240",
    "isSagsforlobPeriodValid": true,
    "shortName": "KEN nr 11290 af 27/11/2015",
    "documentHtml": "<div class=\"bjelke\">Den fulde tekst</div><p class=\"Titel2\">Hjemvisning af påbud om at sikre, at stillads er opstillet sikkerhedsmæssigt fuldt forsvarligt</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg hos virksomheden og afgav i den forbindelse påbud om at sikre, at stillads er opstillet sikkerhedsmæssigt fuldt forsvarligt ift. de arbejdsfunktioner, der skal udføres.</p>\r\n   <p class=\"TekstGenerel\">Et enigt nævn fandt, at klagen skulle behandles, da en tilbagemelding før klagefristen måtte betragtes som en klage over Arbejdstilsynets afgørelse.</p>\r\n   <p class=\"TekstGenerel\">Et enigt nævn ophævede afgørelsen, da nævnet ikke fandt, at der var tilstrækkelige oplysninger til at vurdere, om virksomheden var rette modtager af påbuddet.</p>\r\n   <p class=\"TekstGenerel\">Nævnet lagde vægt på, at sagen ikke er tilstrækkeligt oplyst til, at der kan træffes afgørelse om, at virksomheden skulle sikre, at stillads var opstillet sikkerhedsmæssigt fuldt forsvarligt ift. de arbejdsfunktioner, der skulle udføres på byggepladsen.</p>\r\n   <p class=\"TekstGenerel\">Nævnet lagde herved vægt på, at det ikke er oplyst, om påbuddet er givet til virksomheden som opstiller af stilladset, eller om virksomheden på anden måde havde ansvaret for, at stilladset var opstillet sikkerhedsmæssigt fuldt forsvarligt.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. november 2015 behandlet virksomhedens klage over Arbejdstilsynets afgørelse af 22. januar 2015 om strakspåbud til [navn udeladt] om at sikre, at stillads er opstillet sikkerhedsmæssigt fuldt forsvarligt ift. de arbejdsfunktioner, der skulle udføres på byggepladsen [adresse udeladt].</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E R</p>\r\n<p class=\"NormalInd\">Klagen vil blive behandlet trods klagefristen var overskredet.</p>\r\n<p class=\"NormalInd\">Arbejdsmiljøklagenævnet finder, at sagen ikke er tilstrækkeligt oplyst til at vurdere, om [navn udeladt] er rette modtager af Arbejdstilsynets afgørelse af 22. januar 2015 om strakspåbud til [navn udeladt] om at sikre, at stillads er opstillet sikkerhedsmæssigt fuldt forsvarligt ift. de arbejdsfunktioner, der skulle udføres, hvorfor sagen hjemvises.</p>\r\n<p class=\"NormalInd\">Det betyder, at Arbejdstilsynet skal vurdere sagen på ny. [Navn udeladt] vil høre fra Arbejdstilsynet.</p>\r\n<p class=\"Overskriftsnummer2\">B E G R U N D E L S E R</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Vedrørende klagefristen</span>\r\n</p>\r\n<p class=\"NormalInd\">Efter arbejdsmiljøloven kan en klage over Arbejdstilsynets afgørelse indbringes for Arbejdsmiljøklagenævnet inden 4 uger efter, at afgørelsen er meddelt den pågældende.</p>\r\n<p class=\"NormalInd\">Arbejdstilsynets afgørelse med påbud om at sikre, at stillads er opstillet sikkerhedsmæssigt fuldt forsvarligt ift. de arbejdsfunktioner, der skulle udføres på byggepladsen [adresse udeladt], er dateret og fremsendt via E-boks den 22. januar 2015.</p>\r\n<p class=\"NormalInd\">Det fremgår af afgørelsen, at klagefristen er inden fire uger efter, at afgørelsen er modtaget.</p>\r\n<p class=\"NormalInd\">[Navn udeladt] har ved brev af 27. februar 2015 (modtaget i Arbejdstilsynet den 9. marts 2015) klaget over Arbejdstilsynets afgørelse af 22. januar 2015.</p>\r\n<p class=\"NormalInd\">Klagefristen for at klage var den 24. februar 2015, hvorfor klagefristen umiddelbart er overskredet.</p>\r\n<p class=\"NormalInd\">Som udgangspunkt skal en for sent indgivet klage ikke behandles af Arbejdsmiljøklagenævnet.</p>\r\n<p class=\"NormalInd\">Der er dog mulighed for at se bort fra en overskridelse af klagefristen, hvis særlige grunde taler derfor.</p>\r\n<p class=\"NormalInd\">Nævnet finder, at [navn udeladt] tilbagemeldinger af 28. januar 2015 (modtaget i Arbejdstilsynet den 11. februar 2015) om, at virksomheden ikke har ansatte, at der har været tilknyttet autoriseret arbejdsmiljørådgiver på virksomheden [navn udeladt], samt at byggeriet er færdigt og byggepladsen ryddet, må betragtes som en klage over Arbejdstilsynets afgørelse.</p>\r\n<p class=\"NormalInd\">Nævnet finder på den baggrund, at der er en særlig grund, således at klagen skal behandles.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Om virksomheden er rette modtager af påbuddet om at sikre, at stillads er opstillet sikkerhedsmæssigt fuldt forsvarligt:</span>\r\n</p>\r\n<p class=\"NormalInd\">Arbejdsmiljøklagenævnet lægger vægt på, at sagen ikke er tilstrækkeligt oplyst til, at der kan træffes afgørelse om, at [navn udeladt] skulle sikre, at stillads var opstillet sikkerhedsmæssigt fuldt forsvarligt ift. de arbejdsfunktioner, der skulle udføres på byggepladsen [adresse udeladt].</p>\r\n<p class=\"NormalInd\">Nævnet lægger herved vægt på, at det ikke er oplyst, om påbuddet er givet virksomheden som opstiller af stilladset, eller om virksomheden på anden måde havde ansvaret for, at stilladset var opstillet sikkerhedsmæssigt fuldt forsvarligt.</p>\r\n<p class=\"NormalInd\">Det fremgår af reglerne, at forpligtelserne påhviler arbejdsgivere, virksomhedsledere, arbejdsleder og øvrige ansatte, leverandører, projekterende, reparatører m.fl. efter arbejdsmiljølovens almindelige regler.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"Overskriftsnummer2\" style=\"text-align: left;\">Om fristen for at klage</p>\r\n<p class=\"Liste1\">\r\n   <span class=\"Liste1Nr\">–</span> § 81, stk. 1 og stk. 4, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010 med de ændringer, der følger af lov nr. 356 af 9. april 2013.</p>\r\n<p class=\"Overskriftsnummer2\" style=\"text-align: left;\">Om Arbejdstilsynets ret til at træffe afgørelse</p>\r\n<p class=\"Liste1\">\r\n   <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftsnummer2\" style=\"text-align: left;\">Om rette modtager</p>\r\n<p class=\"Liste1\">\r\n   <span class=\"Liste1Nr\">–</span> § 15, § 38 og § 45 i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">–</span> § 2, i Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"Liste1\">\r\n   <span class=\"Liste1Nr\">–</span> § 3, i Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler</p>\r\n<p class=\"Overskriftsnummer2\" style=\"text-align: left;\">Om bygge- og anlægsarbejde</p>\r\n<p class=\"Liste1\">\r\n   <span class=\"Liste1Nr\">–</span> § 4, i Arbejdstilsynets bekendtgørelse nr. 1516 af 16. december 2010 om bygge-og anlægsarbejde</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet, mail af 28. september 2015 fra [navn udeladt], samt udtalelse fra Arbejdstilsynet af 15. oktober 2015.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[Navn udeladt]</p>\r\n<p class=\"Overskriftsnummer2\">[Stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til</p>\r\n<p class=\"NormalInd\">[Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010 med senere ændringer</span>\r\n</p>\r\n<p class=\"Overskriftsnummer1\">\r\n   <span class=\"Bold\">Almindelige pligter</span>\r\n</p>\r\n<p class=\"NormalInd\">\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n<p class=\"Liste1\">\r\n   <span class=\"Liste1Nr\">1.</span> kapitel 5 om arbejdets udførelse,</p>\r\n<p class=\"Liste1\">\r\n   <span class=\"Liste1Nr\">2.</span> kapitel 6 om indretning af arbejdsstedet,</p>\r\n<p class=\"Liste1\">\r\n   <span class=\"Liste1Nr\">3.</span> kapitel 7 om tekniske hjælpemidler m.v.,</p>\r\n<p class=\"Liste1\">\r\n   <span class=\"Liste1Nr\">4.</span> kapitel 8 om stoffer og materialer.</p>\r\n<p class=\"Overskriftsnummer1\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p class=\"NormalInd\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"Overskriftsnummer1\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Overskriftsnummer1\">\r\n   <span class=\"Bold\">Klageadgang</span>\r\n</p>\r\n<p class=\"NormalInd\">\r\n   <span class=\"Bold\">§ 81.</span> Klage over en afgørelse truffet af Arbejdstilsynet i henhold til denne lov, jf. dog stk. 6, eller i henhold til en EU-forordning vedrørende forhold omfattet af denne lov kan indbringes for Arbejdsmiljøklagenævnet, inden 4 uger efter at afgørelsen er meddelt den pågældende.</p>\r\n<p class=\"NormalInd\">…</p>\r\n<p class=\"NormalInd\">Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 2.</span> Forpligtelserne ifølge denne bekendtgørelse påhviler arbejdsgivere, virksomhedsledere, arbejdsleder og øvrige ansatte, leverandører, projekterende, reparatører m.fl. efter arbejdsmiljølovens almindelige regler.</p>\r\n<p class=\"NormalInd\">\r\n   <span class=\"Bold\">§ 13.</span> Ved udførelsen af arbejdet skal det sikres</p>\r\n<p class=\"NormalInd\">at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende,</p>\r\n<p class=\"NormalInd\">\r\n   <span class=\"Bold\">…</span>\r\n</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler</span>\r\n</p>\r\n<p class=\"NormalInd\">\r\n   <span class=\"Bold\">§ 3.</span> Forpligtelserne efter denne bekendtgørelse påhviler arbejdsgivere, virksomhedsledere, arbejdsledere og øvrige ansatte, brugere, leverandører, projekterende, reparatører m.fl. efter arbejdsmiljølovens almindelige regler, jf. § 2 og kapitel 4 i loven.</p>\r\n<p class=\"Overskriftsnummer1\">\r\n   <span class=\"Bold\">Almindelige bestemmelser</span>\r\n</p>\r\n<p class=\"NormalInd\">\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p class=\"Overskriftsnummer1\">\r\n   <span class=\"Bold\">Opstilling</span>\r\n</p>\r\n<p class=\"NormalInd\">\r\n   <span class=\"Bold\">§ 7.</span> Opstillingen af et teknisk hjælpemiddel skal være sikkerheds- og sundhedsmæssigt fuldt forsvarlig</p>\r\n<p class=\"NormalInd\">Stk. 2. Det skal herunder sikres, at</p>\r\n<p class=\"Liste1\">\r\n   <span class=\"Liste1Nr\">1.</span> underlag, understøtning, fastgørelse og stabilitet er forsvarlig under hensyn til hjælpemidlets vægt, form og anvendelse,</p>\r\n<p class=\"Liste1\">\r\n   <span class=\"Liste1Nr\">2.</span> støj, vibrationer eller andre svingninger, som udgår fra hjælpemidlet, er imødegået så effektivt som muligt ved opstilling på dæmpende underlag, afskærmning eller andre foranstaltninger,</p>\r\n<p class=\"Liste1\">\r\n   <span class=\"Liste1Nr\">3.</span> farer og gener fra varme, støv, røg, dampe, gasser m.v., som bortledes fra hjælpemidlet, og eventuelle andre faremomenter ved dette er effektivt imødegået,</p>\r\n<p class=\"Liste1\">\r\n   <span class=\"Liste1Nr\">4.</span> placering og opstillingsmåde er forsvarlig under hensyn til de omgivende forhold,</p>\r\n<p class=\"Liste1\">\r\n   <span class=\"Liste1Nr\">5.</span> placering og opstillingsmåde ikke er til hinder for, at betjening og andet arbejde ved hjælpemidlet kan udføres sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Stk. 3. Opstilling, nedtagning og demontering af et teknisk hjælpemiddel skal foregå på en sikker måde, og især skal eventuelle anvisninger fra fabrikanten følges.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Særlige bestemmelser</span>\r\n</p>\r\n<p class=\"NormalInd\">\r\n   <span class=\"Bold\">§ 17.</span> For anvendelsen af de i bilag 1 nævnte tekniske hjælpemidler gælder foruden §§ 4-16 detailreglerne fastsat i bilaget.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Bilag til bekendtgørelsen</span>\r\n</p>\r\n<p class=\"Overskriftsnummer1\">\r\n   <span class=\"Bold\">Stilladser</span>\r\n</p>\r\n<p class=\"NormalInd\">\r\n   <span class=\"Bold\">6.11</span> Hvis stilladset ikke er opstillet i en standardopstilling efter den pågældende stilladstypes brugsanvisning, skal der for den valgte stilladskonstruktion foreligge en konstruktionsberegning, der indeholder specifikation over den påtænkte opstilling. Konstruktionsberegningen skal indeholde en styrke- og stabilitetsberegning.</p>\r\n<p class=\"NormalInd\">\r\n   <span class=\"Bold\">6.13.</span> Stilladset skal være opstillet forsvarligt under hensyn til arbejdets art, understøttelsesforhold, fastgørelsesforhold, påregnelige belastninger, herunder vejrforhold, og andre forhold, der måtte have betydning for stilladsets stabilitet og bæreevne.</p>\r\n<p class=\"NormalInd\">\r\n   <span class=\"Bold\">6.16.</span> Til opstilling af et stillads må kun anvendes dele, der hører til samme stilladssystem, eller som er åbenbart egnede til at kombineres. De enkelte stilladsdeles samling og fastholdelse skal være forsvarligt udført. Stilladsskruetvinger skal være egnede, og må kun anvendes, hvis stilladssystemets egne dele, eller dele, som er åbenbart egnede til at kombineres, ikke umiddelbart kan anvendes. Det skal sikres, at de anvendte dele er i forsvarlig stand.</p>\r\n<p class=\"NormalInd\">\r\n   <span class=\"Bold\">6.20.</span> Stilladsdæk, adgangsveje, gangbroer og lignende skal være forsynet med rækværk, jf. pkt. 6.21, eller anden effektiv afspærring overalt, hvor der kan ske fald til det omgivende underlag.</p>\r\n<p class=\"NormalInd\">\r\n   <span class=\"Bold\">6.21.</span> Rækværk efter pkt. 6.20 skal have fornøden styrke og være forsvarligt udført. Rækværket kan bestå af håndliste i 1 meters højde, knæliste i 0,5 meters højde og fodliste der er mindst 15 cm. Rækværket kan også bestå af anden afskærmning, hvis dette sikrer på tilsvarende vis. Ved lavere faldhøjde kan knæliste og fodliste undlades, med mindre undladelsen udgør en særlig fare.</p>\r\n<p class=\"NormalInd\">\r\n   <span class=\"Bold\">6.30.</span> Under brugen af et stillads skal det sikres, at stilladset ikke anvendes til arbejdsfunktioner, som det ikke er egnet til.</p>\r\n<p class=\"NormalInd\">\r\n   <span class=\"Bold\">6.31.</span> Op- og nedgang samt anden færdsel på stilladset må kun foregå ad de dele af stilladset, der er indrettet hertil, eller ad andre ligeså forsvarlige adgangs- og færdselsveje.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 1516 af 16. december 2010 om bygge-og anlægsarbejde</span>\r\n</p>\r\n<p class=\"NormalInd\">\r\n   <span class=\"Bold\">§ 3.</span> Forpligtelserne efter denne bekendtgørelse påhviler arbejdsgivere, virksomhedsledere, arbejdsledere og øvrige ansatte, brugere, leverandører, projekterende, reparatører m.fl. efter arbejdsmiljølovens almindelige regler, jf. § 2 og kapitel 4 i loven.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Sikring mod nedstyrtning og gennemstyrtning</span>\r\n</p>\r\n<p class=\"NormalInd\">\r\n   <span class=\"Bold\">§ 37.</span> Ved arbejde og færdsel i og på bygninger og konstruktioner m.v., på arbejdsdæk, arbejdsplatforme, stilladser, adgangsveje o.l. samt i øvrigt, hvor der er risiko for nedstyrtning eller gennemstyrtning, skal der, hvor det er nødvendigt af hensyn til de beskæftigedes sikkerhed og sundhed, etableres kollektive sikkerhedsforanstaltninger, f.eks. rækværk, skærme eller net, der effektivt sikrer mod nedstyrtning eller gennemstyrtning. Ved arbejde og færdsel på tage skal der træffes sikkerhedsforanstaltninger som angivet i § 38.</p>\r\n<p class=\"NormalInd\">Stk. 2. Sikkerhedsforanstaltningerne skal vælges under hensyn til arbejdets art og karakter, højden, der arbejdes i, samt under hensyn til de forhold, hvorunder arbejdet udføres. Sikkerhedsforanstaltningerne skal desuden vælges således, at faren under deres etablering og fjernelse er mindre end den fare, de skal afværge.</p>\r\n<p class=\"NormalInd\">Stk. 3. Rækværk, skærme og net m.v. skal være tilstrækkeligt høje, have fornøden styrke og være forsvarligt udført. Rækværk skal mindst bestå af en håndliste, en knæliste og en fodliste. Overdækninger over huller m.v. skal være forsvarligt udført, have tilstrækkelig styrke og være sikret mod forskydning.</p>\r\n<p class=\"NormalInd\">Stk. 4. Faldsikringsudstyr kan kun vælges til arbejdsopgaver, hvor sikkerhedsforanstaltninger til kollektiv beskyttelse, f.eks. rækværk, skærme og net, ikke med rimelighed kan anvendes på grund af arbejdets art og karakter.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Sikring mod nedstyrtning og gennemstyrtning ved arbejde og færdsel på tage</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Ved arbejde og færdsel på tage, skal der alt efter tagets hældning træffes følgende kollektive sikkerhedsforanstaltninger mod nedstyrtning fra tagkant og tagfod:</p>\r\n<p class=\"Tab1\">1) Taghældning under 15º: Hvor tagkanten er mere end 3,5 meter over det omgivende underlag, skal der langs kanten opsættes rækværk eller anden lige så effektiv sikring. Hvis tagarbejdet foregår på skridsikkert underlag og under gode vind- og vejrforhold, kan højden hæves til 5 meter. Hvis arbejdet kan udføres, uden at det er nødvendigt at komme nærmere end 2 meter til tagkanten, kan rækværket erstattes af en tydelig og holdbar markering af arbejdsstedet. Færdsel må ikke finde sted uden for markeringen.</p>\r\n<p class=\"Tab1\">2) Taghældning på 15º eller derover: Hvis tagfoden er mere end 2 meter over det omgivende underlag, og der under arbejdets udførelse vil forekomme arbejde eller færdsel i en højde af 5 meter eller derover, skal der, inden arbejdet påbegyndes, ved tagfoden anbringes stillads, skærm, net eller lign., der med sikkerhed kan standse fald af personer. Hvis taget er glat, skal der, uanset hvilken højde, der arbejdes i, anvendes tagstiger, medmindre lægterne forsvarligt kan fungere som sådanne.</p>\r\n<p class=\"Tab1\">3) Taghældning på 34º eller derover: Der skal træffes foranstaltninger som angivet i nr. 2 og derudover anbringes skærm, net eller lign. således, at den lodrette afstand fra de steder, hvorfra der arbejdes, til skærmen m.v. aldrig overstiger 5 meter. Der skal desuden, uanset hvilken højde, der arbejdes i, altid anvendes tagstiger, medmindre lægterne forsvarligt kan fungere som sådanne.</p>\r\n<p class=\"Tab1\">4) Taghældning over 60º: Der skal træffes foranstaltninger som angivet i nr. 3, dog således, at den lodrette afstand fra arbejdssteder til skærm m.v. aldrig overstiger 2 meter.</p>\r\n<p class=\"NormalInd\">Stk. 2. Pladser for op- og nedhejsning af materialer m.v. og rør til nedstyrtning af affald skal være forsynet med rækværk, skærm, net eller lign., når den lodrette afstand fra tagkant til det omgivende underlag det pågældende sted overstiger 2 meter.</p>\r\n<p class=\"NormalInd\">Stk. 3. Indhak i taget skal sikres som angivet i stk. 2, medmindre indhakket er effektivt markeret, jf. stk. 1, nr. 1.</p>\r\n<p class=\"NormalInd\">Stk. 4. Ved gavle skal der langs tagkanten opsættes rækværk eller anden lige så effektiv kollektiv sikkerhedsforanstaltning mod nedstyrtning, hvis</p>\r\n<p class=\"Tab1\">1) der arbejdes eller sker færdsel på tage med en hældning på 15º eller derover,</p>\r\n<p class=\"Tab1\">2) arbejdet eller færdslen sker mindre end 2 meter fra gavlkanten, og</p>\r\n<p class=\"Tab1\">3) den lodrette afstand fra det sted ved gavlkanten, hvor der arbejdes eller sker færdsel, overstiger 2 meter til det omgivende underlag.</p>\r\n<p class=\"NormalInd\">Stk. 5. Sikkerhedsforanstaltninger som angivet i stk. 1 - 4 skal også træffes ved mindre faldhøjde end angivet i disse bestemmelser, hvis der på grund af arbejdets art, vejrforholdene, tagfladens art eller andre forhold er særlig fare for nedstyrtning, eller hvis nedstyrtning på det omgivende underlag er forbundet med særlig fare.</p>\r\n<p class=\"NormalInd\">Stk. 6. Ved åbninger i tage, hvor der er risiko for nedstyrtning, og ved tagbeklædning og underlag, hvor der er risiko for gennemstyrtning, skal der etableres kollektive sikkerhedsforanstaltninger, der effektivt sikrer mod disse risici.</p>\r\n<p class=\"NormalInd\">Stk. 7. De i stk. 1 – 6 nævnte sikkerhedsforanstaltninger skal vælges som angivet i § 37, stk. 2, og rækværk, skærme, net og overdækninger m.v. skal være indrettet som angivet i § 37, stk. 3.</p>\r\n<p class=\"NormalInd\">Stk. 8. Kollektive sikkerhedsforanstaltninger kan undlades, hvis arbejdet er kortvarigt og udføres med anvendelse af egnet faldsikringsudstyr.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2015"
        },
        {
            "displayName": "Accession",
            "displayValue": "W20151129025"
        },
        {
            "displayName": "Entydig dokumentidentifikation",
            "displayValue": "BE006649"
        },
        {
            "displayName": "Dato for indlæggelse",
            "displayValue": "19/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11290"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/11/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 2015-6100-40869 + 2015-6199-55187"
        },
        {
            "displayName": "Stikord",
            "displayValue": "Klagefrist, stillads, rette modtager"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}