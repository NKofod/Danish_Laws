{
    "id": 197072,
    "title": "Pressenævnets kendelse i sag nr. 2017-80-0064",
    "documentTypeId": "240",
    "isSagsforlobPeriodValid": true,
    "shortName": "KEN nr 9015 af 05/01/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0064</p>\r\n<div class=\"Resume\">\r\n   <p class=\"TekstGenerel\">Pressenævnet genoptager ikke behandlingen af sag om en artikels tilgængelighed</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person anmodede Pressenævnet om at genoptage behandlingen af en sag, hvor Politiken havde afvist at hindre tilgængeligheden af artiklen ”Kreditorer anklager Sundown-arrangør for fup” fra 2012. På baggrund af anmodningen berigtigede nævnet enkelte formuleringer i kendelsen. Da nævnet ikke fandt væsentlige sagsbehandlingsfejl, blev anmodningen om genoptagelse afvist.</p>\r\n</div>\r\n<p>[Klager] har anmodet om genoptagelse af Pressenævnets sag nr. 2017-80-0017, [Klager] mod Politiken, som nævnet traf afgørelse i den 30. oktober 2017. Sagen vedrørte [Klager]s klage over Politikens afvisning af at slette eller anonymisere artiklen <span class=\"Italic\">”Kreditorer anklager Sundown-arrangør for fup”</span>, som blev bragt på Politikens hjemmeside den 1. august 2012.</p>\r\n<p>\r\n</p>\r\n<p>[Klager] er den omtalte koncertarrangør. Han har anmodet Pressenævnet om at genoptage sagen og har henvist til, at nævnet har begået sagsbehandlingsfejl. </p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Af Pressenævnets kendelse af 30. oktober 2017 i sag nr. 2017-80-0017 fremgår blandt andet:</p>\r\n<p>\r\n</p>\r\n<p>”[…]</p>\r\n<p>Politiken bragte den 12. august 2012 artiklen <span class=\"Italic\">”Kreditorer anklager Sundown-arrangør for fup”</span> på avisens hjemmeside politiken.dk. Af artiklen fremgik følgende:</p>\r\n<p>\r\n</p>\r\n<p style=\"text-align: justify;\">”<span class=\"Italic\">Ikke kun publikum føler sig snydt af arrangøren af Sundown-festivalen.</span></p>\r\n<p>I kølvandet på den aflyste endagsfestival Sundown, der skulle være afholdt 28. juli, følger ikke kun en række skuffede koncertgængere men også en flere kreditorer, der siger, at de ikke har fået betaling fra koncertarrangøren.</p>\r\n<p>Blandt dem er partner i hjemmesidefirmaet [Virksomhed A] [Person 1], der mangler at få penge for de to hjemmesider, han har lavet for koncertarrangøren [Klager].</p>\r\n<p>»Han henvendte sig og sagde nærmest, at vi skulle rydde kalenderen, for nu kom der noget stort. Han skulle have lavet to hjemmesider, som han selv havde designet til og som skulle kodes. Vi lavede en god pris, fordi han lovede, at der ville komme fem af den slags opgaver om året«, siger [Person 1].</p>\r\n<p>\r\n</p>\r\n<p>\r\n   <span class=\"Italic\">Nægter at betale</span>\r\n</p>\r\n<p>[Virksomhed A] brugte meget tid på siderne, men som direktøren siger, har de før haft specielle kunder, så de holder humøret højt. Pludselig vil koncertarrangøren alligevel have et helt tredje design, som en af hans venner angiveligt har lavet.</p>\r\n<p>»Han er svær at gøre tilfreds, og hvis vi siger, at vi eksempelvis ikke har åbent i påsken, siger han at vi er nogle amatører og at vi ikke får pengene«.</p>\r\n<p>Derfor satte firmaet ekstraordinært en mand på arbejde i påsken for at servicere [Klager]s krav.</p>\r\n<p>[Klager] nægter ifølge [Person 1] at betale sin regning på 20.312,50 kroner, som koncertarrangøren synes er en urimelig pris, og nu er sagen sendt videre til [Virksomhed A]s advokat og til inkasso.</p>\r\n<p>Den historie lyder nærmest identisk med den, videofotograf [Videofotografen] fortæller. Han blev hyret til at klippe en reklamefilm for [Klager]. Han mener, at arrangøren skylder ham 5.000 kroner og har derfor sendt ham til inkasso. Men hvad værre er, han følger sig truet.</p>\r\n<p>\r\n</p>\r\n<p>\r\n   <span class=\"Italic\">Klipper føler sig truet</span>\r\n</p>\r\n<p>[Videofotografen] havde sagt til [Klager], at han ville gå til medierne, hvis han ikke pungede ud.</p>\r\n<p>»[Klager] ringede til mig, efter at jeg ikke havde været i stand til at komme i kontakt med ham længe, og sagde at vi havde haft sådan et godt samarbejde og jeg da også skulle have nogle penge. Jeg kan bare komme og hente dem kontant - hvis jeg ikke går til medierne«.</p>\r\n<p>[Videofotografen] fortæller, at [Klager] virkede truende, og sagde, at han »ikke kan garantere for, hvad der kommer til at ske med dig« hvis han gik til medierne. Siden tilbød han ifølge [Videofotografen] at fordoble beløbet for at holde mund.</p>\r\n<p>\r\n</p>\r\n<p>\r\n   <span class=\"Italic\">[Resten af teksten er skrevet med fed i artiklen:]</span>\r\n</p>\r\n<p>\r\n   <span class=\"Italic\">Kan ikke genkende kritikken</span>\r\n</p>\r\n<p>Koncertarrangør [Klager] kan slet ikke genkende kritikken fra de to firmaer.</p>\r\n<p>»[Virksomhed A] har fået 50 procent af pengene for den ene side, de har været med til at lave. Det design, de leverede, var helt ubrugeligt og det de kodede var noget rod. Der er intet at komme efter, for de har ikke leveret varen«, siger [Klager].</p>\r\n<p>Og til [Videofotografen] har han en udstrakt hånd.</p>\r\n<p>»[Videofotografen] blev tilbudt sine penge, men han prøvede at afpresse for det dobbelte for ikke at gå til medierne«.</p>\r\n<p>\r\n   <span class=\"Italic\">Har du tilbudt ham, at han kan hente 5.000 kroner i kontanter?</span>\r\n</p>\r\n<p>»Hell no, vi har jo en klar aftale«</p>\r\n<p>\r\n   <span class=\"Italic\">[Videofotografen] siger, at du forsøgte at betale dig fra dårlig omtale og har været truende?</span>\r\n</p>\r\n<p>»Vi havde jo en aftale. Hvad skulle jeg få ud af det? Der er ikke meget kød på de to sager. Det sidste vi hørte fra [Videofotografen] var, at han smækkede røret på. Han kan bare komme og få sine penge«, siger [Klager]. ”</p>\r\n<p>\r\n</p>\r\n<p>[Klager] anmodede den 5. september 2017 Politiken om at gøre artiklen mindre tilgængelig på politiken.dk. Det afviste Politiken. [Klager]s klage over Politikens afvisning er modtaget i Pressenævnet den 11. september 2017. [Klager] anmodede også i 2013 Politiken om at slette artiklen.</p>\r\n<p>\r\n</p>\r\n<p>Af udskrift af 3. oktober 2017 fra Det Centrale Virksomhedsregister (CVR-registret) fremgår det, at [Klager] og en anden person er ansvarlige deltagere i selskabet [Virksomhed C].</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[…]</p>\r\n<p>[Klager] har videre fremlagt en bankbekræftelse af 1. oktober 2012 på en overførsel på 7.500 kroner fra [Virksomhed B] til [Virksomhed A] og anført, at det er faktureringen plus fire overarbejdstimer.</p>\r\n<p>[…]</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jesper Rothe, Hans Peter Blicher, Lene Sarup og John Meinert Jacobsen.</p>\r\n<p>\r\n</p>\r\n<p>[Klager] har klaget over, at Politiken har afvist at gøre en artikel fra august 2012 mindre tilgængelig på politiken.dk.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt om punkt B.</span> <span class=\"Italic\">8</span></p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Artiklen er kritisk over for [Klager]. Han beskyldes blandt andet for at skylde to kreditorer penge. [Klager] er citeret for svar i artiklen. I forbindelse med Pressenævnets sag har [Klager] fremlagt dokumentation for, at der den 1. oktober 2012 blev overført 7.500 kroner fra [Virksomhed B] til [Virksomhed A].</p>\r\n<p>\r\n</p>\r\n<p>Pressenævnet bemærker indledningsvis, at [Klager] efter offentliggørelsen af artiklen i 2012 ikke anmodede nævnet om at tage stilling til, hvorvidt artiklen var i strid med god presseskik. Klagen vurderes derfor alene i relation til punkt B. 8, der ikke har samme klagefrist som de øvrige punkter i de vejledende regler.</p>\r\n<p>\r\n</p>\r\n<p>Det er Pressenævnets opfattelse, at oplysningerne i artiklen navnlig angår forhold i relation til klagers erhvervsmæssige virke, og at oplysningerne kan være belastende for klager. Det er derimod nævnets opfattelse, at der ikke er tale om private oplysninger eller oplysninger af en sådan karakter, at det i sig selv taler for sletning.  Det er desuden nævnets opfattelse, at omtalen fra 2012 fortsat kan anses at have en vis almen interesse, uanset at [Virksomhed B] efterfølgende betalte et beløb til [Virksomhed A]. Efter en samlet afvejning finder nævnet herefter, at der ikke er tungtvejende grunde, der taler for, at indholdet af artiklen er af en sådan karakter, at det skønnes rimeligt at hindre tilgængeligheden heraf.</p>\r\n<p>\r\n</p>\r\n<p>Pressenævnet finder herefter ikke grundlag for at kritisere Politiken for ikke at hindre tilgængeligheden af artiklen. Nævnet udtaler ikke kritik. ”</p>\r\n<p>\r\n</p>\r\n<p>[Klager] anmodede den 29. november 2017 Pressenævnet om at genoptage behandlingen af sagen. Han har til støtte for anmodningen om genoptagelse anført, at Pressenævnet har læst og tolket hans tidligere fremsendte dokumentation forkert. Han har på ny medsendt bankbekræftelse af 1. oktober 2012 fra Arbejdernes Landsbank, hvoraf følgende fremgår:</p>\r\n<p>\r\n</p>\r\n<p>”Det skal hermed bekræftes, at vi den 22.2.2012 fra [Virksomhed B]s konto har overført kr. 7.500.00 til</p>\r\n<p>Regn nr. 9309</p>\r\n<p>Konto 457524100</p>\r\n<p>tilhørende [Virksomhed A]. ”</p>\r\n<p>\r\n</p>\r\n<p>[Klager] har i den forbindelse understreget, at [Virksomhed A] således blev afregnet <span class=\"Italic\">før</span> artiklens udgivelse den 1. august 2012 og ikke <span class=\"Italic\">efter</span>, som det fejlagtigt fremgår af Pressenævnets kendelse af 30. oktober 2017. Han har anført, at artiklens hovedpunkt herved er ukorrekt, men at han i perioden efter artiklens offentliggørelse var så ophængt, at artikler ikke var en prioritering.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>[Klager] har anmodet om genoptagelse af Pressenævnets kendelse i sag nr. 2017-80-0017, [Klager] mod Politiken.</p>\r\n<p>\r\n</p>\r\n<p>Ved behandlingen af nævnets kendelse deltog følgende medlemmer: Jesper Rothe, Hans Peter Blicher, Lene Sarup og John Meinert Jacobsen.</p>\r\n<p>\r\n</p>\r\n<p>Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet, træffer de medlemmer, der har afgjort en sag, også afgørelse vedrørende spørgsmålet om eventuel genoptagelse af sagen. Jesper Rothe, Hans Peter Blicher, Lene Sarup og John Meinert Jacobsen træffer derfor også afgørelse i spørgsmålet om genoptagelse.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Spørgsmålet om genoptagelse</span>\r\n</p>\r\n<p>[Klager] har anmodet om, at behandlingen af sagen genoptages, da han mener, at Pressenævnet har begået en sagsbehandlingsfejl.</p>\r\n<p>\r\n</p>\r\n<p>Pressenævnet bemærker generelt, at nævnet kan genoptage behandlingen af en sag, hvis der fremkommer nye oplysninger af betydning for sagens afgørelse. Efter omstændighederne må det også tillægges betydning, om de nye oplysningers senere fremkomst er et i forhold til parten undskyldeligt forhold. Nævnet kan tillige have pligt til at genoptage en sag, hvis der foreligger ikke uvæsentlige sagsbehandlingsfejl.</p>\r\n<p>\r\n</p>\r\n<p>[Klager] har i forbindelse med sin anmodning om genoptagelse genfremsendt bankbekræftelse af 1. oktober 2012 fra Arbejdernes Landsbank og har henvist til, at Pressenævnet i afgørelse af 30. oktober 2017 fejlagtigt lagde til grund, at overførslen på 7.500 kroner fra [Virksomhed B]s til [Virksomhed A] skete <span class=\"Italic\">efter</span> og ikke <span class=\"Italic\">før</span> offentliggørelsen af artiklen <span class=\"Italic\">”Kreditorer anklager Sundown-arrangør for fup”</span> i august 2012.</p>\r\n<p>\r\n</p>\r\n<p>[Klager]s genoptagelsesanmodning har givet Pressenævnet anledning til at berigtige kendelse af 30. oktober 2017. Pressenævnets berigtigelser fremgår af de skarpe parenteser i følgende sætninger fra kendelse af 30. oktober 2017:</p>\r\n<p>\r\n</p>\r\n<p>På side 4 under ”<span class=\"Italic\">2 Parternes synspunkter</span>”:</p>\r\n<p>\r\n</p>\r\n<p>”[Klager] har videre fremlagt en bankbekræftelse af 1. oktober 2012 på en overførsel på 7.500 kroner fra [Virksomhed B] til [Virksomhed A] <span class=\"Bold\">[følgende sætning er tilføjet ”, der fandt sted den 22. februar 2012”]</span> og anført, at det er faktureringen plus fire overarbejdstimer. ”</p>\r\n<p>\r\n</p>\r\n<p>Og på side 5 under ”<span class=\"Italic\">3 Pressenævnets begrundelse</span>”:</p>\r\n<p>\r\n</p>\r\n<p>”I forbindelse med Pressenævnets sag har [Klager] fremlagt dokumentation for, at der den 1. oktober 2012 <span class=\"Bold\">[”1. oktober 2012” er erstattet med ”22. februar 2012”]</span> blev overført 7.500 kroner fra [Virksomhed B] til [Virksomhed A]. ”</p>\r\n<p>\r\n</p>\r\n<p>Samt på side 5:</p>\r\n<p>\r\n</p>\r\n<p>”Det er desuden nævnets opfattelse, at omtalen fra 2012 fortsat kan anses at have en vis almen interesse, uanset at [Virksomhed B] efterfølgende <span class=\"Bold\">[”efterfølgende” er erstattet med ”forud for artiklen”]</span> betalte et beløb til [Virksomhed A]. ”</p>\r\n<p>\r\n</p>\r\n<p>Af nævnets berigtigede kendelse fremgår det således, at selskabet [Virksomhed B] forud for artiklens offentliggørelse den 1. august 2012 havde overført 7.500 kroner til [Virksomhed A].</p>\r\n<p>\r\n</p>\r\n<p>Pressenævnet finder, at berigtigelsen af nævnets kendelse af 30. oktober 2017 ikke kan føre til, at sagen genoptages, da oplysningen om, at [Virksomhed B] overførte 7.500 kroner til [Virksomhed A] forud for artiklen den 1. august 2012, ikke anses for at være af væsentlig betydning for vurderingen af spørgsmålet om sletning eller anonymisering efter B. 8 i de vejledende regler for god presseskik.</p>\r\n<p>\r\n</p>\r\n<p>Nævnet har lagt vægt på, at [Klager] herved ikke anses for at have dokumenteret, at det økonomiske mellemværende mellem ham og [Virksomhed A] var løst på tidspunktet for artiklens offentliggørelse. Derudover bemærkes det, at [Klager] efter offentliggørelsen i 2012 ikke klagede til Pressenævnet over, at artiklen var i strid med god presseskik.</p>\r\n<p>\r\n</p>\r\n<p>Nævnet finder herved, at der ikke foreligger væsentlige sagsbehandlingsfejl. På denne baggrund, og da der heller ikke er fremkommet nye oplysninger af betydning for sagens afgørelse, afvises anmodningen om genoptagelse. ¬</p>\r\n<p>Behandlingen af sagen genoptages derfor ikke.</p>\r\n<p>\r\n</p>\r\n<p>Afgjort den 5. januar 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Afgørelsen er anonymiseret den 26. september 2019. "
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2018"
        },
        {
            "displayName": "Accession",
            "displayValue": "W20180901525"
        },
        {
            "displayName": "Entydig dokumentidentifikation",
            "displayValue": "AA010470"
        },
        {
            "displayName": "Dato for indlæggelse",
            "displayValue": "26/09/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9015"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "05/01/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0064"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}