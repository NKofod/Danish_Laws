{
    "id": 113786,
    "title": "Bekendtgørelse om biblioteksafgift",
    "documentTypeId": "60",
    "isSagsforlobPeriodValid": true,
    "shortName": "BEK nr 1366 af 07/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om biblioteksafgift</p><p class=\"Indledning2\">I medfør af § 4, stk. 7, § 5, stk. 2, § 7, § 8, stk. 2, og § 9, stk. 2, i lov om biblioteksafgift, jf. lovbekendtgørelse nr. 1175 af 17. december 2002, fastsættes:</p><p class=\"ParagrafGruppeOverskrift\">Personer, som kan modtage biblioteksafgift</p><p class=\"Paragraf\"><span class=\"ParagrafNr\">§ 1.</span> Berettigede til at modtage afgift efter biblioteksafgiftslovens § 2, stk. 1, er</p><p class=\"Tekst2\"><div><p class=\"Liste1\"><span class=\"Liste1Nr\">1)</span> forfattere, hvis bøger er udgivet på dansk, medmindre der er tale om en oversættelse eller en gendigtning, genfortælling eller bearbejdelse fra fremmedsprog,</p><p class=\"Liste1\"><span class=\"Liste1Nr\">2)</span> oversættere samt personer, der foretager gendigtning, genfortælling eller bearbejdelse af fremmedsprogede bøger til dansk,</p><p class=\"Liste1\"><span class=\"Liste1Nr\">3)</span> illustratorer, billedkunstnere, fotografer og komponister, hvis frembringelser indgår i de i nr. 1 nævnte bøger eller selvstændigt er udgivet i bogform i Danmark,</p><p class=\"Liste1\"><span class=\"Liste1Nr\">4)</span> illustratorer, som over for Biblioteksstyrelsen dokumenterer, at deres frembringelser særligt er udført til oversættelser, gendigtninger, genfortællinger eller bearbejdelser af fremmedsprogede værker til dansk, og</p><p class=\"Liste1\"><span class=\"Liste1Nr\">5)</span> andre bidragydere til de i nr. 1 og 3 nævnte bøger, såfremt det over for Biblioteksstyrelsen dokumenteres, at der er tale om væsentlige bidrag til en titel. Dog udbetales der ikke afgift for bidrag, der er frembragt som led i et ansættelsesforhold, som omfatter redaktionelt arbejde.</p></div></p><p class=\"Stk2\"><span class=\"StkNr\">Stk. 2.</span> Der ydes kun afgift efter stk. 1, nr. 5, for bidrag, der er godkendt som væsentlige bidrag til en titel inden udgangen af 2002, jf. lovens § 2, stk. 2.</p><p class=\"Stk2\"><span class=\"StkNr\">Stk. 3.</span> Stk. 1 finder tilsvarende anvendelse på litteratur indlæst på lydbånd m.v., jf. lovens § 2, stk. 3.</p><p class=\"Stk2\"><span class=\"StkNr\">Stk. 4.</span> Efter lovens § 4, stk. 2, modtager de i stk. 1, nr. 2, nævnte oversættere m.fl. kun en tredjedel afgift, således som det nærmere er fastsat i § 7, stk. 4, og § 14, stk. 2, og de i stk. 1, nr. 5, nævnte andre bidragydere kun to tredjedele afgift.</p><p class=\"Stk2\"><span class=\"StkNr\">Stk. 5.</span> Personer, som har bidraget til aviser og tidsskrifter, modtager ikke afgift for deres bidrag. Det samme gælder for personer, som alene har bidraget med omslagsillustrationer, eller som har bidragetmed mindre tekst- eller illustrationsbidrag i bøger.</p><p class=\"Paragraf\"><span class=\"ParagrafNr\">§ 2.</span> Berettigede til at modtage afgift, efter at en i § 1 nævnt person er afgået ved døden, er efter lovens § 3, stk. 1,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> den efterlevende ægtefælle,</p><p class=\"Liste1\"><span class=\"Liste1Nr\">2)</span> en fraskilt ægtefælle, såfremt ægteskabet har varet i mindst 5 år, og det ved skilsmissen er fastsat, at vedkommende har ret til underholdsbidrag,</p><p class=\"Liste1\"><span class=\"Liste1Nr\">3)</span> en efterlevende person, som en berettiget samlevede med på dødstidspunktet, såfremt samlivet har varet mindst 5 år, og</p><p class=\"Liste1\"><span class=\"Liste1Nr\">4)</span> børn under 18 år, såfremt den anden af forældrene er død eller ikke er berettiget.</p></div></p><p class=\"Stk2\"><span class=\"StkNr\">Stk. 2.</span> Efterlader de i § 1 nævnte personer sig flere berettigede, deles afgiftsbeløbet efter lovens § 3, stk. 2, ligeligt mellem dem.</p><p class=\"Stk2\"><span class=\"StkNr\">Stk. 3.</span> Berettigede i medfør af stk. 1 og 2 modtager kun halv afgift i forhold til den person, der var berettiget i henhold til § 1, jf. lovens § 3, stk. 3.</p><p class=\"Stk2\"><span class=\"StkNr\">Stk. 4.</span> Efterlevende er ikke berettigede til afgift, hvis den i § 1 nævnte person først er blevet berettiget til afgift i 2003 eller senere, jf. lovens § 3, stk. 4.</p><p class=\"ParagrafGruppeOverskrift\">Tilmelding</p><p class=\"Paragraf\"><span class=\"ParagrafNr\">§ 3.</span> Det er en betingelse for udbetaling af afgift for et givet finansår, at den enkelte berettigede, inden for de frister der fremgår af § 18, foretager tilmelding på et skema, som rekvireres i Biblioteksstyrelsen, samt afgiver de til brug for beregning og udbetaling af afgiften i øvrigt nødvendige oplysninger.</p><p class=\"Stk2\"><span class=\"StkNr\">Stk. 2.</span> Yderligere oplysninger, herunder et eksemplar af en given titel, skal efter anmodning indsendes til Biblioteksstyrelsen<span class=\"Bold\">.</span></p><p class=\"Stk2\"><span class=\"StkNr\">Stk. 3.</span> I tilfælde, hvor det er en betingelse for udbetaling af afgift, at der tilvejebringes særlig dokumentation, jf. § 19, stk. 1, skal dokumentationen være Biblioteksstyrelsen i hænde senest den 15. oktober året før, jf. § 19, stk. 2.</p><p class=\"ParagrafGruppeOverskrift\">Grundlaget for afgiftsbetaling</p><p class=\"Paragraf\"><span class=\"ParagrafNr\">§ 4.</span> Afgiften til de berettigede efter § 1 og § 2 fordeles efter et pointsystem på grundlag af sidetal pr. titel og antallet af udlånsenheder pr. titel, hvormed de berettigede er repræsenteret i bibliotekernes bestandsindberetninger. For lydbånd m.v. er grundlaget indlæste minutter i stedet for sidetal.</p><p class=\"ParagrafGruppeOverskrift\">Udlånsenheder og sidetal/minuttal</p><p class=\"Paragraf\"><span class=\"ParagrafNr\">§ 5.</span> Antallet af udlånsenheder fastlægges på grundlag af bestandsindberetninger fra folkebiblioteker, folkeskolens biblioteker og Danmarks Blindebibliotek, i det omfang disse biblioteker har deres bogbestand registreret i maskinlæsbar form, og indberetningerne indeholder de nødvendige data til beregning af afgiften.</p><p class=\"Stk2\"><span class=\"StkNr\">Stk. 2.</span> Indberetningerne skal for at kunne indgå i beregningsgrundlaget foreligge i en sådan elektronisk form, at de teknisk lader sig videreforarbejde i Biblioteksstyrelsen. Årbøger skal for at indgå i beregningsgrundlaget være indberettet på en sådan måde, at de enkelte årgange er udskilt fra hinanden.</p><p class=\"Stk2\"><span class=\"StkNr\">Stk. 3.</span> Biblioteksstyrelsen fastsætter nærmere retningslinjer for bibliotekernes indberetninger.</p><p class=\"Stk2\"><span class=\"StkNr\">Stk. 4.</span> For udlånsenheder af en given titel på et givet skolebibliotek afskæres to tredjedele af de indberettede eksemplarer ud over 15 afrundet til hele bind, jf. lovens § 4, stk. 6.</p><p class=\"Stk2\"><span class=\"StkNr\">Stk. 5.</span> Ved en udlånsenhed forstås den mindste enhed, der af et bibliotek registreres og indberettes særskilt. Udlånsenheden for bøger er et bind, for litteratur indlæst på lydbånd m.v. en mappe med et eller flere lydbånd. Sammensatte materialer, f.eks. en bog og et bånd, udgør tilsammen en udlånsenhed.</p><p class=\"Paragraf\"><span class=\"ParagrafNr\">§ 6.</span> Ved fastlæggelsen af sidetal/minuttal anvendes de i Nationalbibliografien (den nationalbibliografiske database) indeholdte oplysninger.</p><p class=\"ParagrafGruppeOverskrift\">Pointtildeling</p><p class=\"Paragraf\"><span class=\"ParagrafNr\">§ 7.</span> Bøger tildeles 1 point pr. side,dog således at</p><p class=\"Tekst2\"><div><p class=\"Liste1\"><span class=\"Liste1Nr\">1)</span> billedbøger og tegneserier tildeles 3 point pr. side,</p><p class=\"Liste1\"><span class=\"Liste1Nr\">2)</span> noder (musikalier) tildeles 6 point pr. side,</p><p class=\"Liste1\"><span class=\"Liste1Nr\">3)</span> lyrik (digte) tildeles 6 point pr. side, og</p><p class=\"Liste1\"><span class=\"Liste1Nr\">4)</span> ordbøger mellem dansk og fremmede sprog tildeles 1/3 point pr. side.</p></div></p><p class=\"Stk2\"><span class=\"StkNr\">Stk. 2.</span> Lydbøger m.v. tildeles 1/2 point pr. minut, dog således at</p><p class=\"Tekst2\"><div><p class=\"Liste1\"><span class=\"Liste1Nr\">1)</span> billedbøger og tegneserier tildeles 1 1/2 point pr. minut,</p><p class=\"Liste1\"><span class=\"Liste1Nr\">2)</span> lyrik (digte) tildeles 3 point pr. minut, og</p><p class=\"Liste1\"><span class=\"Liste1Nr\">3)</span> ordbøger mellem dansk og fremmede sprog tildeles 1/6 point pr. minut.</p></div></p><p class=\"Stk2\"><span class=\"StkNr\">Stk. 3.</span> Uanset bestemmelserne i stk. 1 og 2 tildeles skønlitteratur for voksne, bortset fra lyrik (digte), 1,7 point pr. side, henholdsvis 0,85 point pr. minut til de primære bidragydere.</p><p class=\"Stk2\"><span class=\"StkNr\">Stk. 4.</span> Uanset bestemmelserne i stk. 1 og 2 tildeles personer, der foretager oversættelser, gendigtninger, genfortællinger og bearbejdelser fra fremmedsprog, 1/3 point pr. side, henholdsvis 1/6 point pr. minut. Personer, der foretager oversættelser af lyrik (digte), tildeles dog 2 point pr. side, henholdsvis 1 point pr. minut.</p><p class=\"Paragraf\"><span class=\"ParagrafNr\">§ 8.</span> Ved billedbøger og tegneserier, jf. § 7, stk. 1 og 2, forstås bøger, som i folke- og skolebibliotekernes fælles bibliografiske database og i bibliotekernes kataloger er påført henholdsvis opstillingssignaturen »bi« og »te«.</p><p class=\"Stk2\"><span class=\"StkNr\">Stk. 2.</span> Ved noder (musikalier), jf. § 7, stk. 1,forstås bøger, som i Nationalbibliografien er registreret som noder.</p><p class=\"Stk2\"><span class=\"StkNr\">Stk. 3.</span> Ved lyrik (digte), jf. § 7, stk. 1 og 2, forstås bøger, som i Nationalbibliografien er registreret som lyrik (digte).</p><p class=\"Stk2\"><span class=\"StkNr\">Stk. 4.</span> Ved ordbøger mellem dansk og fremmede sprog, jf. § 7, stk. 1 og 2, forstås bøger, som i Nationalbibliografien er registreret som ordbøger med fremmedsprog.</p><p class=\"Stk2\"><span class=\"StkNr\">Stk. 5.</span> Ved skønlitteratur, jf. § 7, stk. 3, forstås litteratur, som i Nationalbibliografien er klassificeret som skønlitteratur. Ved litteratur for voksne, jf. § 7, stk. 3, forstås titler, der af Dansk BiblioteksCenter siden 1976 er angivet som sådan i forbindelse med registreringen i Nationalbibliografien. Ved litteratur for voksne udgivet før 1976 forstås titler, der af Biblioteksstyrelsen i 2006 er angivet som sådan.</p><p class=\"Stk2\"><span class=\"StkNr\">Stk. 6.</span> Ved oversættelser af lyrik (digte), jf. § 7, stk. 4, 2. pkt., forstås bøger, der i Nationalbibliografien er klassificeret som oversat lyrik (digte).</p><p class=\"ParagrafGruppeOverskrift\">Flere berettigede</p><p class=\"Paragraf\"><span class=\"ParagrafNr\">§ 9.</span> For bøger, bortset fra antologier m.v., jf. § 10, med flere afgiftsberettigede fordeles det pointtal, som en bog opnår efter § 7 på grundlag af Nationalbibliografiens oplysninger om primære og sekundære bidragydere. Biblioteksstyrelsen kan dog i særlige tilfælde efter ansøgning fravige denne opdeling i primære og sekundære bidragydere, jf. § 19, stk. 1, nr. 3, og stk. 2.</p><p class=\"Stk2\"><span class=\"StkNr\">Stk. 2.</span> Er der én primær og én sekundær bidragyder, deles pointtallet med tre fjerdedele til den primære og en fjerdedel til den sekundære bidragyder. Er der flere primære bidragydere, deles tre fjerdedele ligeligt mellem dem. Er der flere sekundære bidragydere, deles én fjerdedel ligeligt mellem dem. Er der udelukkende primære bidragydere, deles hele pointtallet ligeligt mellem dem.</p><p class=\"ParagrafGruppeOverskrift\">Særligt om antologier m.v.</p><p class=\"Paragraf\"><span class=\"ParagrafNr\">§ 10.</span> Bestemmelserne i § 7, stk. 1-3 og 4, 2. pkt., om vægtning for særlige typer af litteratur finder ikke anvendelse ved fordeling af point til antologier, andre samlingsværker eller årbøger.</p><p class=\"Stk2\"><span class=\"StkNr\">Stk. 2.</span> Pointtallet for en antologi, et andet samlingsværk eller en årbog deles ligeligt mellem de berettigede bidragydere.</p><p class=\"Paragraf\"><span class=\"ParagrafNr\">§ 11.</span> Bidrag til leksika, sangbøger og andre bøger med et meget stort antal enkeltbidrag udløser kun biblioteksafgift til bidragydere, der er registreret i Nationalbibliografien.</p><p class=\"Paragraf\"><span class=\"ParagrafNr\">§ 12.</span> Ved antologier og andre samlingsværker, jf. § 10, forstås bøger, der i Nationalbibliografien er registreret som samlingsværker.</p><p class=\"Stk2\"><span class=\"StkNr\">Stk. 2.</span> Ved årbøger, jf. § 10, forstås bøger, der i Nationalbibliografien er registreret som årbøger.</p><p class=\"Stk2\"><span class=\"StkNr\">Stk. 3.</span> Ved leksika og sangbøger, jf. § 11, forstås bøger, der i Nationalbibliografien er registreret som henholdsvis leksika og sangbøger.</p><p class=\"ParagrafGruppeOverskrift\">Dokumentation</p><p class=\"Paragraf\"><span class=\"ParagrafNr\">§ 13.</span> Udbetaling af afgift efter § 9 og § 10 for</p><p class=\"Tekst2\"><div><p class=\"Liste1\"><span class=\"Liste1Nr\">1)</span> bøger med mere end 3 primære eller 3 sekundære bidragydere inden for en kategori af afgiftsberettigede (forfatter, komponist, illustrator, fotograf, redaktør m.v.),</p><p class=\"Liste1\"><span class=\"Liste1Nr\">2)</span> antologier,</p><p class=\"Liste1\"><span class=\"Liste1Nr\">3)</span> andre samlingsværker og</p><p class=\"Liste1\"><span class=\"Liste1Nr\">4)</span> årbøger</p></div></p><p class=\"Tekst2\"><div>forudsætter, at den enkelte bidragyder inden for den i § 19, stk. 2, fastsatte frist har anmeldt sin medvirken til Biblioteksstyrelsen og på forlangende indsendt kopi af bogens titelblad, kolofon, indholdsfortegnelse eller anden fyldestgørende dokumentation, hvoraf det fremgår, hvem der har bidraget til bogen, og at bidragene berettiger til afgift.</div></p><p class=\"ParagrafGruppeOverskrift\">Særligt om oversættelser og oversatte bidrag</p><p class=\"Paragraf\"><span class=\"ParagrafNr\">§ 14.</span> Såfremt flere personer har oversat en bog, deles pointtallet til oversætterne ligeligt mellem dem. Biblioteksstyrelsen kan dog i særlige tilfælde efter ansøgning fravige denne fordeling, jf. § 19, stk. 1, nr. 5, og stk. 2.</p><p class=\"Stk2\"><span class=\"StkNr\">Stk. 2.</span> Personer, der har oversat bidrag til bøger, der ikke samlet kan betegnes som oversættelser, modtager en tredjedel af det pointtal, som ville tilkomme dem efter § 9 og § 10.</p><p class=\"ParagrafGruppeOverskrift\">Pointværdi</p><p class=\"Paragraf\"><span class=\"ParagrafNr\">§ 15. </span> Såfremt dele af pointtallet for en bog med flere bidragydere ikke udløser afgift, indgår disse dele ikke i den samlede pointsum.</p><p class=\"Paragraf\"><span class=\"ParagrafNr\">§ 16. </span> Den samlede pointsum, som er tildelt på grundlag af bestemmelserne i §§ 4-14, sættes i forhold til bevillingen på finansloven. Biblioteksstyrelsen beregner herefter, hvilket beløb der det pågældende år skal udbetales pr. point. Den enkelte berettigede modtager afgift svarende til det antal point, som vedkommende har opnået.</p><p class=\"Stk2\"><span class=\"StkNr\">Stk. 2.</span> De i medfør af beløbsgrænserne i § 17 frigjorte midler fordeles ved nye beregninger mellem afgiftsmodtagerne.</p><p class=\"ParagrafGruppeOverskrift\">Beløbsgrænser</p><p class=\"Paragraf\"><span class=\"ParagrafNr\">§ 17.</span> Efter lovens § 4, stk. 3, udbetales beløb under 1.535 kr. ikke.</p><p class=\"Stk2\"><span class=\"StkNr\">Stk. 2.</span> Efter lovens § 4, stk. 4, foretages udbetaling af biblioteksafgift til en berettiget person på følgende måde:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Beløb indtil 328.134 kr. udbetales uden reduktion.</p><p class=\"Liste1\"><span class=\"Liste1Nr\">2)</span> Af beløb over 328.134 kr. og indtil 437.512 kr. udbetales halvdelen.</p><p class=\"Liste1\"><span class=\"Liste1Nr\">3)</span> Af beløb over 437.512 kr. udbetales en tredjedel.</p></div></p><p class=\"Stk2\"><span class=\"StkNr\">Stk. 3.</span> Efter lovens § 4, stk. 5, reguleres beløbsgrænserne i stk. 1 og 2 årligt fra 2003 med satsreguleringsprocenten, jf. lov om en satsreguleringsprocent.</p><p class=\"ParagrafGruppeOverskrift\">Frister</p><p class=\"Paragraf\"><span class=\"ParagrafNr\">§ 18.</span> Tilmelding til biblioteksafgift efter § 3, stk. 1, skal for at komme i betragtning ved udbetalingen af afgift i et givet finansår være Biblioteksstyrelsen i hænde senest den 1. december året før, jf. dog stk. 2</p><p class=\"Stk2\"><span class=\"StkNr\">Stk. 2.</span> For berettigede i medfør af § 2, stk. 1 og 2, skal tilmelding til biblioteksafgift efter § 3, stk. 1, være Biblioteksstyrelsen i hænde senest den 1. april i det finansår, udbetalingen af afgift finder sted.</p><p class=\"Paragraf\"><span class=\"ParagrafNr\">§ 19.</span> Det er en forudsætning for at opnå biblioteksafgift eller ændring af afgiften, at den berettigede tilvejebringer fyldestgørende dokumentation i følgende tilfælde:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Når en illustrator, som har udført illustrationerne i en bog, ønsker omslagsillustrationen medregnet ved opgørelsen af sit bidrag til bogen, jf. § 1, stk. 1, nr. 3, må det dokumenteres, at han eller hun har udført omslagsillustrationen.</p><p class=\"Liste1\"><span class=\"Liste1Nr\">2)</span> Når en illustrator, som har udført illustrationerne til en oversættelse, gendigtning, genfortælling eller bearbejdelse af et fremmedsproget værk til dansk, ønsker at opnå biblioteksafgift, jf. § 1, stk. 1, nr. 4, må det dokumenteres, at illustrationerne særligt er udført til denne oversættelse m.v.</p><p class=\"Liste1\"><span class=\"Liste1Nr\">3)</span> Når en bidragyder til en bog ønsker, at Biblioteksstyrelsen skal fravige Nationalbibliografiens opdeling i primære og sekundære bidragydere, jf. § 9, stk. 1, må det dokumenteres, hvilke særlige forhold der kan begrunde en sådan fravigelse.</p><p class=\"Liste1\"><span class=\"Liste1Nr\">4)</span> Når en bidragyder til en bog med mere end 3 bidragydere inden for samme kategori af afgiftsberettigede eller til en antologi, et andet samlingsværk eller en årbog ønsker at opnå biblioteksafgift, jf. § 13, må det dokumenteres, hvilke bidrag der foreligger.</p><p class=\"Liste1\"><span class=\"Liste1Nr\">5)</span> Når en oversætter ønsker, at Biblioteksstyrelsen skal fravige den ligelige fordeling af en bogs pointtal til oversættere, jf. § 14, stk. 1, må det dokumenteres, hvilke særlige forhold der kan begrunde en sådan fravigelse.</p></div></p><p class=\"Stk2\"><span class=\"StkNr\">Stk. 2.</span> Ansøgning og dokumentation efter stk. 1, nr. 1-5, skal for at komme i betragtning ved udbetalingen af biblioteksafgift i et givet finansår Biblioteksstyrelsen i hænde senest den 15. oktober året før.</p><p class=\"ParagrafGruppeOverskrift\">Udbetaling</p><p class=\"Paragraf\"><span class=\"ParagrafNr\">§ 20. </span> Biblioteksafgiften udbetales for hvert finansår til den berettigede eller dennes bo, hvis betingelserne for udbetaling var opfyldt den 1. januar det pågældende år. Biblioteksafgiften udbetales én gang årligt, ved udgangen af juni måned. Udbetaling kan ske senere, når dette beror på den berettigedes forhold.</p><p class=\"Stk2\"><span class=\"StkNr\">Stk. 2.</span> Det påhviler de berettigede at kontrollere oplysningerne på de ved udbetalingen udsendte titellister. Meddelelse om eventuelle fejl eller mangler skal være Biblioteksstyrelsen i hænde senest den 15. oktober i udbetalingsåret.</p><p class=\"ParagrafGruppeOverskrift\">Klageadgang m.v.</p><p class=\"Paragraf\"><span class=\"ParagrafNr\">§ 21.</span> Klager over fordelingen af biblioteksafgift for et givet finansår skal efter lovens § 6 være Biblioteksstyrelsen i hænde senest den 15. oktober i det pågældende år.</p><p class=\"Paragraf\"><span class=\"ParagrafNr\">§ 22.</span> Afgørelser truffet af Biblioteksstyrelsen efter § 21 kan indbringes for Biblioteksafgiftsnævnet, der har den endelige administrative afgørelse, jf. lovens § 7.</p><p class=\"Stk2\"><span class=\"StkNr\">Stk. 2.</span> Nævnet består af 4 medlemmer. Kulturministeren udpeger formanden, som skal have administrativ og juridisk sagkundskab, og et medlem, som skal have biblioteksfaglig sagkundskab. Et medlem udpeges efter indstilling fra Dansk Forfatterforening, og et medlem udpeges efter indstilling fra Danske Skønlitterære Forfattere som repræsentanter for de berettigede. I tilfælde af stemmelighed er formandens stemme afgørende. Ministeren beskikker nævnets medlemmer for 4 år ad gangen. Kulturministeriet yder sekretariatsbistand til nævnet.</p><p class=\"ParagrafGruppeOverskrift\">Rådighedsbeløb for grammofonplader m.v.</p><p class=\"Paragraf\"><span class=\"ParagrafNr\">§ 23.</span> Efter lovens § 8 opføres på finansloven årligt et rådighedsbeløb til fordeling efter ansøgning til komponister, tekstforfattere, udøvende kunstnere og andre, hvis grammofonplader, cd’er, lydbånd og andre lydbærende materialer benyttes på bibliotekerne. Det forudsættes, at de nævnte grammofonplader m.v. er udgivet,dvs. bragt i handelen eller på anden måde spredt blandt almenheden, i Danmark.</p><p class=\"Paragraf\"><span class=\"ParagrafNr\">§ 24.</span> Rådighedsbeløbet opdeles i to lige store dele for henholdsvis de skabende og de udøvende kunstnere. Beløbet fordeles efter et skøn over de berettigedes kvantitative repræsentation i bibliotekerne med grammofonplader m.v. Andre generelle kriterier kan indgå ved afgørelsen.</p><p class=\"Stk2\"><span class=\"StkNr\">Stk. 2.</span> Ansøgning om at komme i betragtning ved fordeling af rådighedsbeløbet for det følgende finansår skal med de nødvendige oplysninger indsendes til Biblioteksstyrelsen på et ansøgningsskema, som rekvireres i Biblioteksstyrelsen. Skemaet skal være Biblioteksstyrelsen i hænde senest den 1. december.</p><p class=\"Stk2\"><span class=\"StkNr\">Stk. 3.</span> Musikgrupper, orkestre eller kor med 18 medlemmer og derover skal indsende en kollektiv ansøgning. En berettiget person kan ikke søge individuelt for et bidrag til en titel, hvis der også søges kollektivt for samme bidrag.</p><p class=\"Paragraf\"><span class=\"ParagrafNr\">§ 25.</span> Rådighedsbeløbet fordeles af et udvalg bestående af 7 medlemmer, der beskikkes af kulturministeren for 4 år.</p><p class=\"Stk2\"><span class=\"StkNr\">Stk. 2.</span> 1 medlem (formanden) udpeges af ministeren. 1 medlem og 1 suppleant for medlemmet beskikkes efter indstilling fra henholdsvis Dansk Komponist Forening, Danske Jazz-, Beat- og Folkemusikautorer, Danske Populær Autorer, Fællesrådet for Udøvende Kunstnere og Dansk Skuespillerforbund. 1 medlem og 1 suppleant, der skal have særlig indsigt i bibliotekernes anskaffelsespraksis med hensyn til grammofonplader m.v., beskikkes efter indstilling fra Biblioteksstyrelsen. Ministeren udpeger en næstformand blandt de medlemmer, som er beskikket efter indstilling. Bortset fra formanden kan umiddelbar genbeskikkelse af udvalgets medlemmer ikke finde sted. Biblioteksstyrelsen yder sekretariatsbistand til udvalget.</p><p class=\"Stk2\"><span class=\"StkNr\">Stk. 3.</span> Udvalget træffer den endelige administrative afgørelse vedrørende fordelingen af rådighedsbeløbet.</p><p class=\"ParagrafGruppeOverskrift\">Rådighedsbeløb for billedkunst</p><p class=\"Paragraf\"><span class=\"ParagrafNr\">§ 26.</span> Efter lovens § 9 opføres på finansloven årligt et rådighedsbeløb til fordeling efter ansøgning til billedkunstnere, hvis frembringelser i form af originalkunst eller diasserier, grafik, fotografier og plakater benyttes på bibliotekerne. Det forudsættes, at de nævnte frembringelser er udgivet, dvs. bragt i handelen eller på anden måde spredt blandt almenheden, i Danmark.</p><p class=\"Paragraf\"><span class=\"ParagrafNr\">§ 27.</span> Rådighedsbeløbet for billedkunst fordeles efter et skøn over de berettigedes kvantitative repræsentation i bibliotekerne med billedkunst. Andre generelle kriterier kan indgå i afgørelsen.</p><p class=\"Stk2\"><span class=\"StkNr\">Stk. 2.</span> Ansøgning om at komme i betragtning ved fordeling af rådighedsbeløbet for det følgende finansår skal med de nødvendige oplysninger indsendes til Biblioteksstyrelsen på et ansøgningsskema, som rekvireres i Biblioteksstyrelsen. Skemaet skal være Biblioteksstyrelsen i hænde senest den 1. december.</p><p class=\"Paragraf\"><span class=\"ParagrafNr\">§ 28.</span> Rådighedsbeløbet fordeles af et udvalg bestående af 4 medlemmer, der beskikkes af kulturministeren for 4 år.</p><p class=\"Stk2\"><span class=\"StkNr\">Stk. 2.</span> 1 medlem (formanden) udpeges af ministeren. 1 medlem og 1 suppleant for medlemmet beskikkes efter indstilling fra Billedkunstnernes Forbund. 1 medlem og 1 suppleant beskikkes efter indstilling fra Dansk Fotografisk Forening, Dansk Journalistforbund og Tegnerne/Tegnerforbundet af 1919 i forening. 1 medlem og 1 suppleant, der skal have særlig indsigt i bibliotekernes anskaffelsespraksis med hensyn til billedkunst, beskikkes efter indstilling fra Biblioteksstyrelsen. Ministeren udpeger en næstformand blandt de medlemmer, som er beskikket efter indstilling. Bortset fra formanden kan umiddelbar genbeskikkelse af udvalgets medlemmer ikke finde sted. Biblioteksstyrelsen yder sekretariatsbistand til udvalget.</p><p class=\"Stk2\"><span class=\"StkNr\">Stk. 3.</span> Udvalget træffer den endelige administrative afgørelse vedrørende fordelingen af rådighedsbeløbet.</p><p class=\"ParagrafGruppeOverskrift\">Ikrafttræden m.v.</p><p class=\"Paragraf\"><span class=\"ParagrafNr\">§ 29.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Bekendtgørelse nr. 1305 af 11. december 2006 om biblioteksafgift ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 7. december 2007</I></P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Peter Schønning</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2007"
        },
        {
            "displayName": "Accession",
            "displayValue": "B20070136605"
        },
        {
            "displayName": "Entydig dokumentidentifikation",
            "displayValue": "AK000590"
        },
        {
            "displayName": "Dato for førstegangsindlæggelse",
            "displayValue": "18/12/2007"
        },
        {
            "displayName": "Dato for indlæggelse",
            "displayValue": "18/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1366"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "07/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-18931"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}