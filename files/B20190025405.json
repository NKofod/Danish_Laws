{
    "id": 207711,
    "title": "Bekendtgørelse om ændring af bekendtgørelse om arbejde med stoffer og materialer (kemiske agenser) (Ophævelse af kravet om arbejdspladsbrugsanvisninger m.m.)",
    "documentTypeId": "80",
    "isSagsforlobPeriodValid": true,
    "shortName": "BEK nr 254 af 19/03/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om arbejde med stoffer og materialer (kemiske agenser)<a class=\"FodnoteHenvisning\" name=\"Henvisning_id5ca7970c-f72a-44dc-b435-06f8365dfceb\" href=\"#id5ca7970c-f72a-44dc-b435-06f8365dfceb\">1)</a></p>\r\n<p class=\"UnderTitel2\">(Ophævelse af kravet om arbejdspladsbrugsanvisninger m.m.)</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 1793 af 18. december 2015 om arbejde med stoffer og materialer (kemiske agenser) foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 6</span> indsættes efter stk. 2 som nyt stykke:</p>\r\n<p class=\"Stk2\">\r\n   <span class=\"StkNr\" id=\"idc8193e02-3cb6-4cba-bf37-92d6e5fc7a4d\">»Stk. 3.</span> Arbejdsgiveren skal indhente sikkerhedsdatablade fra leverandøren i de nævnte tilfælde, omfattet af REACH-forordningens artikel 31, stk. 3 og 4, CLP-forordningens artikel 59, stk. 2, og Arbejdstilsynets bekendtgørelse om særlige pligter for fremstillere, leverandører og importører m.v. af stoffer og materialer efter lov om arbejdsmiljø § 15 til brug for udarbejdelsen af sin arbejdspladsvurdering.«</p>\r\n<p class=\"Rykningsklausul\">Stk. 3-5 bliver herefter stk. 4-6.</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 11</span> affattes således:</p>\r\n<p class=\"Paragraf\" id=\"id51ce8747-7334-4098-bbb7-9093895e59c8\">\r\n   <span class=\"ParagrafNr\">»§ 11.</span> Arbejdspladsvurderingens del om stoffer og materialer skal være skriftlig og tilgængelig for de ansatte og skal i øvrigt ske i overensstemmelse med kapitel 2 a i bekendtgørelse om arbejdets udførelse.«</p>\r\n<p class=\"AendringMedNummer\">\r\n   <span class=\"AendringNr\">3.</span> <span class=\"Italic\">Overskriften</span> til kapitel 8 affattes således:</p>\r\n<p class=\"Kapitel\" id=\"id83f4c000-1138-44e3-be7e-c2a2d4c4a21b\">\r\n   <span>»Kapitel 8</span>\r\n</p>\r\n<p class=\"KapitelOverskrift2\">Oplæring og instruktion«.</p>\r\n<p class=\"AendringMedNummer\">\r\n   <span class=\"AendringNr\">4.</span> <span class=\"Italic\">§ 23</span> affattes således:</p>\r\n<p class=\"Paragraf\" id=\"id78f22fc7-1110-4725-b9bc-7ae12ed31b1e\">\r\n   <span class=\"ParagrafNr\">»§ 23.</span> Som led i den oplæring og instruktion, der skal gives efter § 18 i bekendtgørelsen om arbejdets udførelse, skal arbejdsgiveren sikre, at de ansatte, der arbejder med stoffer og materialer, som nævnt i § 2, stk. 2, og ansatte, der i forbindelse med arbejdet kan blive udsat for farlige stoffer og materialer, jf. § 2, stk. 2, modtager en effektiv og tilstrækkelig oplæring og instruktion, som basereres på arbejdspladsvurderingen, jf. § 6. Oplæringen og instruktionen skal omfatte:</p>\r\n<p class=\"Liste1\">\r\n   <span class=\"Liste1Nr\" id=\"id74c83483-cbcd-40f0-ba56-ee63a8b18460\">1)</span> de farlige stoffer og materialer, der findes på arbejdspladsen, herunder stofferne eller materialernes navn, faremærkning, risici ved arbejde med og udsættelse for dem, relevante grænseværdier for erhvervsmæssig eksponering og andre anvisninger,</p>\r\n<p class=\"Liste1\">\r\n   <span class=\"Liste1Nr\" id=\"id079cee2c-af98-4b7f-9cd2-9adbb99772ee\">2)</span> hvordan stoffer eller materialer håndteres, bruges og opbevares sikkerhedsmæssigt og sundhedsmæssigt fuldt forsvarligt, herunder eventuelle anvendelsesbegrænsninger,</p>\r\n<p class=\"Liste1\">\r\n   <span class=\"Liste1Nr\" id=\"idae4baae1-45d3-4ac8-9f14-36724e9bde85\">3)</span> korrekt brug af sikkerhedsforanstaltninger under arbejdet, herunder værnemidler og disses placering på arbejdspladsen,</p>\r\n<p class=\"Liste1\">\r\n   <span class=\"Liste1Nr\" id=\"id43617fe0-b50a-4d6c-a644-6b93cdbca0a7\">4)</span> sikkerhedsforanstaltninger ved uheld, f.eks. brand, spild og lignende og</p>\r\n<p class=\"Liste1\">\r\n   <span class=\"Liste1Nr\" id=\"id899eff0e-fed0-4d8d-baf8-da1df8124ca4\">5)</span> bortskaffelse af stoffer og materialer samt værnemidler efter endt brug og øvrig håndtering af affald, herunder særligt mærket affald.</p>\r\n<p class=\"Stk2\">\r\n   <span class=\"StkNr\" id=\"id52c7d7b4-cd9e-4412-9926-7204cae49629\">Stk. 2.</span> Oplæring og instruktion skal gennemføres inden arbejde med farlige stoffer og materialer, eller inden der er risiko for udsættelse for farlige stoffer og materialer, og gentages jævnligt. Instruktionen er mundtlig og understøttes af skiftligt materiale, når der arbejdes med eller er risiko for udsættelse for særligt farlige stoffer og materialer, ved særligt komplicerede arbejdsprocesser og forhold, og når arbejdspladsvurderingens del om stoffer og materialer i øvrigt tilsiger det.</p>\r\n<p class=\"Stk2\">\r\n   <span class=\"StkNr\" id=\"idc36ed15e-3139-47cb-8199-b937479811e0\">Stk. 3.</span> Oplæring og instruktion skal foretages på ny, hvis der sker væsentlige ændringer, herunder hvis der er tale om en ny aktivitet eller skiftende omstændigheder.</p>\r\n<p class=\"Stk2\">\r\n   <span class=\"StkNr\" id=\"ida2b38ad9-2629-41c7-8a9a-9458bec13783\">Stk. 4.</span> Arbejdsgiveren skal sikre, at de ansatte og deres repræsentanter har adgang til sikkerhedsdatabladene efter REACH-forordningens art. 31 som ændret af CLP-forordningen, og § 15 i Arbejdstilsynets bekendtgørelse om særlige pligter for fremstillere, leverandører og importører m.v. af stoffer og materialer efter lov om arbejdsmiljø samt øvrige relevante oplysninger efter REACH-forordningens art. 33, stk. 1.</p>\r\n<p class=\"Stk2\">\r\n   <span class=\"StkNr\" id=\"ida0ae1827-a7f8-4238-95b4-6b6ec001fc84\">Stk. 5.</span> Arbejdsgiveren skal sikre, at arbejdsmiljøorganisationen underrettes om relevante grænseværdier for de farlige stoffer og materialer. I virksomheder, hvor der ikke skal oprettes arbejdsmiljøorganisation, skal de ansatte på tilsvarende måde underrettes.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">bilag 3</span> affattes <span class=\"Italic\">punkt 2 </span>således:</p>\r\n<p class=\"TekstGenerel\">\r\n   <span class=\"Bold\">»2.</span> <span class=\"Bold\">Instruktion</span></p>\r\n<p class=\"TekstGenerel\">Instruktionen, jf. § 23, skal omtale udhærdningstid for epoxyharpikser og isocyanatholdige materialer.«</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">bilag 4</span> ophæves <span class=\"Italic\">punkt 4.</span> </p>\r\n<p class=\"CentreretParagraf\">§ 2</p>\r\n<p class=\"Paragraf\">Bekendtgørelsen træder i kraft den 1. juli 2019.</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 19. marts 2019</p><p class=\"Sign1\" align=\"center\">Søren Kryhlmand</p><p class=\"Sign2\" align=\"right\">/ Katrine Krone</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id5ca7970c-f72a-44dc-b435-06f8365dfceb\" href=\"#Henvisning_id5ca7970c-f72a-44dc-b435-06f8365dfceb\">1)</a> Bekendtgørelsen indeholder bestemmelser, der gennemfører dele af Rådets direktiv 98/24/EF af 7. april 1998 om beskyttelse af arbejdstagernes sikkerhed og sundhed under arbejdet mod risici i forbindelse med kemiske agenser (fjortende særdirektiv i henhold til direktiv 89/391/EØF, artikel 16, stk. 1), EF-Tidende 1998, nr. L 131, side 11, som senest ændret ved Europa-Parlamentets og Rådets direktiv 2014/27/EU af 26. februar 2014, EU-Tidende 2014, nr. L 65, side 1.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/03/2019"
        },
        {
            "displayName": "Accession",
            "displayValue": "B20190025405"
        },
        {
            "displayName": "Entydig dokumentidentifikation",
            "displayValue": "BE007947"
        },
        {
            "displayName": "Dato for førstegangsindlæggelse",
            "displayValue": "21/03/2019"
        },
        {
            "displayName": "Dato for indlæggelse",
            "displayValue": "21/03/2019"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "254"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "19/03/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Arbejdstilsynet, j.nr. 20185000985"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}