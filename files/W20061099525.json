{
    "id": 155615,
    "title": "Ankestyrelsens principafgørelse P-15-06 om helbredstillæg - Bolig Løn Kreditaftale - likvid formue - nedsparingslån",
    "documentTypeId": "240",
    "isSagsforlobPeriodValid": true,
    "shortName": "KEN nr 10995 af 01/07/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-15-06 om helbredstillæg - Bolig Løn Kreditaftale - likvid formue - nedsparingslån</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En Bolig Løn Kreditaftale kunne ud fra en konkret vurdering betragtes som likvid formue.</p>\r\n   <p class=\"TekstGenerel\">Begrundelsen var, at det var oplyst fra ansøgers bank, at Bolig Løn Kreditaftalen kunne sammenlignes med et nedsparingslån. Ansøger kunne løbende hæve af kontoen som ved en almindelig bankkonto. Lånet skulle først indfries 25 år efter aftalens indgåelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 14a og § 14b</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger havde indgået en Bolig Løn Kreditaftale med sin bank. Kommunen standsede udbetalingen af ansøgers helbredstillæg, da kommunen betragtede Bolig Løn Kreditaftalen som likvid formue, og den likvide formue oversteg formuegrænsen.</p>\r\n<p>Nævnet tiltrådte kommunens afgørelse. Nævnet begrundede afgørelsen med, at ansøgers likvide formue oversteg formuegrænsen, der pr. 1. januar 2006 udgjorde 55.700 kr. for tildeling af helbredstillæg efter lov om social pension § 49, stk. 7.</p>\r\n<p>Nævnet lagde ved afgørelsen vægt på, at ansøgers Bolig Løn Kreditaftale skulle betragtes som likvid formue, idet ansøger løbende kunne hæve af kontoen som ved en almindelig bankkonto.</p>\r\n<p>Nævnet havde kontaktet ansøgers bank, der havde udtalt, at en Bolig Løn Kreditaftale kunne sammenlignes med et nedsparingslån. Der skulle i øvrigt kun betales renter af de penge, der blev hævet på kontoen.</p>\r\n<p>Sagen blev behandlet i principielt møde med henblik på afklaring af, om en Bolig Løn Kreditaftale kunne betragtes som likvid formue.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte nævnets afgørelse.</p>\r\n<p>Begrundelsen for afgørelsen var, at ansøgers likvide formue oversteg formuegrænsen, der for tiden udgjorde 55.700 kr. for tildeling af helbredstillæg, jf. pensionslovens § 49, stk. 1</p>\r\n<p>Ankestyrelsen lagde til grund, at ansøgers Bolig Løn Kreditaftale kunne ligestilles med et nedsparingslån, og at nedsparingslånet var indsat på en konto, som ansøger havde råderet over, og som dermed var likvid formue.</p>\r\n<p>Ankestyrelsen lagde vægt på et telefonnotat fra nævnet. Det fremgik heraf, at nævnet ved opringning til ansøgers bank, hvor Bolig Løn Kreditaftalen var indgået, havde fået oplyst, at en Bolig Løn Kreditaftale kunne sammenlignes med et nedsparingslån, og at lånet var indsat på en konto, som ansøger løbende kunne hæve af som ved en almindelig bankkonto.</p>\r\n<p>Ankestyrelsen lagde endvidere vægt på, at det af Bolig Løn Kreditaftalen fremgik, at lånet først skulle betales tilbage i år 2029.</p>\r\n<p>Ifølge pensionslovens § 14 b, stk. 2 indgår indestående i pengeinstitutter ved opgørelsen af likvid formue.</p>\r\n<p>Ankestyrelsen havde i øvrigt i 2 tidligere principielle sager, offentliggjort som SM P-9-02 og SM P-24-04, hvor der var optaget nedsparingslån udtalt, at der var tale om likvid formue. I SM P-9-02 var låneprovenuet indbetalt på bankkonto, og i SM P-24-04 var der tale om obligationsbeholdning i depot, hvor Ankestyrelsen fandt, at kursværdien af obligationer skulle indgå, da kursværdien oversteg formuegrænsen. Ankestyrelsen fandt, at der var tale om likvid formue uagtet, at der i SM P-24-04 var indgået aftale om, at der ikke var fri rådighed over obligationsbeholdningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061099525"
        },
        {
            "displayName": "Entydig dokumentidentifikation",
            "displayValue": "BS008409"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10995"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/07/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000135-06"
        },
        {
            "displayName": "Stikord",
            "displayValue": "P-15-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}