{
    "id": 76626,
    "title": "Vejledning for privatister ved studentereksamen ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22017 af 27/03/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for privatister ved studentereksamen  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I henhold til bekendtgørelse af 3.januar 1972 om studenterkurser og om  \r\n\r\n studentereksamen for privatister, senest ændret ved bekendtgørelse af 10.  \r\n\r\n oktober 1979 gives der mulighed for at aflægge studentereksamen som  \r\n\r\n privatist. </P>  \r\n\r\n<UL CLASS=PLAIN-LIST>  \r\n\r\n<LI>a) Privatister indstilles til eksamen af de lærere, der har undervist dem  \r\n\r\n i de forskellige fag. Undervisningen skal for hvert fags vedkommende have  \r\n\r\n været regelmæssig og have strakt sig over mindst hele det sidste skoleår -  \r\n\r\n for eksaminander der tidligere har været indstillet til eksamen, de sidste 6  \r\n\r\n måneder - inden eksamen. </LI>  \r\n\r\n<LI>b) Der skal i samme eksamenstermin aflægges prøve i samtlige eksamensfag,  \r\n\r\n hørende til den pågældende linie og gren (med enkelte afvigelser hvad angår  \r\n\r\n engelsk/tysk på den klassisk-sproglige gren samt engelsk/tysk og latin på den  \r\n\r\n samfundssproglige gren - se ovennævnte bekendtgørelses § 14 og § 17). </LI>  \r\n\r\n<LI>c) Eksamensopgivelserne er hele det i henhold til bekendtgørelsen læste  \r\n\r\n pensum, jvf. dog de efterfølgende regler for de enkelte fag.  \r\n\r\n Eksamensopgivelserne skal godkendes af direktoratet inden privatisten kan  \r\n\r\n indmeldes til eksamen og skal indsendes på særlige blanketter i 3 eksemplarer  \r\n\r\n til direktoratet inden 1. februar. </LI>  \r\n\r\n<LI>d) På alle eksamensopgivelsesskemaerne anføres navn, adresse, cpr.nr. og  \r\n\r\n eventuelt telefonnummer. </LI>  \r\n\r\n<LI>e) Der skal vælges prøveform i fagene fransk og historie og prøveformen  \r\n\r\n skal klart fremgå af eksamensopgivelserne. </LI>  \r\n\r\n<LI>f) Privatisten vil inden eksamens afholdelse få returneret det ene  \r\n\r\n eksemplar af eksamensopgivelserne med meddelelse om hvorvidt disse kan  \r\n\r\n godkendes. </LI>  \r\n\r\n<LI>g) Indmeldelse til eksamen indsendes inden 20. marts på særlig blanket  \r\n\r\n til direktoratet med de indstillende læreres (dimisorers) påtegning. </LI>  \r\n\r\n<LI>h) Der gives ikke årskarakterer. Eksamensresultatet er gennemsnittet af  \r\n\r\n eksamenskaraktererne, udregnet efter de regler, der gælder for  \r\n\r\n studentereksamen ved gymnasieskolerne. </LI>  \r\n\r\n<LI>i) Eksamen afholdes på en af direktoratet bestemt institution.  \r\n\r\n Privatisten vil herfra få meddelelse om tidspunkter for eksamens afholdelse.  \r\n\r\n</LI>  \r\n\r\n<LI>j) Eksamensbedømmelsen foretages for hvert fag af to censorer.  \r\n\r\n Eksaminationen ved mundtlige prøver foretages af en af censorerne.  \r\n\r\n Privatisten må selv medbringe bøger, kilder duplikerede noter m.v. til  \r\n\r\n eksaminationen, da man ikke kan påregne, at censorerne medbringer materialer  \r\n\r\n til de enkelte privatisters pensum. Der skal ved hver eksamination medbringes  \r\n\r\n personnummerbevis. </LI>  \r\n\r\n</UL>  \r\n\r\n<P>P.d.v. </P>  \r\n\r\n<P>Henrik Andreasen </P>  \r\n\r\n<P>adjunkt </P>  \r\n\r\n<P> DANSK </P>  \r\n\r\n<P>Efter bekendtgørelsen af 16. juni 1971 stilles der krav om tekstlæsning  \r\n\r\n inden for bestemte perioder, områder, genrer og typer. Kravene kan opfyldes  \r\n\r\n på forskellige måder; der foreligger ikke en normeret beskrivelse af fuldt  \r\n\r\n pensum, men det kan nævnes, at i den tidligere bekendtgørelse for faget var  \r\n\r\n tekstlæsningens omfang følgende: I løbet af de tre gymnasieår skulle læses  \r\n\r\n mindst 8 større værker og 350-400 sider mindre tekster. </P>  \r\n\r\n<P>Der skal være en vis bredde i tekstlæsningen, f.eks. skal mange  \r\n\r\n forskellige teksttyper være gennemgået, ligesom bekendtgørelsen rummer krav  \r\n\r\n om fordeling på perioder. </P>  \r\n\r\n<P>Et indtryk af mulighederne kan man få gennem ideer og forslag i  \r\n\r\n &#187;Vejledning og retningslinier for undervisningen i gymnasiet&#171; § 4  \r\n\r\n (Direktoratet for gymnasieskolerne og højere forberedelseseksamen, 1971).  \r\n\r\n</P>  \r\n\r\n<P>På pensaindberetningsskemaet skal anføres de tekster, der er læst,  \r\n\r\n svarende til bekendtgørelsens krav på fagets forskellige områder. </P>  \r\n\r\n<P>Ved mundtlig eksamen prøves eksaminanden efter en forberedelsestid på 30  \r\n\r\n minutter i en ulæst tekst. Teksterne skal ifølge bekendtgørelsen svare til de  \r\n\r\n områder, der er arbejdet med. </P>  \r\n\r\n<P>Angående eksamen henvises iøvrigt til &#187;Vejledning vedrørende  \r\n\r\n praktiske forhold ved afholdelsen af studentereksamen&#171;, der udsendes af  \r\n\r\n direktoratet for gymnasieskolerne og højere forberedelseseksamen. </P>  \r\n\r\n<P> ENGELSK </P>  \r\n\r\n<P> Den sproglige linies nysproglige gren: </P>  \r\n\r\n<P> Intensivt læses ialt ca. 275 normalsider, hovedsagelig af sproglig  \r\n\r\n sværere art, omfattende: </P>  \r\n\r\n<UL CLASS=PLAIN-LIST>  \r\n\r\n<LI>1) Et rimeligt varieret udvalg af skønlitteratur (novelle, drama, roman.  \r\n\r\n</LI>  \r\n\r\n<LI>2) Ikke-skønlitterære tekster, ca. 50 normalsider, belysende  \r\n\r\n almentkulturelle forhold i engelsktalende lande. </LI>  \r\n\r\n<LI>3) Et udvalg af poesi, ca. 35 normalsider. </LI>  \r\n\r\n</UL>  \r\n\r\n<P>4) Enten et skuespil af Shakespeare, hvoraf det intensivt læste skal  \r\n\r\n udgøre ca. 40 normalsider, </P>  \r\n\r\n<P> eller ca. 40 normalsider ræsonnerende tekster af kulturbeskrivende art,  \r\n\r\n fortrinsvis fra det 20. århundrede. </P>  \r\n\r\n<P>Ingen enkelt tekst må indgå med mere end 50 normalsider, og indenfor hver  \r\n\r\n enkelt genre skal der være mindst to forskellige tekster. </P>  \r\n\r\n<P> Ekstensivt læses mindst 500 normalsider, fortrinsvis af nyere dato,  \r\n\r\n repræsenterende forskellige genrer. </P>  \r\n\r\n<P>Der prøves til eksamen kun i det intensivt læste. </P>  \r\n\r\n<P> Den sproglige linies musiksproglige og samfundsfaglige grene : </P>  \r\n\r\n<P> Intensivt læses ca. 225 sider prosa af forskellig sværhedsgrad,  \r\n\r\n omfattende: </P>  \r\n\r\n<UL CLASS=PLAIN-LIST>  \r\n\r\n<LI>1) Et rimeligt varieret udvalg af skønlitteratur (novelle, drama, roman).  \r\n\r\n</LI>  \r\n\r\n<LI>2) Ikke-skønlitterære tekster, 40-60 sider, belysende almenkulturelle  \r\n\r\n forhold i engelsktalende lande. Heri kan indgå læsestof af specielt faglig  \r\n\r\n art. Enkelte digte kan indgå i læsningen. </LI>  \r\n\r\n</UL>  \r\n\r\n<P>Ingen enkelt tekst må indgå med mere end 50 normalsider, og indenfor hver  \r\n\r\n enkelt genre skal der være mindst to forskellige tekster. </P>  \r\n\r\n<P> Ekstensivt læses mindst 350 sider, fortrinsvis af nyere dato,  \r\n\r\n repræsenterende forskellige genrer. </P>  \r\n\r\n<P> Den matematiske linie : </P>  \r\n\r\n<P> Intensivt læses mindst 150 sider, repræsenterende forskellige genrer  \r\n\r\n (novelle, drama, roman), samt ikke-skønlitterære tekster (lettere essayistisk  \r\n\r\n eller journalistisk stof). </P>  \r\n\r\n<P> Ekstensivt læses mindst 250 sider, fortrinsvis af nyere dato,  \r\n\r\n repræsenterende forskellige genrer. </P>  \r\n\r\n<P>Der opgives til eksamen ca. 200 sider fordelt på det intensivt og det  \r\n\r\n ekstensivt læste. </P>  \r\n\r\n<P>Ingen enkelt tekst må indgå med mere end 50 normalsider. </P>  \r\n\r\n<P> TYSK </P>  \r\n\r\n<P>For alle, som indstilles til studentereksamen med fuldt pensum, såvel  \r\n\r\n privatister som elever, der går til eksamen på særlige vilkår, gælder  \r\n\r\n følgende: </P>  \r\n\r\n<P>På den sproglige linies nysproglige, musiksproglige og samfundssproglige  \r\n\r\n grene skal det til eksamen opgivne pensum opfylde kravene i bekendtgørelsens  \r\n\r\n § I B og i overensstemmelse hermed omfatte mindst 300 og højst 450 sider. Der  \r\n\r\n kan heri ikke indgå stof, som er læst i 1. gymnasieklasse. </P>  \r\n\r\n<P>På den matematiske linie skal det til eksamen opgivne pensum opfylde  \r\n\r\n kravene i bekendtgørelsens § 6 II og i overensstemmelse hermed omfatte mindst  \r\n\r\n 150 og højst 225 sider. </P>  \r\n\r\n<P> FRANSK </P>  \r\n\r\n<P> Prøveform a : Der skal være læst 325 normalsider. Prøven foregår på  \r\n\r\n grundlag af ekstemporaltekster. </P>  \r\n\r\n<P> Prøveform b : Elever på særlige vilkår opgiver 180 normalsider af det  \r\n\r\n pensum, der er læst i de to sidste gymnasieklasser. </P>  \r\n\r\n<P>Privatister opgiver det læste pensum (325 normalsider). </P>  \r\n\r\n<P> RUSSISK </P>  \r\n\r\n<P>Der skal være læst 125 normalsider. </P>  \r\n\r\n<P>Eksamen for privatister og elever på særlige vilkår foregår på grundlag af  \r\n\r\n ekstemporaltekster. </P>  \r\n\r\n<P> KLASSISKE FAG </P>  \r\n\r\n<P>For elever der går til eksamen på særlige vilkår og privatister i latin,  \r\n\r\n græsk og oldtidskundskab er læsepensum lig eksamenspensum. </P>  \r\n\r\n<P> HISTORIE </P>  \r\n\r\n<P>Pensumskemaet skal indeholde en nøje angivelse af pensums indhold. Hver  \r\n\r\n periode eller område skal anføres med en betegnelse, der tydeligt viser dets  \r\n\r\n indhold og tidsafgrænsning. For hvert afsnit skal de læste bøger eller  \r\n\r\n bogafsnit angives med forfatter, bogtitel, udgivelsesår og de læste sider.  \r\n\r\n Det samme gælder de til pensum hørende kilder, der anføres under de afsnit,  \r\n\r\n hvor de hører hjemme. </P>  \r\n\r\n<P>På pensumskemaet anføres den ønskede eksamensform. </P>  \r\n\r\n<UL CLASS=PLAIN-LIST>  \r\n\r\n<LI>a) Der gives eet eksamensspørgsmål i det opgivne stof. Eksaminationstiden  \r\n\r\n er ca. 20 minutter. Der gives forberedelsestid på mindst 40 minutter, hvori  \r\n\r\n eksaminanden må benytte alle hjælpemidler, herunder egne notater. </LI>  \r\n\r\n<LI>b) Der gives to spørgsmål i det opgivne stof. Eksaminationstiden er ca.  \r\n\r\n 20 minutter. Der gives en forberedelsestid på mindst 20 minutter, hvori  \r\n\r\n eksaminanden må benytte de opgivne kilder samt atlas og årstalsliste. </LI>  \r\n\r\n</UL>  \r\n\r\n<P>Vedrørende pensums omfang gælder følgende: </P>  \r\n\r\n<P>A) Eksaminander, der har fulgt undervisningen på en skole eller et  kursus  \r\n\r\n skal som pensum have det læste pensum i den klasse, som de har gået i (dog  \r\n\r\n kun i et omfang svarende til det nedenfor under B anførte). </P>  \r\n\r\n<P>B) Privatister, der ikke har fulgt undervisningen på en skole eller  et  \r\n\r\n kursus, skal have et pensum, der mindst har følgende omfang: </P>  \r\n\r\n<P> Historie : </P>  \r\n\r\n<P>Tiden før ca. 1930: </P>  \r\n\r\n<P>Tre perioder af et omfang som f.eks. Grækenland i oldtiden,  \r\n\r\n verdenshistorie 1660-1789, Danmarks historie 800-1241, Danmarks historie  \r\n\r\n 1848-1901. Mindst een periode skal ligge før 1500 og mindst een, højst to i  \r\n\r\n Nordens historie. En af perioderne kan erstattes med et emne (som f.eks.  \r\n\r\n renæssancen, den industrielle revolution, den russiske revolution). </P>  \r\n\r\n<P>Der skal til de tre afsnit læses tilsammen mindst 60 sider kildetekster,  \r\n\r\n hvoraf højst 1/4 kan erstattes med billeder. </P>  \r\n\r\n<P>Til de tre afsnit må man regne med, at der skal læses grundbogsstof i et  \r\n\r\n omfang af ca. 150 sider. </P>  \r\n\r\n<P>Tiden efter ca. 1930: </P>  \r\n\r\n<P>Ca. 25 års verdens og Nordens historie. En mindre del af dette stof kan  \r\n\r\n være emner, men mindst 15 års almindelig historie må høre til pensum. </P>  \r\n\r\n<P>Til dette læses mindst 60 sider kildetekster. </P>  \r\n\r\n<P>Man må påregne, at der til tiden efter ca. 1930 skal læses grundbogsstof i  \r\n\r\n et omfang af mindst 225 sider, i de fleste tilfælde noget mere. </P>  \r\n\r\n<P>Som grundbøger eller fremstillinger kan i hovedsagen benyttes de i  \r\n\r\n gymnasiet almindeligt anvendte bøger, men enhver egnet fremstilling kan  \r\n\r\n bruges. De læste værker skal ikke være videnskabelige fremstillinger (dele af  \r\n\r\n sådanne kan dog i visse tilfælde benyttes), men må på den anden side heller  \r\n\r\n ikke være forenklede populære fremstillinger, der i kvalitet ligger under  \r\n\r\n seriøse artikler i presse og tidsskrifter. </P>  \r\n\r\n<P> Samfundskundskab . </P>  \r\n\r\n<P>Fem områder udvalgt efter fordelingsreglerne i bekendtgørelsen af 16. juni  \r\n\r\n 1971 om undervisningen i gymnasiet m.v., afsnittet om undervisningen i  \r\n\r\n samfundskundskab i § 12. </P>  \r\n\r\n<P>Til disse områder må der læses de relevante afsnit i de ved gymnasierne  \r\n\r\n anvendte bøger i samfundskundskab eller samfundsfag. Andre egnede  \r\n\r\n fremstillinger kan også benyttes, men ellers må der gælde de samme  \r\n\r\n bemærkninger, som anført ovenfor vedrørende fremstillinger i historie. Den  \r\n\r\n samlede mængde fremstillings- eller grundbogsstof skal mindst omfatte 150  \r\n\r\n sider. </P>  \r\n\r\n<P> SAMFUNDSFAG </P>  \r\n\r\n<P> Eksamen på særlige vilkår . </P>  \r\n\r\n<P>Fuldt pensum til mundtlig eksamen omfatter: </P>  \r\n\r\n<UL CLASS=PLAIN-LIST>  \r\n\r\n<LI>1) Pensum for det hold den pågældende elev/studerende har fulgt, dvs.  \r\n\r\n såvel lærebogsstof, tekst og tabelmateriale som holdets speciale efter de  \r\n\r\n regler, der gælder for holdet. </LI>  \r\n\r\n<LI>2) Ud over det under punkt 1 anførte, skal der yderligere opgives mellem  \r\n\r\n 450-550 sider. Disse opgivelser kan være såvel lærebogsstof som tekst og  \r\n\r\n tabelmateriale. Opgivelserne skal ske med en rimelig vægtning af de fire  \r\n\r\n hovedområder: sociologi, økonomi, politologi og international politik. </LI>  \r\n\r\n</UL>  \r\n\r\n<P>Skriftlig eksamen foregår efter de samme regler, der gælder for holdet  \r\n\r\n iøvrigt. Hvad angår pensum henvises til skrivelse fra direktoratet af 5. juli  \r\n\r\n 1978 (regelsamling 02-13), om de obligatoriske områder, der forudsættes  \r\n\r\n bekendt ved skriftlig eksamen. </P>  \r\n\r\n<P> Privatister . </P>  \r\n\r\n<P>Fuldt pensum til mundtlig eksamen omfatter lærebogsstof, tekst- og  \r\n\r\n tabelmateriale samt et speciale. </P>  \r\n\r\n<P CLASS=PUNKT> <B>1.</B> Af lærebogsstof skal opgives 800-900 sider med en  \r\n\r\n rimelig vægtning af de fire hovedområder: sociologi, økonomi, politologi og  \r\n\r\n international politik. Af sociologiske lærebøger kan f.eks. nævnes Ole  \r\n\r\n Tonsgård: &#187;Sociologi 1-2&#171; (Gyldendal 1975 og 1978). I  økonomi kan  \r\n\r\n f.eks. nævnes Helge Nørgård: &#187;Nationaløkonomi&#171; (Gyldendal 1977),  \r\n\r\n Peter Dencik og Peter Kongshøj Madsen: &#187;Krise og krisepolitik&#171; samt  \r\n\r\n &#187;Kriseteori&#171; (begge Samfundsfagsnyts forlag, 1978), Peter Kuhlmann  \r\n\r\n og Hans-Erik Lystrup Nielsen: &#187;Arbejdsløshed - nu eller altid?&#187;  \r\n\r\n (Danmarks Radio 1979). I politologi kan bl.a. Erik Rasmussen: &#187;Dansk  \r\n\r\n politik&#171; (Gyldendal 1975), og Jesper Due og Jørgen Steen Madsen:  \r\n\r\n &quot;Staten og de sociale klasser 2, Om statsteori' (Gyldendal 1978) indgå i  \r\n\r\n opgivelserne. International  politik beskrives bl.a. i Bjarne Frederiksen:  \r\n\r\n &quot;International politik' (Gyldendal 1977), Niels Amstrup: &#187;Dansk  \r\n\r\n udenrigspolitik&#171; (Gyldendal 1975), Ivar Danø og Vagn Rhode: &#187;De  \r\n\r\n europæiske fællesskaber, beslutningsprocesser og integrationsteorier&#171;  \r\n\r\n (Forlaget Europa 1978), og Jens Erik Torp: &#187;Økonomiske udviklingsteorier  \r\n\r\n for udviklingslande&#171; (Mellemfolkeligt samvirke 1976). </P>  \r\n\r\n<P>Ikke alle lærebøger kan klart henføres til eet af ovennævnte fire  \r\n\r\n hovedområder, idet de er tværdisciplinære , dvs. de behandler emnerne på  \r\n\r\n tværs af to eller flere hovedområder. Det skal derfor understreges, at  \r\n\r\n opgivelserne gerne må indeholde lærebøger, der går på tværs af de fire  \r\n\r\n hovedområder. Opgives en eller flere af sådanne lærebøger, kan det være med  \r\n\r\n til at sikre en sammenhæng mellem to eller flere hovedområder. Det gælder  \r\n\r\n f.eks. om følgende lærebøger: Joachim Israel: &#187;Sociologisk grundbog I og  \r\n\r\n II&#171; (Gyldendal 1974 og 1975), Povl Markussen: &#187;Sociologiske  \r\n\r\n grundproblemer 1-5&#171; (Gyldendal og samfundsnyts forlag 1978-1980), og  \r\n\r\n Flemming Schmidt: &#187;Økonomiske grundproblemer I&#171; (Gyldendal 1978).  \r\n\r\n</P>  \r\n\r\n<P CLASS=PUNKT> <B>2.</B> Med hensyn til tekst- og tabelmateriale opgives  \r\n\r\n 80-120 sider, alt efter sværhedsgrad og lærebøgernes bredde. </P>  \r\n\r\n<P>Materiale hentes f.eks. fra forskellige statistiske puplikationer fra  \r\n\r\n Danmarks Statistik (Statistisk 10-årsoversigt, Levekår i Danmark o.lign.) og  \r\n\r\n fra forskningsinstitutter, f.eks. Socialforskningsinstituttet, fra bøger,  \r\n\r\n tidsskrifter og aviser. Materialet skal således dels supplere lærebogsstoffet  \r\n\r\n (f.eks. med henblik på at sikre, at forskellige teoretiske opfattelser  \r\n\r\n dækkes, eller for at dække områder, der ikke dækkes i lærebøgerne), dels  \r\n\r\n støtte fremstillingen i lærebøger og tekster i form at tidsrækker, vedtægter,  \r\n\r\n traktater, lovstof m.v.. </P>  \r\n\r\n<P CLASS=PUNKT> <B>3.</B> Specialet skal bygge på et trykt eller stencileret  \r\n\r\n grundlag, som i forvejen skal godkendes af fagkonsulenterne, ligesom det skal  \r\n\r\n stilles til rådighed for censor inden eksamen. </P>  \r\n\r\n<P>Specialet kan f.eks. bygge på een eller flere grundbøger (gerne i uddrag),  \r\n\r\n der behandler et samfundsfagligt emne, samt tekst og tabelmateriale til  \r\n\r\n belysning og supplering af grundbogsmaterialet. I alt skal der opgives mellem  \r\n\r\n 100-150 sider (afhængig af sværhedsgrad). </P>  \r\n\r\n<P>I de følgende to eksempler på specialeopgivelser, er der ikke tale om  \r\n\r\n egentlige grundbøger, men snarere om materialesamlinger: </P>  \r\n\r\n<P>Eksempel 1: </P>  \r\n\r\n<P>Titel: Dansk energipolitik (1978), ialt ca. 120 sider. </P>  \r\n\r\n<P>Meadows m.fl.: &#187;Grænser for vækst?&#187;, 1972 s. 28-33.  \r\n\r\n &#187;Energiøkonomi og planlægning&#171;, Handelsministeriets  \r\n\r\n energioplysningsudvalg, bog 3, 1975, s. 23-28, 39 og 42-55. </P>  \r\n\r\n<P>&#187;Om grænser for vækst&#171;, NOAH's emneserie, nr. 3.  \r\n\r\n Handelsministeriet: &#187;Energi og vi&#171;, 1975, Artikler med modsatte  \r\n\r\n opfattelser af dansk energipolitik, af Bent Elbek og Niels I Meyer. </P>  \r\n\r\n<P>Bent Elbek: &#187;Danmark i ligevægt år 2005&#171;, Teknik og Miljø  \r\n\r\n 10.10.74. &#187;Sociale forandringer&#171;, Open University 1973, s. 7-19.  \r\n\r\n</P>  \r\n\r\n<P>I. Asimov: &#187;Kan vi sætte fremskridtet i stå?&#187;, Det Bedste, april  \r\n\r\n 1976, s. 33-36. </P>  \r\n\r\n<P>Johs. Glavind: &#187;Haves: Politisk økonomi, Ønskes: Politisk  \r\n\r\n økologi&#171;, uddrag af artikel i Information 7.6.77. </P>  \r\n\r\n<P>&#187;Operation indoktinering&#171;, Uddrag af artikler i Information  \r\n\r\n 19.10.74. AIM-undersøgelse om befolkningens holdning til A-kraft. </P>  \r\n\r\n<P>Maja Nauer: &#187;Ja og nej til A-kraft i alle politiske partier&#171;,  \r\n\r\n Information 9.7.77. </P>  \r\n\r\n<P>Handelsministeriet: &#187;Dansk energipolitik 1976&#171;, s. 105-116. </P>  \r\n\r\n<P>&#187;VS's energiplan&#171;, Ny Politik, jan. 1977. </P>  \r\n\r\n<P>&#187;Et valg mellem energiplaner&#171;, Finanstidende 23.9.77. </P>  \r\n\r\n<P>Eksempel 2. </P>  \r\n\r\n<P>Titel: Danmark, EF og Den tredie Verden (1979), ialt ca. 140 sider. </P>  \r\n\r\n<P>Peter Dencik og Per Kongshøj Madsen &#187;Krise og krisepolitik&#171;,  \r\n\r\n 1978 s. 35-55. </P>  \r\n\r\n<P>Dencik og Kongshøj: &#187;Betalingsbalance, stukturproblemer og økonomisk  \r\n\r\n politik&#171;, forskningsrapport 1977. </P>  \r\n\r\n<P>Bjarne Frederiksen: &#187;International politik&#171;, 1977, s. 45-59.  \r\n\r\n</P>  \r\n\r\n<P>Dan og Joachim Israel: &#187;Oliekrisen og den nye økonomiske  \r\n\r\n verdensorden&#171;, 1977, s. 115-132. </P>  \r\n\r\n<P>&#187;Internationale økonomiske udviklingstendenser&#171;,  \r\n\r\n Arbejderbevægelsens Erhvervsråd, 1978. </P>  \r\n\r\n<P>Ivar Danø og Vagn Rhode: &#187;De europæiske fællesskaber,  \r\n\r\n beslutningsprocesser og integrationsteorier&#171;, 1978, s. 32-77. </P>  \r\n\r\n<P>Pensum til skriftlig eksamen er angivet i skrivelse fra direktoratet af 5.  \r\n\r\n juli 1978 (regelsamling 02-13) om de obligatoriske områder, der forudsættes  \r\n\r\n bekendt ved skriftlig eksamen. De obligatoriske områder præciseres som  \r\n\r\n følgende udvalgte punkter under de fire hovedområder: </P>  \r\n\r\n<P>Under sociologi: Den lille gruppes sociologi. Interaktion. Kommunikation  \r\n\r\n og meningsdannelse. </P>  \r\n\r\n<P>Under økonomi: Det økonomiske kredsløb. Den økonomiske politik.  \r\n\r\n Arbejdsmarkedet. Økonomiske teorier. </P>  \r\n\r\n<P>Under politologi: Det danske politiske system. </P>  \r\n\r\n<P>Under international politik: Danmarks udenrigspolitik, herunder EF.  \r\n\r\n Samarbejde og konfrontation på det internationale plan, såvel indenfor som  \r\n\r\n udenfor internationale organisationer. Forholdet mellem i- og u-lande. </P>  \r\n\r\n<P>Disse punkter kan naturligvis også indgå som en delmængde af pensum til  \r\n\r\n mundtlig eksamen. Det faglige niveau er angivet ved de lærebøger, der omtales  \r\n\r\n under pensum til mundtlig eksamen. </P>  \r\n\r\n<P> GEOGRAFI </P>  \r\n\r\n<P>Pensum kan vælges på så mange forskellige måder, at det ikke er muligt  \r\n\r\n kort at give en beskrivelse af fuldt pensum. Dimissor må ved henvendelse til  \r\n\r\n fagkonsulenten sikre sig, at der læses et pensum, der kan anses som  \r\n\r\n tilstrækkeligt. </P>  \r\n\r\n<P> BIOLOGI </P>  \r\n\r\n<P>Pensum i biologi kan på alle sproglige og matematiske grene sammensættes  \r\n\r\n på mange forskellige måder. Hvis man derfor ikke har og ikke vil komme til at  \r\n\r\n følge undervisningen i biologi til studentereksamen og derfor ønsker at  \r\n\r\n opgive et helt individuelt pensum, må man på et meget tidligt tidspunkt  \r\n\r\n rådføre sig med en erfaren biologilærer eller fagkonsulenterne. </P>  \r\n\r\n<P>Følgende to afsnit henvender sig kun til elever/studerende, der tildeles  \r\n\r\n ret til eksamen på særlige vilkår efter at have deltaget i  \r\n\r\n biologiundervisningen i gymnasiet eller på et studenterkursus. </P>  \r\n\r\n<P> Sproglig linie og matematisk linie, matematisk-fysisk gren og  \r\n\r\n  matematisk-samfundsfaglig gren. </P>  \r\n\r\n<P>Det tilrådes at opgive det samme læsestof som det hold man har gået på, da  \r\n\r\n holdets læsepensum består af det stof, man inden for bekendtgørelsens rammer  \r\n\r\n har læst i løbet af året. Dette læsestof fremgår af holdets normale  \r\n\r\n pensaindberetningsskema. </P>  \r\n\r\n<P>Det kan være umuligt at opgive enkelte rapporter/laboratoriejournaler over  \r\n\r\n forsøg, øvelser eller undersøgelser, som holdet har udført. Det skal derfor  \r\n\r\n præciseres over for elever/studerende, der tildeles ret til eksamen på  \r\n\r\n særlige vilkår, at hun/han foruden læsestoffet også skal opgive et antal  \r\n\r\n rapporter/laboratoriejournaler, der i omfang nogenlunde svarer til holdets.  \r\n\r\n</P>  \r\n\r\n<P> Matematisk linie, naturfaglig gren . </P>  \r\n\r\n<P>Det tilrådes at opgive samme læsestof, som det holdet har læst gennem de  \r\n\r\n to undervisningsår. Dette læsestof fremgår af holdets indberetningsskema. Det  \r\n\r\n præciseres, at holdet kun opgiver ca. halvdelen af det læste stof. </P>  \r\n\r\n<P>Med hensyn til rapporter/laboratoriejournaler over udførte forsøg, øvelser  \r\n\r\n eller undersøgelser, der skal opgives til eksamen, henvises til afsnittet for  \r\n\r\n sproglig linie og matematisk linies ikke naturfaglige grene. </P>  \r\n\r\n<P> FYSIK </P>  \r\n\r\n<P> Matematisk linie, matematisk-fysisk gren : </P>  \r\n\r\n<P>De i bekendtgørelsen nævnte centrale områder fastlægges i forordet til  \r\n\r\n &#187;Kompendium i fysik&#171;, Direktoratet for Gymnasieskolerne og Højere  \r\n\r\n forberedelseseksamen, 2. udg. 1975. Herudover skal pensum indeholde tre  \r\n\r\n valgfrie emner, svarende til et omfang på ca. 40 timer, samt 20 øvelser med  \r\n\r\n rapporter. </P>  \r\n\r\n<P> Matematisk linie, matematisk-naturfaglig og  matematisk-samfundsfaglig  \r\n\r\n gren: </P>  \r\n\r\n<P>De i bekendtgørelsen nævnte centrale områder fastlægges i  \r\n\r\n Cirkulæreskrivelse af 28. august 1973, j.nr. 10-31-03/72 i forbindelse med  \r\n\r\n &#187;Kompendium i fysik&#171;, Direktoratet for Gymnasieskolerne og Højere  \r\n\r\n forberedelseseksamen, 1975. Herudover skal pensum indeholde 20 øvelser med  \r\n\r\n rapporter . </P>  \r\n\r\n<P> KEMI </P>  \r\n\r\n<P> Matematisk linie : </P>  \r\n\r\n<P>Pensum fremgår af bekendtgørelse og undervisningsvejledning. </P>  \r\n\r\n<P>Der gøres opmærksom på, at pensum foruden de teoretiske emner under 1)  \r\n\r\n Almen kemi, 2) Uorganisk og organisk kemi, 3) Valgfrit stof, også omfatter  \r\n\r\n det eksperimentelle stof. </P>  \r\n\r\n<P> MATEMATIK </P>  \r\n\r\n<P>Pensumkravet for privatister og for elever, der skal til eksamen på  \r\n\r\n særlige vilkår, er det i bekendtgørelsen anførte pensum for den pågældende  \r\n\r\n linie og gren. </P>  \r\n\r\n<P>Til eksamen opgives hele det ifølge bekendtgørelsen obligatoriske pensum,  \r\n\r\n herunder på mF-grenen et valgfrit emne. </P>  \r\n\r\n<P>For elever, der skal til eksamen på særlige vilkår, bemærkes det, at  \r\n\r\n omfanget af eksamensopgivelserne som hovedregel vil være et ca. dobbelt så  \r\n\r\n stort sideantal, som det holdet iøvrigt opgiver. </P>  \r\n\r\n<P> MUSIK </P>  \r\n\r\n<P>Pensumkravene er de samme som for gymnasieelever (jvf.  \r\n\r\n Undervisningsministeriets bekentgørelse nr. 186 af 1. april 1976). Af hensyn  \r\n\r\n til udvælgelsen af ekstemporalopgaven i musikkundskab er det nødvendigt med  \r\n\r\n en præcis angivelse af det opgivne stof, altså for hvert punkt komponist,  \r\n\r\n værk, sats. Rubrikken &#187;sang&#171; skal foruden de 30 sange indeholde  \r\n\r\n oplysning om den selvvalgte sangs titel, komponist og toneart. Eksaminationen  \r\n\r\n omfatter de punkter der er beskrevet i bekendtgørelsen under afsnittet  \r\n\r\n eksamen . </P>  \r\n\r\n</DIV>",
    "isHistorical": true,
    "editorialNotes": [
        "gymnasiet m.v.",
        "(* 1) Vejledningen er bortfaldet ved lov nr. 431 af 13. juni 1990 om"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19812201760"
        },
        {
            "displayName": "Entydig dokumentidentifikation",
            "displayValue": "CM035832"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22017"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "27/03/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}