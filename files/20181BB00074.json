{
    "id": 206224,
    "title": "Forslag til folketingsbeslutning om at fremme genanvendelsen af bygge- og anlægsaffald i alment boligbyggeri",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 74",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 20. december 2018 af Søren Egge Rasmussen (EL), Christian Juhl (EL), Rasmus Vestergaard Madsen (EL), Søren Søndergaard (EL), Finn Sørensen (EL) og Øjvind Vilsholm (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at fremme genanvendelsen af bygge- og anlægsaffald i alment boligbyggeri</p>\r\n<p class=\"NormalInd\">Folketinget pålægger regeringen at ændre almenboligloven, så transport-, bygnings- og boligministeren med henblik på at fremme genanvendelsen af bygge- og anlægsaffald i alment byggeri for en 10-årig periode fra 2020-2030 kan tillade, at kommunalbestyrelsen, når den giver tilsagn efter almenboliglovens § 115, uanset maksimumsbeløbet, jf. lovens § 115, stk. 10, kan godkende, at der foretages de merinvesteringer, der er nødvendige for at bygge med genanvendte eller genanvendelige materialer, såfremt merinvesteringen er totaløkonomisk rentabel og</p>\r\n<p class=\"Liste1\">\r\n   <span class=\"Liste1Nr\">1)</span> byggeriet designes med henblik på demontering til fremtidig genanvendelse, eller</p>\r\n<p class=\"Liste1\">\r\n   <span class=\"Liste1Nr\">2)</span> mindst 30 pct. af det almene byggeri opføres med genanvendte eller genanvendelige materialer.</p>\r\n<p class=\"NormalInd\">Merinvesteringen udgør forskellen mellem den samlede anskaffelsessum og den anskaffelsessum, der er nødvendig for at bygge med henblik på genanvendelse eller ved anvendelse af genanvendelige materialer.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Med beslutningsforslaget foreslås indført en forsøgsbestemmelse i almenboligloven, der under nærmere fastsatte betingelser giver adgang til, at der for en 10-årig periode, uanset maksimumbeløbet, jf. almenboliglovens § 115, stk. 10, kan foretages merinvesteringer ved opførelse af alment boligbyggeri.</p>\r\n<p class=\"NormalInd\">\r\n</p>\r\n<p class=\"NormalInd\">Bygge- og anlægsaffald udgør en stor del af det affald, der genereres i Danmark. Størstedelen af bygge- og anlægsaffaldet stammer fra nedrivninger og renovering, mens kun 5-10 pct. stammer fra nybyggeri.</p>\r\n<p class=\"NormalInd\">\r\n</p>\r\n<p class=\"NormalInd\">For at mindske forbruget af nye ressourcer er det en central målsætning – både på nationalt plan og i EU – at nedbringe mængden af bygge- og anlægsaffald. I overensstemmelse med EU's affaldshierarki er det derfor afgørende, at bygge- og anlægsaffald genanvendes i størst muligt omfang. </p>\r\n<p class=\"NormalInd\">\r\n</p>\r\n<p class=\"NormalInd\">For at nå målsætningen kan man skabe en mere cirkulær byggesektor. Grundprincippet i cirkulært byggeri er ressourcebevarelse og affaldsforebyggelse, herunder genbrug og genanvendelse af bygge- og anlægsaffald. Regeringen har allerede lanceret forskellige strategier, der skal være med til at sætte skub i en overordnet omstilling til en mere cirkulær økonomi. I juni 2017 offentliggjorde regeringens Advisory Board for cirkulær økonomi deres anbefalinger (»Advisory Board for cirkulær økonomi – Anbefalinger til regeringen«, Miljø- og Fødevareministeriet, 2017), og i september 2018 udkom regeringens nye strategi for cirkulær økonomi (»Strategi for cirkulær økonomi – Mere værdi og bedre miljø gennem design, forbrug og genanvendelse«, regeringen, 2018).</p>\r\n<p class=\"NormalInd\">\r\n</p>\r\n<p class=\"NormalInd\">Danmark har herudover også fastsat visse mål og strategier specifikt for bygge- og anlægsaffaldet. Af regeringens nuværende ressourceplan for affaldshåndtering fremgår bl.a., at mindst 70 pct. af materialerne i den samlede mængde af bygge- og anlægsaffald skal anvendes til nye formål (»Danmark uden affald – Ressourceplan for affaldshåndtering 2013-2018«, vejledning fra Miljøstyrelsen nr. 4, 2014). Målsætningen er i overensstemmelse med målet i artikel 11(2)(b) i Europa-Parlamentets og Rådets direktiv 2008/98/EF af 19. november 2008 om affald og ophævelse af visse direktiver (også benævnt affaldsdirektivet).</p>\r\n<p class=\"NormalInd\">\r\n</p>\r\n<p class=\"NormalInd\">Til at opnå ovenstående målsætning kan en revision af almenboligloven overvejes. Som led i forsøget på at stimulere og fremme genanvendelsen af bygge- og anlægsaffald i den danske byggesektor foreslås overordnet, at der gives hjemmel til at godkende, at der foretages de merinvesteringer, som er nødvendige for at opføre bæredygtigt alment byggeri. Hjemmelen kan eventuelt begrænses til kun at omfatte nærmere bestemte almene boligtyper.</p>\r\n<p class=\"NormalInd\">\r\n</p>\r\n<p class=\"NormalInd\">I henhold til almenboliglovens § 115 kan kommunalbestyrelsen give tilsagn om statslig ydelsesstøtte til almene boligorganisationer, kommuner, regioner og selvejende institutioner til etablering af almene boliger.</p>\r\n<p class=\"NormalInd\">\r\n</p>\r\n<p class=\"NormalInd\">Transport-, bygnings- og boligministeren fastsætter maksimumsbeløb for anskaffelsessummen for alment byggeri. Den endeligt godkendte anskaffelsessum for alment byggeri med tilsagn må ikke overstige det maksimumsbeløb, der gælder på tidspunktet for kommunalbestyrelsens godkendelse af anskaffelsessummen forud for påbegyndelsen, jf. lovens § 115, stk. 10.</p>\r\n<p class=\"NormalInd\">\r\n</p>\r\n<p class=\"NormalInd\">Maksimumsbeløbet fastsættes i henhold til bekendtgørelse nr. 1226 af 14. december 2011 om støtte til almene boliger m.v.</p>\r\n<p class=\"NormalInd\">\r\n</p>\r\n<p class=\"NormalInd\">Ofte vil bæredygtigt alment byggeri være dyrere at opføre sammenlignet med almindeligt alment byggeri grundet øgede anlægsudgifter. Det betyder, at det i mange tilfælde vil være vanskeligt for den almene bygherre at holde sig inden for maksimumsbeløbets størrelse og opnå støttetilsagn, fordi almenboligloven med tilhørende bekendtgørelser fastsætter ufravigelige beløbsmæssige grænser for anskaffelsessummens størrelse pr. kvadratmeter bruttoetageareal. Med dette beslutningsforslag skabes forsøgsvis en hjemmel til, at transport-, bygnings- og boligministeren kan forhøje maksimumsbeløbet i § 13, stk. 2, i bekendtgørelse nr. 1226 af 14. december 2011 om støtte til almene boliger m.v.</p>\r\n<p class=\"NormalInd\">\r\n</p>\r\n<p class=\"NormalInd\">Med beslutningsforslaget foreslås, at transport-, bygnings- og boligministeren med henblik på at fremme genanvendelse af bygge- og anlægsaffald i alment byggeri for en 10-årig periode fra 2020-2030 kan tillade, at kommunalbestyrelsen, når den giver tilsagn efter almenboliglovens § 115, uanset maksimumsbeløbet, jf. lovens § 115, stk. 10, kan godkende, at der foretages de merinvesteringer, der er nødvendige for at bygge med genanvendte eller genanvendelige materialer, såfremt merinvesteringen er totaløkonomisk rentabel og</p>\r\n<p class=\"Liste1\">\r\n   <span class=\"Liste1Nr\">1)</span> byggeriet designes med henblik på demontering til fremtidig genanvendelse, eller</p>\r\n<p class=\"Liste1\">\r\n   <span class=\"Liste1Nr\">2)</span> mindst 30 pct. af det almene byggeri opføres med genanvendte eller genanvendelige materialer.</p>\r\n<p class=\"NormalInd\">\r\n</p>\r\n<p class=\"NormalInd\">Merinvesteringen udgør forskellen mellem den samlede anskaffelsessum og den anskaffelsessum, der er nødvendig for at bygge med henblik på genanvendelse eller ved anvendelse af genanvendelige materialer.</p>\r\n<p class=\"NormalInd\">\r\n</p>\r\n<p class=\"NormalInd\">Beslutningsforslaget indebærer for det første, at merinvesteringen skal være totaløkonomisk rentabel. Merinvesteringens rentabilitet vurderes inden for en 30-årig periode svarende til amortiseringen.</p>\r\n<p class=\"NormalInd\">\r\n</p>\r\n<p class=\"NormalInd\">Forslaget indebærer dernæst, at transport-, bygnings- og boligministeren kan tillade, at kommunalbestyrelsen kan give støttetilsagn efter almenboliglovens § 115 til alment boligbyggeri, hvis byggeriet enten designes med henblik på demontering eller mindst 30 pct. af byggeriet opføres med genanvendte eller genanvendelige materialer. Dette indebærer, at det som tillæg til den maksimale anskaffelsessum er muligt at foretage totaløkonomiske merinvesteringer i et alment boligbyggeri, som ligger over maksimumsbeløbet, hvis en af ovennævnte betingelser om henholdsvis demonteringsdesign eller materialevalg er opfyldt. Ved demontering forstås, at materialerne til brug for den almene bolig kan skilles ad, sådan at materialerne kan genanvendes, uden at de mister afgørende værdi. Ved genanvendte materialer forstås eksempelvis brugte mursten, brugt tømmer og brugte døre og vinduer.</p>\r\n<p class=\"NormalInd\">\r\n</p>\r\n<p class=\"NormalInd\">Det bemærkes, at ved støttetilsagn efter beslutningsforslaget er det tillige et ufravigeligt krav, at bygherrens ansøgning om kommunalbestyrelsens godkendelse af anskaffelsessummen indeholder en totaløkonomisk vurdering, jf. § 37 i bekendtgørelse nr. 1226 af 14. december 2011 om støtte til almene boliger m.v.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Søren Egge Rasmussen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at fremme genanvendelsen af bygge- og anlægsaffald i alment boligbyggeri.</p>\r\n<p class=\"ForslagsNummer\">(Beslutningsforslag nr. B 74)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 74",
            "stateLabel": "Forkastet",
            "references": [
                {
                    "shortName": "2018/1 BSF 74",
                    "title": "Forslag til folketingsbeslutning om at fremme genanvendelsen af bygge- og anlægsaffald i alment boligbyggeri",
                    "presentationName": "Beslutningsforslag som fremsat",
                    "documentTypeId": 480,
                    "documentId": 206224,
                    "eliUri": "/eli/ft/20181BB00074",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b74/index.htm"
                },
                {
                    "shortName": "2018/1 BRB 74",
                    "title": "Beretning over Forslag til folketingsbeslutning om at fremme genanvendelsen af bygge- og anlægsaffald i alment boligbyggeri",
                    "presentationName": "Beretning over beslutningsforslag",
                    "documentTypeId": 510,
                    "documentId": 209258,
                    "eliUri": "/eli/ft/20181EB01135",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/2018"
        },
        {
            "displayName": "Accession",
            "displayValue": "20181BB00074"
        },
        {
            "displayName": "Entydig dokumentidentifikation",
            "displayValue": "AX022421"
        },
        {
            "displayName": "Dato for førstegangsindlæggelse",
            "displayValue": "21/12/2018"
        },
        {
            "displayName": "Dato for indlæggelse",
            "displayValue": "21/12/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}