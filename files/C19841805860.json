{
    "id": 63929,
    "title": "Vejledning om forsvarerbistand i afgiftsstraffesager ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18058 af 31/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om forsvarerbistand i  \r\n\r\n afgiftsstraffesager </H1>  \r\n\r\n<P></P>  \r\n\r\n<BR>  \r\n\r\n<P>Forsvarerbistand i afgiftsstraffesager </P>  \r\n\r\n<P>Ifølge lov nr 625 af 21 december 1983 om adgang til forsvarerbistand under  \r\n\r\n en administrativ skatte- eller afgiftsstraffesag kan der under toldvæsenets  \r\n\r\n behandling af en sag om strafansvar for overtrædelse af  \r\n\r\n forbrugsafgiftslovgivningen - momsloven og punktafgiftslovene - i visse  \r\n\r\n tilfælde beskikkes en forsvarer til at bistå den pågældende. </P>  \r\n\r\n<P>Beskikkelse af forsvarer </P>  \r\n\r\n<P>Beskikkelse af forsvareren foretages af retten. Beskikkelse kan ske, når  \r\n\r\n det efter sagens beskaffenhed, pågældendes person eller omstændighederne i  \r\n\r\n øvrigt må anses for ønskeligt, og pågældende ikke selv har skaffet sig  \r\n\r\n bistand af en forsvarer. </P>  \r\n\r\n<P>Om der skal ydes bistand i den enkelte sag afgøres således efter en  \r\n\r\n konkret skønsmæssig vurdering. </P>  \r\n\r\n<P>De anførte omstændigheder, som er afgørende for, om forsvarer skal  \r\n\r\n beskikkes, falder i 3 hovedgrupper: </P>  \r\n\r\n<P>For det første tages der hensyn til sagens beskaffenhed, det være sig  \r\n\r\n faktiske komplikationer eller sagens retlige karakter, fx spørgsmålet om den  \r\n\r\n subjektive tilregnelse (spørgsmålet om der foreligger simpel eller grov  \r\n\r\n uagtsomhed eller forsæt). </P>  \r\n\r\n<P>For det andet kan bistandsbehovet knytte sig til den pågældendes person.  \r\n\r\n Der tænkes her særligt på alder eller eventuelt psykisk handicap elier det  \r\n\r\n forhold, at pågældende er udlænding. </P>  \r\n\r\n<P>For det tredie kan bistand være ønskelig, fordi et særligt  \r\n\r\n modsætningsforhold er opstået mellem den pågældende og de myndigheder, der  \r\n\r\n behandler overtrædelsessagen. </P>  \r\n\r\n<P>Såfremt pågældende selv har valgt en forsvarer, kan han begære beskikkelse  \r\n\r\n af denne, men han har altid ret til at lade sig bistå af en af ham selv  \r\n\r\n antaget forsvarer. </P>  \r\n\r\n<P>Bistandsspørgsmålets indbringelse for retten sker ved toldvæsenets  \r\n\r\n foranstaltning. </P>  \r\n\r\n<P>Forsvarerens beføjelser </P>  \r\n\r\n<P>Såvel den beskikkede forsvarer, som en forsvarer, som pågældende selv  \r\n\r\n måtte have antaget, har adgang tll at gøre sig bekendt med det materiale, der  \r\n\r\n af toldvæsenet er tilvejebragt til brug ved behandlingen af spørgsmålet om  \r\n\r\n strafansvar. </P>  \r\n\r\n<P>Forsvareren vil kunne forevise materialet tll den pågældende eller hans  \r\n\r\n revisor, medmindre toldvæsenet har givet forsvareren pålæg om ikke at  \r\n\r\n videregive de oplysninger, han har modtaget fra toldvæsenet. </P>  \r\n\r\n<P>Forsvareren må dog ikke uden toldvæsenets samtykke overlevere det modtagne  \r\n\r\n materiale til pågældende eller andre. </P>  \r\n\r\n<P>Hvis hensynet til sagens opklaring eller trediemand undtagelsesvis gør det  \r\n\r\n påkrævet, kan de ovennævnte regler om aktindsigt fraviges, eller toldvæsenet  \r\n\r\n kan give forsvareren pålæg om ikke at videregive de oplysninger, han har  \r\n\r\n modtaget fra toldvæsenet. </P>  \r\n\r\n<P>Retten afgør eventuelle tvistigheder mellem toldvæsenet og forsvareren om  \r\n\r\n forsvarerens beføjelser. </P>  \r\n\r\n<P>Begæring om forsvarerbistand </P>  \r\n\r\n<P>Såfremt forsvarerbistand ønskes, må henvendelse herom ske til  \r\n\r\n distriktstoldkamret inden 14 dage efter modtagelsen af toldrapporten. </P>  \r\n\r\n<P>Betaling af forsvarerens vederlag </P>  \r\n\r\n<P>Den beskikkede forsvarers vederlag fastsættes efter straffesagens  \r\n\r\n afslutning af den ret, der har foretaget beskikkelsen, og udredes foriods af  \r\n\r\n statskassen (toldvæsenet). En forsvarer, som pågældende selv måtte have  \r\n\r\n antaget, har normalt ikke krav på vederlag fra det offentlige. </P>  \r\n\r\n<P>Den, der har fået beskikket forsvarerbistand, har pligt til, såfremt den  \r\n\r\n pågældende findes skyldig, at erstatte det offentlige sagens omkostninger,  \r\n\r\n herunder vederlag til forsvareren. </P>  \r\n\r\n<P>Inddrivelse af pålagte sagsomkostninger sker ved toldvæsenets  \r\n\r\n foranstaltning efter modtagelsen af rettens kendelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19841805860"
        },
        {
            "displayName": "Entydig dokumentidentifikation",
            "displayValue": "CM022950"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18058"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "31/03/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}