{
    "id": 169370,
    "title": "Ligebehandlingsnævnets afgørelse om køn - forvaltningsretlig genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9813 af 29/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forvaltningsretlig genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2500027-09a - forvaltningsretlig genoptagelse</span>\r\n   </p>\r\n   <p class=\"TekstGenerel\">Klager blev i Ligebehandlingsnævnets tidligere afgørelse tilkendt godtgørelse i forbindelse med afskedigelse under barsel. Sagen drejer sig om, hvorvidt klager er berettiget til procesrenter. Nævnet fandt, at klager har ret til procesrenter fra det tidspunkt, hvor sagen blev  indbragt for Ligestillingsnævnet.</p>\r\n</div>\r\n<p>Sagen drejer sig om, hvorvidt klager er berettiget til procesrenter.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Klager er berettiget til procesrenter fra den 28. oktober 2008, hvor sagen blev indbragt for Ligestillingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager blev i nævnets afgørelse af 28. april 2009 fundet berettiget til godtgørelse i forbindelse med opsigelse under barselsorlov. Klager blev ikke tilkendt procesrenter.</p>\r\n<p>\r\n</p>\r\n<p>Klagers advokat anmodede efterfølgende Ligebehandlingsnævnet om at tilkendegive, om den nævnte kendelse kunne kræves forrentet fra tidspunktet for kravets fremsættelse overfor Ligestillingsnævnet.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klagers advokat</span> har påstået, at klager er berettiget til procesrenter fra det tidspunkt, hvor sagen blev indbragt for Ligestillingsnævnet</p>\r\n<p>\r\n</p>\r\n<p>Der henvises til, at det var fast praksis i det tidligere Ligestillingsnævn at tilkende procesrenter fra det tidspunkt, og at den praksis er anerkendt af domstolene. Der henvises til konkrete afgørelser fra Ligestillingsnævnet og en sag fra Østre Landsret.</p>\r\n<p>\r\n</p>\r\n<p>Det fremgår af bemærkninger til lovforslaget om oprettelsen af Ligebehandlingsnævnet, at der i forholdet til nævnets overtagelse af Ligestillingsnævnets sagsområde, alene var tale om en organisatorisk ændring. Klagers advokat finder således, at hvis Ligebehandlingsnævnet ønsker at ændre denne praksis, bør dette for det første offentliggøres, for det andet at det kan bevirke, at lønmodtagere og organisationer fremover vil finde sig nødsaget til at overveje, hvorvidt det er hensigtsmæssigt og økonomisk forsvarligt at indbringe en sag for Ligebehandlingsnævnet, såfremt en tilkendt godtgørelse ikke kan kræves forrentet fra tidspunktet for sagens indbringelse for Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Indklagedes advokat </span>fremhæver, at renteloven ikke indeholder en speciel hjemmel til, at der skal beregnes renter allerede fra det tidspunkt., hvor et godtgørelsesbeløb indbringes for et nævn. Indklagede henviser ligeledes til at hensynet til indklagedes berettigede forventning, om at kunne indrette sig på nævnets kendelse, må føre til, at nævnet ikke tilkender procesrenter i denne sag.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Nævnet har genoptaget sagen på forvaltningsretligt grundlag.</p>\r\n<p>\r\n</p>\r\n<p class=\"BilagtekstListe\">Efter almindelige forvaltningsretlige principper kan der ske genoptagelse af en sag på ulovbestemt grundlag:</p>\r\n<p class=\"Liste1\">\r\n   <span class=\"Liste1Nr\">–</span> Hvis der er kommet nye oplysninger af så væsentlig betydning for sagen, at der er en vis sandsynlighed for, at sagen ville have fået et andet resultat, hvis myndigheden havde haft oplysningerne i forbindelse med den oprindelige afgørelse.</p>\r\n<p class=\"Liste1\">\r\n   <span class=\"Liste1Nr\">–</span> Hvis der er sket væsentlige ændringer med tilbagevirkende kraft af de retlige forhold, som den oprindelige afgørelse blev afgjort efter, eller</p>\r\n<p class=\"Liste1\">\r\n   <span class=\"Liste1Nr\">–</span> Hvis myndigheden i forbindelse med en tidligere afgørelse har begået væsentlige sagsbehandlingsfejl.</p>\r\n<p>\r\n</p>\r\n<p>\r\n</p>\r\n<p>Det forhold, at der ikke er tilkendt procesrenter, er en væsentlig sagsbehandlingsfejl, og Ligebehandlingsnævnet finder derfor, at der er grundlag for at genoptage sagen.</p>\r\n<p>\r\n</p>\r\n<p>Nævnet har her lagt vægt på, at det var praksis i det tidligere Ligestillingsnævn at tilkende procesrenter, fra sagen blev indbragt for nævnet, og at denne praksis ikke er blevet anfægtet ved domstolene. I de retssager, som kammeradvokaten har ført for Ligestillingsnævnet, er der således i alle tilfælde, hvor der er givet godtgørelse, også tilkendt procesrenter, fra sagen blev indbragt for nævnet uanset at der ikke i renteloven eksplicit er optaget stilling hertil.</p>\r\n<p>\r\n</p>\r\n<p>Endelig er det indgået i nævnets vurdering, at det ikke har været lovgivers hensigt med oprettelse af Ligebehandlingsnævnet, at der hermed skulle ske ændringer af praksis, hvilket i dette tilfælde vil medføre, at afgørelser truffet af Ligebehandlingsnævnet, hvor der tilkendes godtgørelse, efterfølgende skal prøves ved domstolene for så vidt angår spørgsmålet om procesrenter.</p>\r\n<p>\r\n</p>\r\n<p>\r\n   <span class=\"Bold\">Nævnet tillægger herefter klager renter fra sagens indbringelse for Ligestillingsnævnet.</span>\r\n</p>\r\n<p>\r\n</p>\r\n<p>\r\n   <span class=\"Italic\">&lt;2500027-09a&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2015"
        },
        {
            "displayName": "Accession",
            "displayValue": "W20150981325"
        },
        {
            "displayName": "Entydig dokumentidentifikation",
            "displayValue": "CF001279"
        },
        {
            "displayName": "Dato for indlæggelse",
            "displayValue": "09/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9813"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "29/01/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500027-09a"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}