{
    "id": 174844,
    "title": "Ligebehandilngsnævnets afgørelse om national oprindelse - stillingsopslag - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10886 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandilngsnævnets afgørelse om national oprindelse - stillingsopslag - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2500030-11</span>\r\n   </p>\r\n   <p class=\"TekstGenerel\">En virksomhed anvendte et ansøgningsskema med en række standardspørgsmål, hvori jobansøgere blandt andet skulle oplyse deres nationalitet. Ligebehandlingsnævnet fandt, at spørgsmålet vedrørende ansøgeres nationalitet, var et spørgsmål om statsborgerskab, der i modsætning til national oprindelse, ikke er omfattet af forskelsbehandlingsloven. Klager fik derfor ikke medhold i sin klage.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om forskelsbehandling på grund af nationalitet i forbindelse med jobsøgning hos en virksomhed, hvor ansøgerne skulle udfylde et elektronisk ansøgningsskema med en række standardspørgsmål.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Indklagede har ikke overtrådt forskelsbehandlingsloven i forbindelse med, at klager i februar 2011 søgte en stilling som kommunikationskonsulent.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Det fremgår af sagen, at klager søgte en stilling som kommunikationsassistent hos indklagede den 6. februar 2011.</p>\r\n<p>\r\n</p>\r\n<p>Dagen efter, den 7. februar 2011, fik klager at vide, at ansøgningen var modtaget, og at processen omkring behandlingen af ansøgningerne ville gå i gang. Den 2. marts 2011 meddelte indklagede klager, at man havde valgt at ansætte en kommunikationskonsulent, der allerede arbejdede med det pågældende projekt, og som havde mere erfaring med de specifikke opgaver.</p>\r\n<p>\r\n</p>\r\n<p>Klager udfyldte i forbindelse med ansøgningen et ansøgningsskema med en række standardspørgsmål, herunder en rubrik med spørgsmål om \"Land\" og en rubrik med spørgsmål om \"Nationalitet\".</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>ønsker at få afklaret, om den indklagede virksomhed lovligt kan kræve at få oplysning om en ansøgers nationalitet.</p>\r\n<p>\r\n</p>\r\n<p>Klager henviser til, at indklagedes elektroniske formularer, som skal anvendes i forbindelse med jobsøgning, indeholder et obligatorisk felt, hvor ansøgeren skal oplyse om sin nationalitet. Klager mener, at det forekommer stærkt usagligt, at indklagede kræver oplysninger om nationalitet, og formoder at det ikke er lovligt efter forskelsbehandlingsloven.</p>\r\n<p>\r\n</p>\r\n<p>Det er klagers opfattelse, at oplysningen om nationalitet er udtryk for i det mindste indirekte forskelsbehandling. Klager mener, at en ansøger vil frasortere sig selv, fordi \"man går ud fra, at her har jeg ikke en chance med mit mærkelige navn eller nationalitet\".</p>\r\n<p>\r\n</p>\r\n<p>Det er i øvrigt klagers opfattelse, at indklagede ikke har bevist, at der ikke er sket forskelsbehandling på grund af den indhentede oplysning om nationalitet.</p>\r\n<p>\r\n</p>\r\n<p>\r\n   <span class=\"Bold\">Indklagede </span>afviser at have udsat klager for forskelsbehandling.</p>\r\n<p>\r\n</p>\r\n<p>Indklagede henviser til, at virksomheden bruger det internetbaserede system X ved rekruttering. I den pågældende sag brugte indklagede et ansøgningsskema, som var en standard, som indklagede havde liggende i systemet.</p>\r\n<p>\r\n</p>\r\n<p>Indklagede henviser videre til, at oplysningen om nationalitet ikke blev brugt til noget hverken i klagerens tilfælde eller i andre tilfælde. Der henvises i den forbindelse til, at klager i sin ansøgning svarede Danmark i både rubrikken \"Land\" og rubrikken \"Nationalitet\". Indklagede har derfor ikke været klar over, om ansøgeren havde en anden nationalitet, og indklagede har derfor heller ikke haft mulighed for at forskelsbehandle klageren ud fra oplysningerne i hendes ansøgning.</p>\r\n<p>\r\n</p>\r\n<p>Indklagede oplyser i øvrigt, at man nu har valgt at fjerne spørgsmålet om nationalitet fra ansøgningsskemaet.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling efter lov om forbud mod forskelsbehandling på arbejdsmarkedet m.v. (forskelsbehandlingsloven).</p>\r\n<p>\r\n</p>\r\n<p>Loven indeholder forbud mod, at en arbejdsgiver forskelsbehandler ansøgere til ledige stillinger ved ansættelse.</p>\r\n<p>\r\n</p>\r\n<p>Ved forskelsbehandling forstås efter loven enhver direkte eller indirekte forskelsbehandling på grund af race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der udøves direkte eller indirekte forskelsbehandling af en af de grunde, som er omfattet af loven, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af en af de nævnte grunde behandles ringere end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille en person, der er omfattet af en af de nævnte grunde, ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opnå det er hensigtsmæssige og nødvendige.</p>\r\n<p>\r\n</p>\r\n<p>Spørgsmålet om nationalitet, det vil sige statsborgerskab, er ikke omfattet af forskelsbehandlingsloven.</p>\r\n<p>\r\n</p>\r\n<p>Ligebehandlingsnævnet finder imidlertid, at et spørgsmål om nationalitet, eventuelt kombineret med et spørgsmål om land, vil kunne være udtryk for, at der spørges om ansøgerens etniske og/eller nationale oprindelse.</p>\r\n<p>\r\n</p>\r\n<p>Ligebehandlingsnævnet finder imidlertid ikke, at der i den foreliggende sag er skabt en formodning for, at indklagede har krænket ligebehandlingsprincippet i forbindelse med klagers jobansøgning.</p>\r\n<p>\r\n</p>\r\n<p>Nævnet finder således, at selve den omstændighed, at der blev stillet spørgsmål om klagers nationalitet, i den foreliggende sag ikke i sig selv er tilstrækkeligt til at formode, at klager blev udsat for indirekte forskelsbehandling i strid med forskelsbehandlingsloven.</p>\r\n<p>\r\n</p>\r\n<p>Nævnet har i den forbindelse blandt andet lagt vægt på, at klager på spørgsmålene om \"Land\" og \"Nationalitet\" havde oplyst, at hun kom fra Danmark.</p>\r\n<p>\r\n</p>\r\n<p>Indklagede har således ikke handlet i strid med forskelsbehandlingsloven, og klagen tages derfor ikke til følge.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov nr. 387 af 27. maj 2008 om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1 og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 2, om klagebehandling</p>\r\n<p>\r\n</p>\r\n<p class=\"BilagtekstListe\">Lov nr. 459 af 12. juni 1996 om forbud mod forskelsbehandling på arbejdsmarkedet m.v., som senest bekendtgjort ved lovbekendtgørelse af 1349 af 16. oktober 2008 (forskelsbehandlingsloven)</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1-3, om direkte og indirekte forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1, om forbud mod forskelsbehandling ved ansættelse</p>\r\n<p class=\"Liste1\">\r\n   <span class=\"Liste1Nr\">–</span> § 7 a om delt bevisbyrde</p>\r\n<p>\r\n</p>\r\n<p>\r\n   <span class=\"Italic\">&lt;2500030-11&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/10/2015"
        },
        {
            "displayName": "Accession",
            "displayValue": "W20151088625"
        },
        {
            "displayName": "Entydig dokumentidentifikation",
            "displayValue": "CF002028"
        },
        {
            "displayName": "Dato for indlæggelse",
            "displayValue": "22/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10886"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500030-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}