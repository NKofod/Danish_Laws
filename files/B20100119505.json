{
    "id": 133408,
    "title": "Bekendtgørelse om vandselskabers deltagelse i anden virksomhed",
    "documentTypeId": "60",
    "isSagsforlobPeriodValid": true,
    "shortName": "BEK nr 1195 af 14/10/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Anvendelsesområde</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Aktiviteter, vilkår og omsætningsgrænser</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Regnskab og revision m.v.</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Straf</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om vandselskabers deltagelse i anden virksomhed</p>\r\n<p class=\"Indledning2\">I medfør af § 18, stk. 3, og § 30, stk. 2 og 3, i lov nr. 469 af 12. juni 2009 om vandsektorens organisering og økonomiske forhold, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse fastsætter regler om vandselskabers deltagelse i anden virksomhed med nær tilknytning (tilknyttede aktiviteter) til forsyningsvirksomheden (vandselskabets hovedvirksomhed), jf. § 18 i lov om vandsektorens organisering og økonomiske forhold. Bekendtgørelsen indeholder regler om, hvilke aktiviteter vandselskaberne kan deltage i, vilkårene for deltagelse i disse aktiviteter, undtagelse fra kravet om selskabsmæssig udskillelse i vandsektorlovens § 18, stk. 1, 3. punktum, omsætningsgrænser for deltagelse i tilknyttede aktiviteter samt om regnskab, revision og straf.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen gælder ikke for selvstændige selskaber, der udelukkende udøver servicefunktioner for koncernforbundne selskaber i overensstemmelse med lovens § 19, stk. 3.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Aktiviteter, vilkår og omsætningsgrænser</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Vandselskaber kan under iagttagelse af betingelserne i stk. 2, alene deltage i følgende former for tilknyttede aktiviteter:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Salg af overskuds- eller biprodukter.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Udnyttelse af overkapacitet i form af udleje eller bortforpagtning af bygninger, lokaler eller fast ejendom i øvrigt.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Udnyttelse af uundgåelig fysisk, driftsmæssig og administrativ overkapacitet, der er nødvendig af hensyn til vandselskabets sikring af forsyningssikkerheden og af hensyn til øvrige lovkrav.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Udnyttelse af vandselskabernes særlige viden, herunder til kursusvirksomhed og deltagelse i samarbejder med private aktører.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Salg af rettigheder til resultaterne af udvikling, der hidrører fra udviklings- og demonstrationsvirksomhed vedrørende vandforsynings- eller spildevandsforsyningsvirksomheden.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Drift af vejafvandingsanlæg i vandselskabets eget forsyningsområde.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Rottebekæmpelse i vandselskabets eget forsyningsområde.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> Aktiviteter, der er nævnt i § 3, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> Fortsættelse af vandselskabets igangværende og hidtil lovlige tilknyttede aktiviteter.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Vandselskaber kan alene deltage i tilknyttede aktiviteter, når følgende to betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> Der skal bestå en naturlig og snæver sammenhæng mellem hovedvirksomheden og den tilknyttede aktivitet, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> vandselskabets samlede anden virksomhed med de tilknyttede aktiviteter skal arbejdsmæssigt og økonomisk have et væsentligt mindre omfang end hovedvirksomheden.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Stk. 1 og 2 finder anvendelse på et vandselskabs deltagelse i tilknyttede aktiviteter, uanset om de tilknyttede aktiviteter udøves i vandselskabet eller i selskaber, som er helt eller delvis ejet af vandselskabet.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved beregningen af den samlede årlige omsætning fra tilknyttede aktiviteter i relation til undtagelse fra kravet om selskabsudskillelse efter lovens § 18, stk. 1, 3. punktum, medregnes salgsværdien af produkter, tjenesteydelser m.v. med fradrag af prisnedslag, merværdiafgift og anden skat, der direkte er forbundet med salget, jf. bilag 1 til årsregnskabsloven. Den maksimale samlede årlige omsætning udgør i 2010 2 mio. kr., som pristalsreguleres, jf. lovens § 18, stk. 2.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved beregningen af den samlede omsætning, jf. stk. 1, medregnes dog ikke omsætning hidrørende fra:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Salg af varme og el, der hidrører fra vandselskabets behandling af spildevandsslam i det omfang, det ikke er omfattet af krav om selskabsudskillelse efter lovens § 19, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Varetagelse af fælles obligatoriske tømningsordninger for tømning og bortskaffelse af humane affaldsprodukter, slam og spildevand fra samletanke og bundfældningstanke.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> Teknisk bistand til ejerkommunens udarbejdelse af kommunale vandforsyningsplaner og spildevandsplaner.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> Vandforsyningers måleraflæsning, afregning og indberetning for spildevandsforsyninger i vandforsyningens eget forsyningsområde.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For vandselskabers deltagelse i tilknyttede aktiviteter gælder følgende vilkår, jf. dog stk. 2:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Aktiviteterne skal udøves på kommercielle vilkår.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Ved investeringer i disse aktiviteter skal vandselskabet have en begrundet forventning om at opnå et afkast, der er normalt for den pågældende type aktivitet.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Vandselskaber må ikke ved fakturering af ydelser mellem hovedvirksomheden og den tilknyttede virksomhed eller ved fakturering til tredjemand påføre andre virksomheder urimelig konkurrence eller påføre hovedvirksomheden en urimelig risiko.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Fordelingen af fællesomkostninger mellem hovedvirksomheden og tilknyttede aktiviteter skal ske efter rimelige, driftsøkonomiske principper og relevante fordelingsnøgler.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Vandselskaber må ikke påtage sig at hæfte for forpligtelser for selvstændige selskaber, som udøver tilknyttede aktiviteter.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Priser for vandselskabers udførelse af aktiviteter omfattet af § 2 og § 3, stk. 2, fastsættes i overensstemmelse med stk. 1, med mindre andet følger af lovgivningen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Vandselskaber kan kun deltage som ejer eller medejer af selskaber, der udfører tilknyttede aktiviteter omfattet af § 2, når omsætningen i de pågældende selskaber tilsammen højst udgør følgende beløb:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> 2,5 mio. kr. årligt, når vandselskabets omsætning er under 250 mio. kr. årligt.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> 6 mio. kr. årligt, når vandselskabets omsætning er mellem 250 mio. kr. og 750 mio. kr. årligt.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> 10 mio. kr. årligt, når vandselskabets omsætning udgør mere end 750 mio. årligt.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Et vandselskabs deltagelse som medejer i selskaber, der udfører tilknyttede aktiviteter, er ikke omfattet af begrænsningen i stk. 1, hvis mere end 60 % af ejerandelene i disse selskaber er ejet af ejere, der</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> ikke direkte eller indirekte, besidder ejerandele i et vandselskab, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> ikke helt eller delvis er ejet af en ejer, som direkte eller indirekte besidder ejerandele i et vandselskab.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Ved anvendelsen af omsætningsgrænserne i stk. 1 beregnes såvel vandselskabets årlige omsætning som den samlede årlige omsætning i selskaber med tilknyttede aktiviteter som et løbende gennemsnit af omsætningen ifølge de 3 senest aflagte årsregnskaber. Indtil årsregnskaberne for 2011 foreligger, anvendes dog alene årsregnskaberne for 2010, og indtil årsregnskaberne for 2012 foreligger, anvendes gennemsnittet af omsætningen i årsregnskaberne for 2010 og 2011.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Ved anvendelsen af omsætningsgrænserne i stk. 1 sammenlægges for samtlige selskaber med tilknyttede aktiviteter, som vandselskabet har direkte eller indirekte ejerandele i, den forholdsmæssige andel af omsætningen, som modsvarer vandselskabets direkte eller indirekte ejerandel i selskabet.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Regnskab og revision m.v.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Vandselskaber skal i deres interne regnskabsføring med henblik på at undgå krydssubsidiering og konkurrenceforvridning føre et separat regnskab for tilknyttede aktiviteter, som ikke er udskilt i et selvstændigt selskab.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Vandselskaber indsender hvert år til Forsyningssekretariatet erklæringer indhentet hos vandselskabets revisor om følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> Vandselskabets overholdelse af kravet i vandsektorlovens § 18, stk. 1, og denne bekendtgørelses § 3, om udskillelse af tilknyttede aktiviteter i et selvstændigt selskab.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> Vandselskabets overholdelse af § 2, stk. 1 og 2, om hvilke tilknyttede aktiviteter, vandselskabet må deltage i.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> Vandselskabets overholdelse af § 4, om vilkår for vandselskabets deltagelse i tilknyttede aktiviteter.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num4\">4)</span> Vandselskabets overholdelse af § 5, stk. 1, om omsætningsgrænser.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num5\">5)</span> Vandselskabets overholdelse af § 6, om separat regnskab med tilknyttede aktiviteter.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Erklæringerne efter stk. 1 skal være afgivet efter gennemførelse af en revision, der er udført i overensstemmelse med den revisionsinstruks for tilknyttede aktiviteter, der offentliggøres af Forsyningssekretariatet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Erklæringerne efter stk. 1 skal indsendes senest 1. maj samtidig med vandselskabets indberetning om offentliggørelse af vandselskabets årsberetning efter vandsektorlovens § 19, stk. 7.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Forsyningssekretariatet videresender erklæringer, jf. stk. 1, hvor revisoren har påført en anmærkning, til By- og Landskabsstyrelsen.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Med mindre højere straf er forskyldt efter anden lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> deltager i tilknyttede aktiviteter, der ikke er omfattet af § 2, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> deltager i tilknyttede aktiviteter uden at iagttage betingelserne i § 2, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> deltager i tilknyttede aktiviteter uden at iagttage vilkårene i § 4,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num4\">4)</span> deltager som ejer eller medejer af selskaber i strid med reglerne i § 5,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num5\">5)</span> undlader at føre separat regnskab for tilknyttede aktiviteter efter § 6 eller</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num6\">6)</span> undlader at indsende erklæringer efter § 7.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 22. oktober 2010.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 14. oktober 2010</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Helle Pilsgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/10/2010"
        },
        {
            "displayName": "Accession",
            "displayValue": "B20100119505"
        },
        {
            "displayName": "Entydig dokumentidentifikation",
            "displayValue": "AL002275"
        },
        {
            "displayName": "Dato for førstegangsindlæggelse",
            "displayValue": "21/10/2010"
        },
        {
            "displayName": "Dato for indlæggelse",
            "displayValue": "21/10/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1195"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "14/10/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landskabsstyrelsen, j.nr. BLS-400-00054"
        },
        {
            "displayName": "Stikord",
            "displayValue": "tilknyttede aktiviteter"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}