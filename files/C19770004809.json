{
    "id": 61832,
    "title": "Cirkulære om ændring af lov om indkomstbeskatning af aktieselskaber. ",
    "documentTypeId": "170",
    "isSagsforlobPeriodValid": false,
    "shortName": "CIR nr 48 af 28/02/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af lov om  \r\n\r\n indkomstbeskatning af aktieselskaber. </H1>  \r\n\r\n<P></P>  \r\n\r\n<BR>  \r\n\r\n<P>Lov om indkomstbeskatning af aktieselskaber m.v. er senest udsendt som  \r\n\r\n lovbekendtgørelse nr. 54 af 17. februar 1977. I lovbekendtgørelsen er  \r\n\r\n medtaget de ændringer, som er gennemført ved lov nr. 645 af 19. december  \r\n\r\n 1975, lov nr. 48 af 11. februar 1976, lov nr. 216 af 28. april 1976, lov nr.  \r\n\r\n 404 af 20.august 1976 og lovene nr. 613 og 614, begge af 17. december 1976.  \r\n\r\n</P>  \r\n\r\n<P>Ved et særskilt cirkulære er der redegjort for de ændringer, som er  \r\n\r\n gennemført ved lov nr. 216 af 28. april 1976 (morarenter m.v.), ligesom et  \r\n\r\n særskilt cirkulære har uddybet de ændringer, der er gennemført ved lov nr.  \r\n\r\n 404 af 20. august 1976 (lempelse af dobbeltbeskatningen af udloddede  \r\n\r\n selskabsindkomster). </P>  \r\n\r\n<P>I det følgende redegøres for de ændringer, som er gennemført ved lov nr.  \r\n\r\n 645 af 19. december 1975 (sparekasser m.v.), ved lov nr. 48 af 11. februar  \r\n\r\n 1976 (finansieringsinstitut for hoteller m.v.) samt ved lov nr. 613  \r\n\r\n (finansieringsinstitutter) og lov nr. 614 (udvidet fremførsel af underskud  \r\n\r\n m.v.), begge af 17. december 1976. </P>  \r\n\r\n<P>Oversigt over de nye og ændrede regler. </P>  \r\n\r\n<UL CLASS=PLAIN-LIST>  \r\n\r\n<LI>1) § 1, stk. 1, om skattepligt for sparekasser. </LI>  \r\n\r\n<LI>2) § 3, stk. 1, om foreninger og institutioner, der er undtaget fra  \r\n\r\n skattepligt. </LI>  \r\n\r\n<LI>3) § 8, stk. 2, og § 15, stk. 5, om fremførsel af underskud. </LI>  \r\n\r\n<LI>4) § 17A (nu D) om beregning af indkomstskatten for sparekasser. </LI>  \r\n\r\n<LI>5) § 30, stk. 5, om afregningen af kommunernes andel i selskabsskatten.  \r\n\r\n</LI>  \r\n\r\n<LI>6) § 31, stk. 2, om sambeskatning af aktieselskaber m.v. </LI>  \r\n\r\n<LI>7) §§ 35C-35E om overgangsregler i forbindelse med sparekassernes  \r\n\r\n beskatning for så vidt angår afskrivningsgrundlaget for driftsmidler,  \r\n\r\n bygninger og installationer samt grundlaget for opgørelse af eventuel  \r\n\r\n fortjeneste eller tab ved afhændelse af fast ejendom og værdipapirer. </LI>  \r\n\r\n</UL>  \r\n\r\n<P>Om de enkelte bestemmelser bemærkes følgende: </P>  \r\n\r\n<P>I. Sparekassers beskatning. </P>  \r\n\r\n<P>Ad 1), 4), 6) og 7). </P>  \r\n\r\n<P>Sparekasser er med virkning fra den 1. januar 1976 undergivet skattepligt  \r\n\r\n efter de for aktieselskaber m.v. gældende bestemmelser. Opgørelse af  \r\n\r\n sparekassernes indkomst og formue skal herefter ske efter samme regler, som  \r\n\r\n gælder for banker. Der kan ikke indrømmes bevillingsmæssig fritagelse for  \r\n\r\n beskatning af den del af indkomsten, der anvendes til almennyttige formål.  \r\n\r\n</P>  \r\n\r\n<P>Indkomstskatten for sparekasserne er i bestemmelsen i § 17D, stk. 1,  \r\n\r\n fastsat til 37 pct. af den skattepligtige indkomst. Denne skattesats har dog  \r\n\r\n først virkning fra 1. januar 1979, idet der er indrømmet sparekasserne en  \r\n\r\n lempeligere beskatning i en treårig overgangsperiode. Skattesatserne er i  \r\n\r\n overgangsperioden følgende: </P>  \r\n\r\n<P>1976: 15 pct. </P>  \r\n\r\n<P>1977: 20 pct. </P>  \r\n\r\n<P>1978: 30 pct. </P>  \r\n\r\n<P>I stk. 2-3 er det bestemt, at reglerne om lempelse for indkomst hidrørende  \r\n\r\n fra virksomhed i udlandet og reglerne om datterselskabslempelse finder  \r\n\r\n tilsvarende anvendelse på sparekasser. </P>  \r\n\r\n<P>I konsekvens af sparekassernes overgang til beskatning efter de for  \r\n\r\n aktieselskaber gældende regler er det bestemt, at reglerne om sambeskatning  \r\n\r\n mellem to eller flere aktieselskaber skal finde tilsvarende anvendelse på  \r\n\r\n sparekasser. </P>  \r\n\r\n<P>Efter § 14, stk. 1, i lov nr. 647 af 19. december 1975 kan de særlige  \r\n\r\n regler om beskatning ved fusion af aktieselskaber m.v. anvendes tilsvarende  \r\n\r\n ved fusioner mellem sparekasser. </P>  \r\n\r\n<P>Sparekassernes skattepligt er som nævnt gennemført med virkning fra den 1.  \r\n\r\n januar 1976. Fra samme dato skal sparekassernes regnskabsår efter § 29 i lov  \r\n\r\n nr. 199 af 2. april 1974 om banker og sparekasser være omlagt til  \r\n\r\n kalenderåret. </P>  \r\n\r\n<P>Særlige overgangsbestemmelser. </P>  \r\n\r\n<P>§§ 35C til 35E indeholder regler om fastsættelse af det grundlag dels for  \r\n\r\n afskrivninger og dels for opgørelse af fortjeneste eller tab ved afhændelse  \r\n\r\n af fast ejendom og værdipapirer, der skal finde anvendelse ved sparekassernes  \r\n\r\n overgang til beskatning. Sparekassernes skattepligt er som nævnt indtrådt fra  \r\n\r\n 1. januar 1976, fra hvilken dato det endvidere var pålagt sparekasserne at  \r\n\r\n omlægge deres regnskabsår til kalenderåret. Det skatteår, for hvilket en  \r\n\r\n sparekasse første gang beskattes efter de nye regler, og som i loven benævnes  \r\n\r\n overgangsskatteåret, bliver således skatteåret 1977-78, svarende til  \r\n\r\n indkomståret 1976. </P>  \r\n\r\n<P>Maskiner, inventar og lignende driftsmidler kan gøres til genstand for  \r\n\r\n afskrivning efter afskrivningslovens almindelige regler. Den saldoværdi, der  \r\n\r\n ved sparekassernes overgang til </P>  \r\n\r\n<P>beskatning danner grundlaget for afskrivning, fastsættes efter § 35C, stk.  \r\n\r\n 2, på grundlag af den værdi, hvortil driftsmidlerne er ansat i den pågældende  \r\n\r\n sparekasses officielle status overfor tilsynet med banker og sparekasser for  \r\n\r\n det seneste år forud for overgangsskatteåret. Såvel i overgangsskatteåret som  \r\n\r\n senere foretages tillæg og fradrag i saldoværdien på grundlag af tilgang og  \r\n\r\n afgang i overensstemmelse med afskrivningslovens regler. </P>  \r\n\r\n<P>Tilsvarende gælder efter § 35C, stk. 3, ved beregningen af et eventuelt  \r\n\r\n tab ved afhændelse af driftsmidler anskaffet forud for overgangen til  \r\n\r\n beskatning. </P>  \r\n\r\n<P>For indkomståret 1976 gælder reglerne i lov nr. 292 af 26. juni 1975 om  \r\n\r\n ekstraordinær afskrivning og om forhøjede ordinære afskrivninger for 1975 og  \r\n\r\n 1976. </P>  \r\n\r\n<P>På bygninger, der er afskrivningsberettigede efter afskrivningsloven, og  \r\n\r\n installationer i sådanne bygninger, kan der afskrives efter de sædvanlige  \r\n\r\n regler. </P>  \r\n\r\n<P>Hvis bygningen eller installationen er erhvervet forud for begyndelsen af  \r\n\r\n det indkomstår, der ligger til grund for skatteansættelsen for  \r\n\r\n overgangsskatteåret, beregnes afskrivningen af den værdi, hvormed bygningen  \r\n\r\n (installationen) indgår i ejendomsværdien ved den seneste vurdering forud for  \r\n\r\n overgangsskatteåret, jfr. § 35C, stk. 4. Sparekassen kan dog i stedet vælge  \r\n\r\n at afskrive på grundlag af den faktiske anskaffelsessum, hvis den er højere  \r\n\r\n end det beløb, hvormed bygningen (installationen) indgår i den nævnte  \r\n\r\n ejendomsværdi. </P>  \r\n\r\n<P>Den samlede afskrivning reduceres med de afskrivninger, der i alt kunne  \r\n\r\n være foretaget i tiden forud for overgangsskatteåret, såfremt der fuldt ud  \r\n\r\n var normalafskrevet på bygningen (installationen) siden anskaffelsesåret.  \r\n\r\n</P>  \r\n\r\n<P>Ved denne opgørelse regnes med de afskrivninger, der kan foretages efter  \r\n\r\n udløbet af de første 10 indkomstår efter anskaffelsen. For de i  \r\n\r\n afskrivningslovens § 18, stk. 1, litra a) nævnte bygninger regnes der således  \r\n\r\n med en afskrivning på 2 pct. årligt. For bygninger omfattet af  \r\n\r\n afskrivningslovens § 18, stk. 1, litra b) regnes med 1 pct. afskrivning  \r\n\r\n årligt. For installationer regnes med afskrivning på 4 pct. årligt. </P>  \r\n\r\n<P>Hvis den periode på 10 år, hvori der kan foretages forhøjede  \r\n\r\n afskrivninger, ikke er udløbet, kan der for overgangsskatteåret og de  \r\n\r\n resterende år af den nævnte periode foretages afskrivning med de forhøjede  \r\n\r\n satser. Dette forudsætter dog, at bygningen er erhvervet den 15. marts 1968  \r\n\r\n eller senere, jfr. § 2, stk. 4, i lov nr. 183 af 31. maj 1968. </P>  \r\n\r\n<P>Eksempel: </P>  \r\n\r\n<P>En bygning, der er afskrivningsberettiget efter § 18, stk. 1a, indgår i  \r\n\r\n ejendomsværdien med 3.000.000 kr. </P>  \r\n\r\n<P>Bygningen er erhvervet i 1970. </P>  \r\n\r\n<P>Der kan for skatteårene 1977/78-1980/81 inclusive afskrives indtil 6 pct.  \r\n\r\n årligt og derefter indtil 2 pct. årligt på 3.000.000 kr. </P>  \r\n\r\n<P>Den samlede afskrivning skal reduceres med den normalafskrivning, der  \r\n\r\n kunne være foretaget for indkomstårene 1970-75 inclusive eller med 360.000  \r\n\r\n kr., således at der i alt ikke kan afskrives mere end 2.640.000 kr. </P>  \r\n\r\n<P>På installationer i bygninger, hvorpå der ikke kan afskrives efter  \r\n\r\n reglerne i afskrivningsloven, kan der afskrives med 4 pct. årligt. </P>  \r\n\r\n<P>Hvis installationen er erhvervet forud for begyndelsen af det indkomstår,  \r\n\r\n der ligger til grund for skatteansættelsen for overgangsskatteåret, beregnes  \r\n\r\n afskrivningen af den værdi, hvormed installationen skønnes at indgå i  \r\n\r\n ejendomsværdien ved den seneste vurdering forud for overgangsskatteåret, jfr.  \r\n\r\n § 35C, stk. 5. I stedet kan sparekassen dog vælge at beregne afskrivningen på  \r\n\r\n grundlag af den faktiske anskaffelsessum, hvis den er højere end det beløb,  \r\n\r\n hvormed installationen skønnes at indgå i den nævnte ejendomsværdi. </P>  \r\n\r\n<P>Den samlede afskrivning reduceres med et beløb svarende til forholdet  \r\n\r\n mellem den tid, der er forløbet siden anskaffelsen og den samlede normale  \r\n\r\n afskrivningsperiode, her 25 år. </P>  \r\n\r\n<P>Ved denne opgørelse regnes der kun med hele år. Det indkomstår, hvori  \r\n\r\n anskaffelsen har fundet sted, regnes med, medens der bortses fra det  \r\n\r\n indkomstår, der ligger til grund for overgangsskatteåret. </P>  \r\n\r\n<P>Eksempel: </P>  \r\n\r\n<P>En installation er foretaget i en bygning, hvorpå der ikke kan afskrives  \r\n\r\n efter reglerne i afskrivningsloven. </P>  \r\n\r\n<P>Installationen indgår i ejendomsværdien med 60.000 kr. og er erhvervet i  \r\n\r\n 1970. </P>  \r\n\r\n<P>Der kan fra og med skatteåret 1977-78 afskrives indtil 4 pct. årligt på de  \r\n\r\n 60.000 kr. </P>  \r\n\r\n<P>Den samlede afskrivning skal reduceres i et omfang, som svarer til  \r\n\r\n forholdet mellem den forløbne tid siden installationens anskaffelse og den  \r\n\r\n afskrivningsperiode, der svarer til en årlig afskrivning med 4 pct. eller 25  \r\n\r\n år. </P>  \r\n\r\n<P>Der skal herefter ske reduktion med </P>  \r\n\r\n<PRE>  \r\n\r\n 6 x 60.00  kr.  \r\n\r\n -------------- = 14.400 kr.,  \r\n\r\n    25  \r\n\r\n</PRE>  \r\n\r\n<P>således at der i alt kan afskrives 60.000 kr. - 14.400 kr. = 45.600 kr.  \r\n\r\n</P>  \r\n\r\n<P>Ved afhændelse af fast ejendom, som er anskaffet før 1. januar 1976,  \r\n\r\n beskattes eventuel fortjeneste efter reglerne i lov om særlig indkomstskat  \r\n\r\n m.v. Ved opgørelsen af fortjenesten benyttes som anskaffelsessum efter § 35D,  \r\n\r\n stk. 1, ejendomsværdien ved den seneste vurdering forud for  \r\n\r\n overgangsskatteåret. Sparekassen kan dog også her vælge at lægge  \r\n\r\n anskaffelsessummen til grund, hvis den dokumenteres at overstige den nævnte  \r\n\r\n ejendomsværdi. </P>  \r\n\r\n<P>Da sparekasserne efter reglerne i lov om særlig indkomstskat m.v. også før  \r\n\r\n 1. januar 1976 har været skattepligtige af fortjeneste ved afståelse af fast  \r\n\r\n ejendom i det omfang, hvori ejendommen har haft tilknytning til  \r\n\r\n indkomstskattepligtig virksomhed, er det i § 35D, stk. 2, bestemt, at  \r\n\r\n sparekasserne også ved afståelse efter 1. januar 1976 skal beskattes af  \r\n\r\n fortjeneste, der efter de nævnte regler er indtrådt før overgangsskatteåret.  \r\n\r\n</P>  \r\n\r\n<P>Efter overgangen til beskatning skal sparekasserne ved indkomstopgørelsen  \r\n\r\n medregne fortjeneste eller tab ved afhændelse eller indfrielse af offentlige  \r\n\r\n obligationer samt private pantebreve og fordringer, jfr. ligningslovens § 4.  \r\n\r\n Fortjeneste eller tab ved afhændelse af aktier behandles efter ligningslovens  \r\n\r\n § 16C. </P>  \r\n\r\n<P>Efter § 35E, stk. 1, skal den formueskattepligtige værdi pr. 1. januar  \r\n\r\n 1976 af værdipapirer anskaffet før denne dato træde i stedet for  \r\n\r\n anskaffelsessummen ved opgørelse af fortjeneste eller tab efter de nævnte  \r\n\r\n regler. </P>  \r\n\r\n<P>Efter bestemmelsen i stk. 2 kan sparekassen dog i stedet vælge at lægge  \r\n\r\n værdipapirernes faktiske anskaffelsessum til grund ved opgørelsen, såfremt  \r\n\r\n anskaffelsessummen kan dokumenteres. Der kan vælges opgørelse på grundlag af  \r\n\r\n den faktiske anskaffelsessum såvel for hele værdipapirbeholdningen som for  \r\n\r\n enkelte værdipapirers vedkommende. </P>  \r\n\r\n<P>II. Andre ændringer. </P>  \r\n\r\n<P>Ad 2) til § 3, stk. 1. </P>  \r\n\r\n<P>Den ved lov nr. 315 af 26. juni 1975 oprettede fond til midlertidig  \r\n\r\n finansieringsbistand til konjunkturramte virksomheder er optaget i rækken af  \r\n\r\n skattefrie foreninger og institutioner på linie med tilsvarende  \r\n\r\n finansieringsinstitutter. Skattefriheden har virkning fra den 1. august 1975,  \r\n\r\n fra hvilken dato fonden har indledt sin virksomhed. </P>  \r\n\r\n<P>Ved lov nr. 48 af 11. februar 1976 er der tilvejebragt hjemmel for  \r\n\r\n oprettelsen af et finansieringsinstitut, der har til formål på grundlag af  \r\n\r\n obligationsudstedelse at yde lån til finansiering af om- og tilbygning,  \r\n\r\n modernisering og installationer af sikkerhedsmæssig karakter samt til  \r\n\r\n nyopførelse af </P>  \r\n\r\n<P>hoteller. Loven indeholder en ændring af selskabsskatteloven, hvorefter  \r\n\r\n hotelfinansieringsinstituttet fritages for skattepligt på linie med  \r\n\r\n tilsvarende finansieringsinstitutter. Skattefriheden har virkning fra den 1.  \r\n\r\n marts 1976, som er lovens ikrafttrædelsestidspunkt. </P>  \r\n\r\n<P>Ved lov nr. 565 af 1. december 1976 er der givet handelsministeren  \r\n\r\n bemyndigelse til på nærmere vilkår at yde garanti af statskassen for  \r\n\r\n forpligtelser indgået af finansieringsinstitutter, der er eller bliver  \r\n\r\n oprettet af landsomfattende sammenslutninger indenfor håndværket og den  \r\n\r\n mindre industri, vognmandserhvervet og andre serviceerhverv med det formål at  \r\n\r\n yde bistand ved etablering, sammenlægning, overdragelse, nybygning og  \r\n\r\n modernisering af virksomheder inden for disse erhverv. Ved lov nr. 613 af 17.  \r\n\r\n december 1976 er finansieringsinstitutter, der opfylder betingelserne for  \r\n\r\n ydelse af statsgaranti i henhold til denne lov på linie med tilsvarende  \r\n\r\n finansieringsinstitutter undtaget fra skattepligten. </P>  \r\n\r\n<P>Ad 3) til § 8, stk. 2, og § 15, stk. 5. </P>  \r\n\r\n<P>Ved lov nr. 614 af 17. december 1976 er den periode, hvori et underskud  \r\n\r\n efter bestemmelsen i ligningslovens § 15 kan overføres, forlænget fra 2 år  \r\n\r\n til 5 år. Loven indeholder konsekvensændringer af forskellige skattelove;  \r\n\r\n herunder er reglerne i selskabsskattelovens § 8, stk. 2, og § 15, stk. 5,  \r\n\r\n ændret tilsvarende. Der er alene tale om en ændring af fremførelsesperioden,  \r\n\r\n hvorimod de øvrige principper vedrørende fremførsel af underskud er uændrede.  \r\n\r\n</P>  \r\n\r\n<P>Ad 5) til § 30, stk. 5. </P>  \r\n\r\n<P>Afregningen til kommunerne af disses andel af selskabsskatten skulle  \r\n\r\n tidligere ske senest 14 dage efter, at skatten var indgået. Denne frist er  \r\n\r\n med virkning fra 1. januar 1976 ophævet som led i bestræbelserne på at  \r\n\r\n begrænse antallet af afregninger mellem staten og kommunerne til højst 1 pr.  \r\n\r\n måned. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 28. februar  \r\n\r\n 1977. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik </P>  \r\n\r\n<P CLASS=MINISTER ALIGN=RIGHT>/ O. Skau Wogensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/1977"
        },
        {
            "displayName": "Accession",
            "displayValue": "C19770004809"
        },
        {
            "displayName": "Entydig dokumentidentifikation",
            "displayValue": "CM020818"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "48"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "28/02/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. for skatter og afgifter. Skd. VIII j. nr. 80-6/1976."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}