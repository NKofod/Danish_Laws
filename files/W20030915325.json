{
    "id": 1564,
    "title": "Kendelse fra Pressenævnet i sag nr. 24/2003",
    "documentTypeId": "240",
    "isSagsforlobPeriodValid": true,
    "shortName": "KEN nr 9153 af 26/03/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager klagede over, at bladet havde bragt et læserbrev med et i forhold  \r\n\r\n til klager krænkende indhold, og at bladet havde afvist at bringe klagers  \r\n\r\n svar  \r\n\r\n på læserbrevet.  \r\n\r\n<BR>  \r\n\r\n Pressenævnet bemærkede, at klageren ikke havde retlig interesse i at klage  \r\n\r\n over  \r\n\r\n bladets vildledning af læserne i forhold til Pælæstina-spørgsmålet.  \r\n\r\n<BR>  \r\n\r\n Det var nævnets opfattelse, at læserbrevsdebatten må have vide rammer, og  \r\n\r\n læserbreve indeholder &#150; efter sagens natur &#150; ofte mere vurderende  \r\n\r\n og  \r\n\r\n kommenterende bemærkninger end redaktionelle artikler.  \r\n\r\n<BR>  \r\n\r\n Nævnet fandt, at de af klager fremhævede udsagn ikke var af en sådan  \r\n\r\n karakter,  \r\n\r\n at bladet ved at bringe disse havde handlet i strid med god presseskik.  \r\n\r\n<BR>  \r\n\r\n I overensstemmelse med det almindelige princip om redaktørens ret til at  \r\n\r\n redigere mediet er redaktøren berettiget til at beslutte, hvad man vil bringe  \r\n\r\n i  \r\n\r\n bladet. Redaktøren er herunder berettiget til at fastsætte pladsmæssige  \r\n\r\n begrænsninger i forhold til læserbreve.  \r\n\r\n<BR>  \r\n\r\n Nævnet fandt på den baggrund ikke grundlag for at udtale kritik i anledning  \r\n\r\n af,  \r\n\r\n at bladet havde afvist klagers læserbrev i den oprindelige form.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse fra Pressenævnet i sag nr. 24/2003  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n[En mand &#150; K]  \r\n\r\n    \r\n\r\n har klaget til Pressenævnet  \r\n\r\n over et læserbrev bragt i Jyllands-Posten  \r\n\r\n    \r\n\r\n den 24. januar 2003  \r\n\r\n , idet han  \r\n\r\n    \r\n\r\n mener, at god presseskik er tilsidesat.  \r\n\r\n    \r\n\r\n Der er endvidere klaget over, at bladet  \r\n\r\n    \r\n\r\n har afvist at bringe klagers svar på  \r\n\r\n læserbrevet.  \r\n\r\n</P>  \r\n\r\n<P class=\"Tekst\">  \r\n\r\n Læserbrevet den 24. januar 2003, der bar overskriften &#148;  \r\n\r\n<B>  \r\n\r\n[K]s dækningsløse påstande  \r\n\r\n</B>  \r\n\r\n &#148;, var et  \r\n\r\n svar på klagers læserbrev den 20. januar 2003. Læserbrevet havde følgende  \r\n\r\n indhold:  \r\n\r\n</P>  \r\n\r\n<P class=\"Tekst\">  \r\n\r\n &#148;  \r\n\r\n<I>  \r\n\r\n Af  \r\n\r\n  Ole  \r\n\r\n  Andersen, cand. theol., sekretær i Ordet og Israel,  \r\n\r\n (adresse udeladt).  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n ISRAEL-LOBBYEN er kommet til Danmark! Det afslører [K] i JP 20/1  \r\n\r\n med afsæt i, at 700 danskere har underskrevet en erklæring om Politikens  \r\n\r\n dækning af Mellemøst-konfliken.  \r\n\r\n</P>  \r\n\r\n<P class=\"Tekst\">  \r\n\r\n Men inden JP&#146;s læsere bliver grebet af alt for stærk frygt for  \r\n\r\n amerikanske tilstande, skynder [K] sig at berolige dem. Der er ingen grund  \r\n\r\n til  \r\n\r\n at lytte til Israel-lobbyens argumenter. Og da slet ikke til at tage dem så  \r\n\r\n seriøst, at man indleder en debat på argumenter med dem.  \r\n\r\n</P>  \r\n\r\n<P class=\"Tekst\">  \r\n\r\n[K] kan nemlig over for JP&#146;s måbende læsere afsløre, at over  \r\n\r\n halvdelen af de 700 danskere er jøder! Og den anden halvdel fordeler sig på  \r\n\r\n to  \r\n\r\n grupper, nemlig &#148;mennesker, der ikke kender de historiske omstændigheder  \r\n\r\n omkring Israels tilblivelse&#148; og &#148;stærkt kristne&#148;. Som alle  \r\n\r\n JP-læsere vil kunne  \r\n\r\n forstå, er der ingen grund til at lytte til argumenter fra jøder,  \r\n\r\n &#148;stærkt  \r\n\r\n kristne&#148; o  \r\n\r\n g historiske analfabeter!  \r\n\r\n</P>  \r\n\r\n<P class=\"Tekst\">  \r\n\r\n[K]s afsløring af jøderne bygger på en undersøgelse af  \r\n\r\n underskrivernes efternavne. Tag f.eks. mine gode kollegaer og  \r\n\r\n medunderskrivere  \r\n\r\n  Aase  \r\n\r\n  og  \r\n\r\n  Per  \r\n\r\n  Weber. [K] har fundet navnet  \r\n\r\n  Weber i &#148;JewishGen Familiy Finder&#148; på  \r\n\r\n internettet og tæller dem derfor med, når han indigneret fortæller, at  \r\n\r\n &#148;over  \r\n\r\n halvdelen i pressionsgruppen er jøder&#148;.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n De er ikke jøder  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Men jeg må skuffe [K]. Resultatet af hans imponerende  \r\n\r\n videnskabelige research er desværre forkert. Hverken  \r\n\r\n  Aase  \r\n\r\n  eller  \r\n\r\n  Per  \r\n\r\n  Weber er jøder.  \r\n\r\n</P>  \r\n\r\n<P class=\"Tekst\">  \r\n\r\n Men hvad nu, hvis de havde været det? Hvad nu, hvis ikke blot  \r\n\r\n halvdelen, men 699 ud af de 700 underskrivere havde været jøder? Ville det  \r\n\r\n have  \r\n\r\n ophævet deres krav om, at man lytter til deres argumenter? Nej! Anstændige  \r\n\r\n mennesker lytter til andre menneskers argumenter og forsøger at komme med  \r\n\r\n modargumenter. Kun uanstændige populister som [K] diskvalificerer  \r\n\r\n debatmodstandere på grund af deres religion eller nationalitet.  \r\n\r\n</P>  \r\n\r\n<P class=\"Tekst\">  \r\n\r\n Mistanken lurer om hjørnet. [K] har nok slet ingen argumenter.  \r\n\r\n Det er derfor, han fuldstændig opgiver at skyde til bolden og i stedet  \r\n\r\n sparker  \r\n\r\n ud ikke blot efter modstandernes ben, men efter deres religiøse  \r\n\r\n tilhørsforhold.  \r\n\r\n</P>  \r\n\r\n<P class=\"Tekst\">  \r\n\r\n At ville diskvalificere jøder fra at deltage i debatten på grund  \r\n\r\n af deres religiøse tilhørsforhold har vi et godt dansk ord til at beskrive.  \r\n\r\n Det  \r\n\r\n begynder med anti-.  \r\n\r\n</P>  \r\n\r\n<P class=\"Tekst\">  \r\n\r\n Men jeg tør ikke skrive det fuldt ud af frygt for, at [K] skal  \r\n\r\n indlede en ny videnskabelig researchrunde, der afslører, at også efternavnet  \r\n\r\n  Andersen i virkeligheden dækker over  \r\n\r\n en jøde. Det ville jo være fælt, for så ville jeg ifølge [K] være  \r\n\r\n diskvalificeret fra fremover at deltage i debatten i JP &#148;  \r\n\r\n</P>  \r\n\r\n<P class=\"Tekst\">  \r\n\r\n Herefter anmodede klager den 27. januar 2003 om at få optaget to  \r\n\r\n læserbreve i bladet, hvortil bladet svarede, at klager højst kunne få bragt  \r\n\r\n 150  \r\n\r\n ord. Den 12. februar 2003 bragte bladet klagers svar på læserbrevet den 24.  \r\n\r\n januar 2003 i forkortet form. Læserbrevet, der bar overskriften &#148;  \r\n\r\n<B>  \r\n\r\n Når religion og politik blandes  \r\n\r\n</B>  \r\n\r\n &#148;, var  \r\n\r\n sålydende:  \r\n\r\n</P>  \r\n\r\n<P class=\"Tekst\">  \r\n\r\n &#148;  \r\n\r\n<I>  \r\n\r\n Af [K], cand. pharm.,  \r\n\r\n (adresse udeladt).  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n SEKRETÆREN i den stærkt kristne organisation &#148;Ordet og Israel&#148;  \r\n\r\n cand.theol.  \r\n\r\n  Ole  \r\n\r\n  Andersen rider 24/1 ud som korsfarer  \r\n\r\n mod mit læserindlæg &#148;Aktiv Israel-lobby&#148; (20/1).  \r\n\r\n</P>  \r\n\r\n<P class=\"Tekst\">  \r\n\r\n Sekretæren med den absolutte grundholdning forventer 100 pct.  \r\n\r\n sikkerhed af min analyse af Israel-lobbyen. Det har jeg ikke foregivet. Når  \r\n\r\n trossamfund som Det Mosaiske Trossamfund og stærkt kristne som f.eks. Ordet  \r\n\r\n og  \r\n\r\n Israel er Mellemøst-politisk aktive, bl.a. ved indsamling til nye bosættere,  \r\n\r\n må  \r\n\r\n de fremover finde sig i at blive genstand for analyse og kritik lige som de  \r\n\r\n rent politiske partier.  \r\n\r\n</P>  \r\n\r\n<P class=\"Tekst\">  \r\n\r\n Professor dr.theol.  \r\n\r\n  Mogens  \r\n\r\n  Müller bruger Ordet og Israel i en kronik i  \r\n\r\n Politiken (11/1) som eksempel på &#148;bibelfundamentalisme&#148;.  \r\n\r\n</P>  \r\n\r\n<P class=\"Tekst\">  \r\n\r\n Af kronikken fremgår det, at &#148;bibel-fundamentalisterne&#148; tror på  \r\n\r\n og arbejder for, at jøderne kan blive samlet på et sted som forudsætning for  \r\n\r\n Messias genkomst. &#148;En pointe er det så, at jøderne da skal komme til at  \r\n\r\n tro på  \r\n\r\n Jesus Kristus &#150; vel et udtryk for en ultimativ  \r\n\r\n antisemitisme&#148;.&#148;  \r\n\r\n</P>  \r\n\r\n<P class=\"Tekst\">  \r\n\r\n Klageren har anført, at bladets kronikredaktør i perioderne fra  \r\n\r\n 27. juli 2002 til 27. januar 2003 og fra 30. november 2002 til 27. januar  \r\n\r\n 2003  \r\n\r\n &#150; trods gentagne korrektioner fra flere læsere &#150; har vildledt  \r\n\r\n bladets læsere i  \r\n\r\n forhold til Palæstina-spørgsmålet.  \r\n\r\n</P>  \r\n\r\n<P class=\"Tekst\">  \r\n\r\n Klageren har videre anført, at bladet har krænket hans  \r\n\r\n troværdighed, idet bladet den 24. januar 2003 har bragt et læserbrev, hvori  \r\n\r\n der  \r\n\r\n fremsættes følgende beskyldninger: &#148;Kun uanstændige populister som [K]  \r\n\r\n &#148; og  \r\n\r\n &#148;Det begynder med anti-&#148;. Den sidste sætning vil læseren givet læse  \r\n\r\n som  \r\n\r\n antisemitisme.  \r\n\r\n</P>  \r\n\r\n<P class=\"Tekst\">  \r\n\r\n Klageren har endelig anført, at han ikke med 150 ord kan  \r\n\r\n forsvare sig mod injurierne i læserbrevet den 24. januar 2003 og samtidig  \r\n\r\n dokumentere sin påstand i sit tidligere læserbrev af 20. januar 2003  \r\n\r\n</P>  \r\n\r\n<P class=\"Tekst\">  \r\n\r\n Bladet har indledningsvis anført, at det tilkommer redaktøren at  \r\n\r\n redigere bladet og herunder afgøre, hvilke læserbreve der skal bringes og i  \r\n\r\n hvilken form. Bladet må derfor afvise den del af klagen, der vedrører bladets  \r\n\r\n generelle håndtering af læserbreve.  \r\n\r\n</P>  \r\n\r\n<P class=\"Tekst\">  \r\n\r\n Bladet har oplyst, at for debatsiderne gælder, at man hylder en  \r\n\r\n fri, fordomsfri og ofte barsk debat. Derfor indrømmes bladets læsere en karsk  \r\n\r\n sprogbrug dog under skyldig hensyntagen til lovgivningen, presseetikken og  \r\n\r\n almindelig anstændighed. Læsere, der føler sig provokeret eller gået for nær  \r\n\r\n af  \r\n\r\n et debatindlæg, får lov at svare for sig &#150; dette gælder også klager.  \r\n\r\n</P>  \r\n\r\n<P class=\"Tekst\">  \r\n\r\n Med hensyn til bladets pålæg til klager om at begrænse sit  \r\n\r\n læserbrev har bladet anført, at det gælder for alle deltagere i debatten på  \r\n\r\n bladets debatsider, at de må indordne sig under de pladsmæssige  \r\n\r\n begrænsninger,  \r\n\r\n som redaktionen fastsætter, for at få en så bred og vedkommende debat som  \r\n\r\n mulig.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget: Lene  \r\n\r\n Pagter Kristensen, Finn Rowold, Kaare R. Skou og Kirsten Dyregaard.  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Pressenævnet bemærker til klagepunktet om bladets vildledning af  \r\n\r\n læserne i forhold til Pælæstina-spørgsmålet, at klager ikke har den  \r\n\r\n nødvendige  \r\n\r\n retlige interesse i at klage til nævnet herover, og denne del af klagen  \r\n\r\n afvises  \r\n\r\n derfor.  \r\n\r\n</P>  \r\n\r\n<P class=\"Tekst\">  \r\n\r\n Det er nævnets opfattelse, at læserbrevsdebatten må have vide  \r\n\r\n rammer, og læserbreve indeholder &#150; efter sagens natur &#150; ofte mere  \r\n\r\n vurderende og  \r\n\r\n kommenterende bemærkninger end redaktionelle artikler.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder, at de af klager fremhævede udsagn ikke er af en  \r\n\r\n sådan karakter, at bladet ved at bringe disse har handlet i strid med god  \r\n\r\n presseskik.  \r\n\r\n</P>  \r\n\r\n<P class=\"Tekst\">  \r\n\r\n I overensstemmelse med det almindelige princip om redaktørens  \r\n\r\n ret til at redigere mediet er redaktøren berettiget til at beslutte, hvad man  \r\n\r\n vil bringe i bladet. Redaktøren er herunder berettiget til at fastsætte  \r\n\r\n pladsmæssige begrænsninger i forhold til læserbreve.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder på den baggrund ikke grundlag for at udtale kritik  \r\n\r\n i anledning af, at bladet har afvist klagers læserbrev i den oprindelige  \r\n\r\n form.  \r\n\r\n</P>  \r\n\r\n<P class=\"Tekst\">  \r\n\r\n Afsagt den 26. marts 2003.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/04/2003"
        },
        {
            "displayName": "Accession",
            "displayValue": "W20030915325"
        },
        {
            "displayName": "Entydig dokumentidentifikation",
            "displayValue": "AA002142"
        },
        {
            "displayName": "Dato for indlæggelse",
            "displayValue": "21/05/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9153"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "26/03/2003"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "24/2003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}