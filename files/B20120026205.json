{
    "id": 140935,
    "title": "Bekendtgørelse om forretningsorden for Politiklagerådet",
    "documentTypeId": "60",
    "isSagsforlobPeriodValid": true,
    "shortName": "BEK nr 262 af 22/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Politiklagerådet</p>\r\n<p class=\"Indledning2\">I medfør af § 118 d i lov om rettens pleje, jf. lovbekendtgørelse nr. 1063 af 17. november 2011, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Politiklagerådet er Den Uafhængige Politiklagemyndigheds øverste ledelse og har det overordnede ansvar for myndighedens virksomhed, jf. retsplejelovens § 118 a.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Politiklagemyndighedens daglige ledelse varetages af direktøren, jf. retsplejelovens § 118 c.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Politiklagerådet består af en formand, der er landsdommer, en advokat, en universitetslærer i retsvidenskab og to repræsentanter for offentligheden, jf. retsplejelovens § 118 b, stk. 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Der beskikkes en suppleant for hvert af rådets medlemmer, jf. retsplejelovens § 118 b, stk. 7.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Rådets formand forbereder i samarbejde med direktøren dagsorden og sagernes forberedelse for rådet og leder rådets møder.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Efter formandens anmodning sørger direktøren for at tilvejebringe det materiale, der skal anvendes som grundlag for rådets forhandlinger og afgørelser.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Direktøren deltager i rådets møder, med mindre rådet undtagelsesvist træffer anden bestemmelse.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Direktøren udpeger en medarbejder, som fungerer som sekretær for rådet. Efter direktørens bestemmelse kan sekretæren og andre medarbejdere efter rådets godkendelse deltage i møderne.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Rådet holder ordinært møde på de mødedage, rådet vedtager og i øvrigt så ofte, som formanden finder det nødvendigt. Dagsorden til ordinære møder skal udsendes senest 7 dage før mødet.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Formanden kan indkalde rådet til ekstraordinære møder med 4 dages varsel.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Formanden skal indkalde rådet, når to af rådets faste medlemmer anmoder om det. Anmodningen skal ledsages af dagsorden. Indkaldelse til sådanne møder skal udsendes med dagsorden senest 14 dage før mødet.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Indkaldelser med dagsorden sendes til suppleanterne til orientering.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Rådets møder kan afholdes som telefonmøder.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Rådet er beslutningsdygtigt, når formanden eller dennes suppleant og mindst to af rådets andre medlemmer eller disses suppleanter er til stede.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Hvis et medlem er forhindret i at møde, sørger medlemmet selv for at indkalde sin suppleant.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Beslutning træffes ved stemmeflertal. I tilfælde, hvor stemmerne står lige, er formandens eller dennes suppleants stemme udslagsgivende.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Et medlem af rådet må ikke deltage i afgørelsen eller i øvrigt medvirke ved behandlingen af en sag eller et spørgsmål, i hvis udfald vedkommende har en individuel interesse, eller hvor der i øvrigt foreligger omstændigheder, som er egnet til at vække tvivl om vedkommendes upartiskhed.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Finder et medlem, at der foreligger forhold for den pågældendes vedkommende, der muligt er omfattet af bestemmelsen i stk. 1, skal medlemmet inden sagens eller spørgsmålets behandling i rådet redegøre for forholdet over for formanden.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Rådet træffer den endelige administrative afgørelse af, om medlemmet kan deltage i sagens behandling og afgørelse. I behandlingen og afgørelsen af dette spørgsmål deltager det pågældende medlem ikke.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Der udfærdiges referater af rådets møder, som udarbejdes af direktøren eller af rådets sekretær efter direktørens bestemmelse.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Referatet skal indeholde en kortfattet gengivelse af rådets drøftelser og rådets beslutninger. I tilfælde af afstemning angives resultatet heraf i referatet. Et medlem kan forlange at få sit standpunkt tilført referatet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Referatet udsendes til medlemmerne og suppleanterne snarest og senest 14 dage efter mødet. Referatet godkendes på det følgende møde i rådet.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Referater af rådets møder er ikke offentligt tilgængelige. Rådets medlemmer har aftalt, at medlemmerne ikke udtaler sig om rådets voteringer.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Rådets medlemmer og suppleanter har tavshedspligt med hensyn til, hvad de erfarer i deres egenskab af medlem eller suppleant, når der er tale om oplysninger, som efter deres karakter er fortrolige. Tavshedspligten er tidsubegrænset.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Samme tavshedspligt påhviler direktøren og de medarbejdere, der er udpeget til at medvirke i forbindelse med rådets arbejde.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Rådets medlemmer og suppleanter drager omsorg for, at materiale, som den pågældende har modtaget i forbindelse med sit arbejde i rådet, ikke kommer uvedkommende i hænde.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Politiklagerådet behandler og træffer afgørelse i de overordnede ledelses- og ansvarsmæssige spørgsmål, der følger af retsplejelovens § 118 a.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Endvidere behandler rådet og træffer afgørelse i følgende sager, der er omfattet af Politiklagemyndighedens kompetence efter retsplejelovens § 118, stk. 2, jf. kapitel 93 b og 93 c:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num1\">1)</span> sager af principiel karakter,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num2\">2)</span> sager af betydelig almindelig interesse,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num3\">3)</span> sager eller sagskategorier, der af andre særlige grunde, herunder med henblik på at fastlægge Politiklagemyndighedens praksis, findes at burde afgøres af rådet, og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num4\">4)</span> sager, som direktøren vælger at forelægge for rådet.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Ethvert medlem kan anmode om, at en sag antages til behandling i rådet.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Rådet kan bemyndige formanden til, i nærmere bestemt omfang, at træffe afgørelse i spørgsmål eller sager, omfattet af stk. 1 eller stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Direktøren, eller den direktøren bemyndiger hertil, træffer afgørelse i sager, som ikke behandles af rådet eller formanden i medfør af stk. 2-4.</p>\r\n<p class=\"Stk2\">\r\n   <span class=\"StkNr\" id=\"Par9_Stk6\">Stk. 6.</span> I tilfælde, hvor afgørelse af et spørgsmål eller en sag, der er omfattet af stk. 2, ikke kan afvente indkaldelse af rådet, træffer direktøren afgørelse efter forhandling med rådets formand.</p>\r\n<p class=\"Stk2\">\r\n   <span class=\"StkNr\" id=\"Par9_Stk7\">Stk. 7.</span> Afgørelser, der træffes i medfør af bestemmelsen i stk. 6, forelægges snarest muligt for rådet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Alle afgørelser, uanset om de har været behandlet i rådet eller af direktøren eller den, som er bemyndiget hertil, skal fremstå som truffet af Den Uafhængige Politiklagemyndighed.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Det skal oplyses i afgørelsen, hvis den er truffet efter drøftelse i rådet.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Et medlem af rådet, som ikke er enig med flertallet, kan forlange, at dette oplyses i afgørelsen.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Behandlingen af en endeligt afgjort sag kan genoptages, hvis der efterfølgende fremkommer væsentlige nye oplysninger af en sådan karakter, at det må antages, at oplysningerne, hvis de havde foreligget, da der blev truffet afgørelse i sagen, kunne have medført et andet resultat.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Denne forretningsorden skal gennemgås med henblik på eventuel revision i januar 2013.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 28. marts 2012.</p><div class=\"Givet\" id=\"Givet\"><p class=\"Givet\" align=\"center\">Den Uafhængige Politiklagemyndighed, den 22. marts 2012</p><p class=\"Sign1\" align=\"center\">Elisabeth Mejnertz</p><p class=\"Sign2\" align=\"right\">/ Kirsten Dyrman</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2012"
        },
        {
            "displayName": "Accession",
            "displayValue": "B20120026205"
        },
        {
            "displayName": "Entydig dokumentidentifikation",
            "displayValue": "AA006418"
        },
        {
            "displayName": "Dato for førstegangsindlæggelse",
            "displayValue": "27/03/2012"
        },
        {
            "displayName": "Dato for indlæggelse",
            "displayValue": "27/03/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "262"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "22/03/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Den Uafhængige Politiklagemyndighed"
        },
        {
            "displayName": "Ressortministeriets journalnummer",
            "displayValue": "Justitsmin., <br />Den Uafhængige Politiklagemyndighed"
        },
        {
            "displayName": "Stikord",
            "displayValue": "politiklagemyndigheden, politiklager"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}