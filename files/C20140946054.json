{
    "id": 164173,
    "title": "Skrivelse om lov nr. 721 af 25. juni 2014 om ændring af lov om aktiv socialpolitik og lov om en aktiv beskæftigelsesindsats (Barselstillæg, aktivitetstillæg til unge kontanthjælpsmodtagere, kontaktforløbet for uddannelseshjælpsmodtagere, fastsættelse af løn ved offentlig løntilskudsansættelse m.v.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9460 af 23/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om lov nr. 721 af 25. juni 2014 om ændring af lov om aktiv socialpolitik og lov om en aktiv beskæftigelsesindsats (Barselstillæg, aktivitetstillæg til unge kontanthjælpsmodtagere, kontaktforløbet for uddannelseshjælpsmodtagere, fastsættelse af løn ved offentlig løntilskudsansættelse m.v.)</p>\r\n<p>Det nu vedtagne lovforslag indeholder en række ændringer og præciseringer i lov om aktiv socialpolitik og lov om en aktiv beskæftigelsesindsats og skal derfor ses i sammenhæng med de to vedtagne ændringslove nr. 894 og nr. 895 af 4. juli 2013, der udmøntede kontanthjælpsreformen, samt ændringslov nr. 1612 af 26. december 2013.</p>\r\n<p>Lovforslaget indeholder følgende hovedelementer:</p>\r\n<p>\r\n   <span class=\"Bold\">Indførelse af et barselstillæg</span>\r\n</p>\r\n<p>\r\n   <span class=\"Italic\">Der indføres et barselstillæg, som sikrer alle unge barslende m.v., der modtager uddannelses- eller kontanthjælp, og som ikke modtager et aktivitetstillæg, et forsørgelsesgrundlag under barsel svarende til forsørgelsesniveauet for aktivitetsparate.</span>\r\n</p>\r\n<p>Med vedtagelsen af L 193 og ændringsforslag hertil indføres et barselstillæg til alle unge under 30 år med ret til fravær ved graviditet, barsel og adoption, som modtager uddannelseshjælp eller kontanthjælp, og som ikke allerede modtager et aktivitetstillæg. Barselstillægget svarer beløbsmæssigt til aktivitetstillægget.</p>\r\n<p>Barselstillægget udbetales i hele den periode, hvor personen har ret til fravær ved graviditet, barsel og adoption, i det omfang der under fravær efter bestemmelserne i barsellovens § 6, stk. 1 og 2, § 7, § 8, stk. 1-6, § 9, § 13 og § 14, stk. 1 og 2, er ret til dagpenge ved graviditet, barsel og adoption, jf. § 13, stk. 7, nr. 4, i lov om aktiv socialpolitik.</p>\r\n<p>Lovændringerne indebærer endvidere, at hvis en ung person med særligt komplekse udfordringer har ret til fravær ved graviditet, barsel og adoption allerede i perioden fra første henvendelse til kommunen om hjælp og indtil første samtale efter senest 1 uge, skal kommunen i hele perioden med ret til fravær i stedet udbetale et barselstillæg svarede til det, der vil gælde for uddannelsesparate uddannelseshjælpsmodtagere eller jobparate kontanthjælpsmodtagere, jf. nyt stk. 2, i lovens § 24 og nyt stk. 11 i lovens § 25 samt bemærkningerne hertil.</p>\r\n<p>Kontanthjælpsmodtagere, herunder personer, der er omfattet af integrationsprogrammet under integrationsloven, der visiteres som aktivitetsparate uden at opfylde betingelserne for at modtage aktivitetstillæg, kan modtage barselstillæg i hele den periode, hvor der er ret til fravær som følge af graviditet, barsel og adoption.</p>\r\n<p>Efter de gældende regler i § 2, stk. 2 og 4, og af § 3, stk. 2, i bekendtgørelse om en aktiv beskæftigelsesindsats visiteres unge kontant- og uddannelseshjælpsmodtagere aktivitetsparate, hvis de har ret til fravær ved graviditet, barsel og adoption.</p>\r\n<p>Med indførelsen af et barselstillæg vil denne visitation af unge som aktivitetsparate på grund af ret til fravær ved graviditet, barsel og adoption ikke længere være gældende. Bekendtgørelse nr. 147 af 19. februar 2014 og bekendtgørelse nr. 242 af 17. marts 2014 om ændring af bekendtgørelse om en aktiv beskæftigelsesindsats vil derfor blive ophævet. Ændringsbekendtgørelserne vil dog fortsat skulle have virkning for de personer, som er blevet visiteret aktivitetsparate på baggrund af disse ændringsbekendtgørelser.</p>\r\n<p>Ændringsbekendtgørelserne omfatter ikke de unge på barsel m.v. i de første tre måneder, hvor de modtager uddannelses- eller kontanthjælp, svarende til visitationsperioden for uddannelseshjælpsmodtagere. Med det vedtagne lovforslag er der sikret hjemmel til at efterbetale barselstillæg for perioden fra 1. januar til 30. juni 2014; det vil sige før lovens ikrafttræden den 1. juli 2014.</p>\r\n<p>Kommunerne skal derfor tage stilling til, om de uddannelseshjælpsmodtagere og kontanthjælpsmodtagere, som er blevet visiteret aktivitetsparate efter de ovennævnte bekendtgørelser om ændring af bekendtgørelse om en aktiv beskæftigelsesindsats, når de har ret til fravær ved graviditet m.v., skal have en efterbetaling i form af barselstillæg. Efterbetalingen vil vedrøre den periode med ret til fravær, som personen ikke har modtaget aktivitetstillæg for.</p>\r\n<p>Persongruppen, der er visiteret som aktivitetsparate i medfør af ændringerne af bekendtgørelse om en aktiv beskæftigelsesindsats, før loven trådte i kraft, fortsætter dog med at modtage aktivitetstillæg som aktivitetsparate i hele perioden, hvor personerne har ret til fravær som følge af barsel. Efter udløbet af barselsperioden skal kommunerne tage stilling til, om personerne skal visiteres til at være uddannelses- eller jobparate.</p>\r\n<p>Der henvises til bemærkningerne til lovforslagets § 1, nr. 5 og 9, og § 3 og betænkning over lovforslaget med ændringsforslag.</p>\r\n<p>\r\n   <span class=\"Bold\">Aktivitetstillæg til aktivitetsparate kontanthjælpsmodtagere efter en uge i helt særlige tilfælde</span>\r\n</p>\r\n<p>\r\n   <span class=\"Italic\">Unge aktivitetsparate kontanthjælpsmodtagere kan i helt særlige tilfælde oppebære aktivitetstillæg fra tidspunktet for første samtale efter senest en uge.</span>\r\n</p>\r\n<p>Med vedtagelsen af L 193 sikres parallelitet mellem reglerne om aktivitetstillæg for aktivitetsparate uddannelseshjælpsmodtagere og aktivitetsparate kontanthjælpsmodtagere under 30 år. Kommunerne får også for de aktivitetsparate kontanthjælpsmodtagere under 30 år mulighed for at udbetale aktivitetstillæg fra tidspunktet for første samtale i helt særlige tilfælde, når personen har særligt komplekse udfordringer i form af helbredsmæssige og/eller sociale barrierer.</p>\r\n<p>Det forudsættes, at personen deltager i et aktivt tilbud eller har tilkendegivet ønske om et tilbud. Kan den unge aktivitetsparate på grund af sin situation ikke deltage i tilbud, skal personen have aktivitetstillæg alligevel, f.eks. hvis den unge er alvorligt syg.</p>\r\n<p>Lovændringen omfatter også personer under 30 år, som er omfattet af et integrationsprogram efter integrationsloven, og som modtager kontanthjælp, og hvor kommunen i helt særlige tilfælde har vurderet, at personen er aktivitetsparat som følge af særligt komplekse udfordringer i form af helbredsmæssige og/eller sociale barrierer. Disse opnår ret til aktivitetstillæg fra første samtale med kommunen, dog senest en uge efter at have opnået ret til kontanthjælp.</p>\r\n<p>Lovændringen betyder, at både aktivitetsparate uddannelseshjælpsmodtagere og unge aktivitetsparate kontanthjælpsmodtagere i helt særlige tilfælde kan oppebære aktivitetstillæg fra tidspunktet for den første samtale efter senest en uge.</p>\r\n<p>Der henvises til lovforslagets § 1, nr. 10, og bemærkningerne hertil.</p>\r\n<p>\r\n   <span class=\"Bold\">Hjælp i op til to mdr.</span> <span class=\"Bold\">uden SU for personer med et uddannelsespålæg efter integrationsloven</span></p>\r\n<p>\r\n   <span class=\"Italic\">Der indføres mulighed for, at kontanthjælpsmodtagere, der starter på en uddannelse på baggrund af et uddannelsespålæg efter integrationsloven, kan fortsætte med at modtage kontanthjælp i op til to måneder, hvis de endnu ikke modtager SU.</span>\r\n</p>\r\n<p>Med den lovgivningsmæssige del af kontanthjælpsreformen blev der indført mulighed for kommunerne for at fortsætte med at udbetale uddannelseshjælp i op til to måneder til unge, der på baggrund af et uddannelsespålæg er påbegyndt en uddannelse, men som endnu ikke modtager SU.</p>\r\n<p>Med ændringen af § 12, stk. 2, er der indført samme mulighed for kontanthjælpsmodtagere, der starter på en uddannelse på baggrund af et uddannelsespålæg efter integrationslovens § 16 a. Bestemmelsen om uddannelsespålæg i integrationsloven omhandler alene personer over 18 og under 25 år.</p>\r\n<p>Kommunerne får således en mulighed for at fortsætte med at udbetale kontanthjælp i op til 2 måneder til en ung kontanthjælpsmodtager, der er påbegyndt en uddannelse som følge af et uddannelsespålæg efter integrationsloven, men som endnu ikke modtager SU.</p>\r\n<p>Hvis den unge efterfølgende får udbetalt uddannelsesstøtte efter SU-loven, der dækker samme tidsrum, skal kommunen træffe afgørelse om tilbagebetaling, idet det allerede følger af de gældende regler, at kommunen skal kræve den uddannelseshjælp, der ydes med hjemmel i § 12, stk. 2, i loven, tilbagebetalt, hvis den unge efterfølgende modtager SU med tilbagevirkende kraft, jf. § 91, nr. 3, i loven. Uddannelseshjælpen skal tilbagebetales for den periode, hvor den unge har fået bevilget SU med tilbagevirkende kraft.</p>\r\n<p>Opkrævningen af det tilbagebetalingspligtige beløb skal ske i overensstemmelse med de almindelige regler om opkrævning af tilbagebetalingspligtige beløb i lovens § 95 og regler fastsat i medfør heraf i bekendtgørelse nr. 1502 af 12. december 2013 om opkrævning af tilbagebetalingskrav efter lov om aktiv socialpolitik og § 70 f, stk. 10, i lov om en aktiv beskæftigelsesindsats.</p>\r\n<p>\r\n   <span class=\"Bold\">Reglen om fradrag i hjælpen for børnebidrag præciseres</span>\r\n</p>\r\n<p>\r\n   <span class=\"Italic\">Det præciseres, at personer, der modtager uddannelses- eller kontanthjælp og evt.</span> <span class=\"Italic\">aktivitets- eller barselstillæg, omfattes af reglen om fradrag i hjælpen ved forskudsvis udbetaling af børnebidrag.</span></p>\r\n<p>§ 96 a i lov om aktiv socialpolitik er med lovændringen blevet nyaffattet således, at alle personer, der modtager uddannelseshjælp eller kontanthjælp samt evt. aktivitetstillæg eller barselstillæg, så den samlede hjælp udgør 14.203 kr. eller derover pr. måned svarende til satsen for en voksen forsørger (satsen i 2014), bliver omfattet af bestemmelsen om fradrag for forskudsvis udbetalte børnebidrag i uddannelseshjælpen eller kontanthjælpen. Det vil alene være uddannelseshjælp, kontanthjælp, aktivitetstillæg eller barselstillæg, der indgår i den samlede hjælp.</p>\r\n<p>Det skal bemærkes, at personer, der har en dokumenteret bidragspligt og modtager et månedligt tillæg, der svarer til det fastsatte bidrag, ikke er omfattet af reglen i § 96 a. For denne persongruppe gælder det, at tillægget benyttes til afdrag på bidragsgælden, hvis bidraget er forskudsvist udlagt på tidspunktet for udbetaling af hjælp. Dette sker med hjemmel i lovens § 23, stk. 3, og § 25, stk. 4.</p>\r\n<p>Som konsekvens af ændringen af § 96 a, er § 109, stk. 1, i loven, ændret. Her er indsat en ny nr. 14, hvilket betyder, at det beløb, der nævnes i den nyaffattede § 96 a, fremover skal satsreguleres efter de gældende regler om satsregulering.</p>\r\n<p>\r\n   <span class=\"Bold\">Præcisering af reglerne for kontaktforløbet for uddannelseshjælpsmodtagere</span>\r\n</p>\r\n<p>Det præciseres, at der kun i de tilfælde, hvor personen ved første samtale visiteres som uddannelsesparat - men ikke åbenlyst uddannelsesparat - skal afholdes mindst 2 yderligere samtaler inden for de første 3 kalendermåneder fra første henvendelse til kommunen om hjælp med henblik på bl.a. en grundigere visitation.</p>\r\n<p>\r\n   <span class=\"Bold\">Fastsættelse af løn og arbejdstid ved ansættelse med løntilskud hos offentlige arbejdsgivere</span>\r\n</p>\r\n<p>Det fastsættes, at lønnen under løntilskudsansættelsen for kontant- og uddannelseshjælpsmodtagere fastsættes ved <span class=\"Italic\">ansættelsens begyndelse</span>, uanset om ægtefælles eller samlevers indkomst stiger eller falder i løbet af ansættelsesperioden, hvilket ville have haft indflydelse på kontanthjælpen/uddannelseshjælpen, hvis personen ikke var ansat med løntilskud.</p>\r\n<p>Falder ægtefællens eller samleverens indkomst, eller bliver personen f.eks. udeboende eller forsørger, mens kontanthjælpsmodtageren eller uddannelseshjælpsmodtageren er i offentlig løntilskudsansættelse, vil der kunne ansøges om supplerende kontanthjælp eller uddannelseshjælp. Udbetaling af hjælp forudsætter, at betingelserne i lov om aktiv socialpolitik er opfyldt.</p>\r\n<p>Stiger ægtefællens eller samleverens indkomst så meget, at den løntilskudsansatte ikke længere vil være berettiget til uddannelseshjælp eller kontanthjælp, skal personen dog ophøre i tilbuddet med det sædvanlige opsigelsesvarsel, der gælder på det pågældende område, da tilbud kun kan gives, så længe personen er berettiget til uddannelseshjælp eller kontanthjælp, jf. § 24, stk. 2 og stk. 7, i lov om en aktiv beskæftigelsesindsats.</p>\r\n<p>Der er vedtaget en særlig overgangsbestemmelse, jf. lovforslagets § 3, stk. 6, der betyder, at hvis kommunen før lovens ikrafttræden i forbindelse med tilbud om ansættelse med løntilskud hos en offentlig arbejdsgiver har fastsat lønnen for hele ansættelsesperioden ved ansættelsens påbegyndelse, fortsætter personen med denne løn også efter lovændringens ikrafttræden, indtil ansættelsesforholdet ophører. Har kommunen derimod ikke fastsat lønnen for hele ansættelsesperioden ved ansættelsens påbegyndelse, fortsætter personen i den resterende ansættelsesperiode med den løn, den pågældende får ved lovens ikrafttræden.</p>\r\n<p>\r\n   <span class=\"Bold\">Opgørelse af forudgående ledighed ved ansættelse med løntilskud, jobrotation, voksenlærlingeordningen og opkvalificering ved ansættelse</span>\r\n</p>\r\n<p>Det fastsættes, at perioder med midlertidig arbejdsmarkedsydelse også kan tælle med i kravet om forudgående ledighed, for at en kontanthjælps- eller uddannelseshjælpsmodtager eller en ledig selvforsørgende kan få tilbud om ansættelse om løntilskud hos private arbejdsgivere og kan deltage i jobrotation, eller for at en arbejdsgiver kan få tilskud til en voksenlærling eller til opkvalificering ved ansættelse.</p>\r\n<p>Det fastsættes endvidere, at perioder, hvor kontant- eller uddannelseshjælpsmodtagere og ledige selvforsørgende har været i tilbud om ansættelse med løntilskud, også kan tælle med i kravet til forudgående ledighed i forbindelse med løntilskud hos private arbejdsgivere. På samme måde vil disse perioder kunne medregnes til kravet om forudgående ledighed for kontant- og uddannelseshjælpsmodtagere og for kontanthjælpsmodtagere i forbindelse med voksenlærlingeordningen.</p>\r\n<p>\r\n   <span class=\"Bold\">Andre ændringer</span>\r\n</p>\r\n<p>Henvisningen til § 25 f i lov om aktiv socialpolitik i § 75 c i lov om en aktiv beskæftigelsesindsats om godtgørelse til særligt udsatte unge under 18 år er konsekvensrettet, idet § 25 f blev ophævet ved lov nr. 894 af 4. juli 2013 (som udmøntede dele af kontanthjælpsreformen). Henvisningen ændres til § 23, stk. 2, nr. 9, i lov om aktiv socialpolitik. Beløbet i denne bestemmelse er satsen for udeboende unge under 25 år, der modtager uddannelseshjælp, og udgør 5.857 kr. (2014) om måneden, jf. tabel 5 i vejledning nr. 9797 af 5. december 2013 om satser m.v. 2014.</p>\r\n<p>\r\n   <span class=\"Bold\">Ikrafttræden</span>\r\n</p>\r\n<p>Loven træder i kraft den 1. juli 2014. Bestemmelserne om barselstillæg har dog virkning fra 1. januar 2014, og der vil dermed kunne ske efterbetaling vedrørende en periode med ret til fravær ved graviditet, barsel og adoption, som personen ikke har modtaget aktivitetstillæg for.</p>\r\n<p>\r\n   <a href=\"document.aspx?accn=201312L00193\">Find lovforslaget i Retsinformation via dette link</a>.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 23. juni 2014</p><p class=\"Sign1\" align=\"center\">Birgitte S. Staffeldt</p><p class=\"Sign2\" align=\"right\">/ </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2014"
        },
        {
            "displayName": "Accession",
            "displayValue": "C20140946054"
        },
        {
            "displayName": "Entydig dokumentidentifikation",
            "displayValue": "BE005897"
        },
        {
            "displayName": "Dato for førstegangsindlæggelse",
            "displayValue": "01/07/2014"
        },
        {
            "displayName": "Dato for indlæggelse",
            "displayValue": "01/07/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9460"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "23/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 2014-0022858"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}