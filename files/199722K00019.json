{
    "id": 111119,
    "title": "1997 LSF 19   FORSLAG TIL LOV OM ÆNDRING AF LOV OM MINERALSKE RÅSTOFFER I GRØNLAND   (RÅSTOFLOVEN), LOV OM BESKYTTELSE AF HAVMILJØET OG LOV OM KONTINENTALSOKLEN   (OVERFØRELSE AF RÅSTOFFORVALTNINGEN TIL GRØNLANDS HJEMMESTYRE) ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 19 </P>  \r\n\r\n<P></P>  \r\n\r\n<P>Forslag til Lov om ændring af lov om mineralske råstoffer i Grønland  \r\n\r\n (råstofloven), lov om beskyttelse af havmiljøet og lov om kontinentalsoklen  \r\n\r\n (Overførelse af råstofforvaltningen til Grønlands hjemmestyre) </P>  \r\n\r\n<P></P>  \r\n\r\n<P>Fremsat af miljø- og energiministeren (Svend Auken) </P>  \r\n\r\n<P></P>  \r\n\r\n<P>den 26. marts 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 7. maj 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980031730\"> Lov nr. 317 af 03/06/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om mineralske råstoffer i Grønland (råstofloven), jf.  \r\n\r\n lovbekendtgørelse nr. 49 af 21. januar 1994, som ændret ved lov nr. 303 af  \r\n\r\n 24. april 1996, foretages følgende ændringer: </P>  \r\n\r\n<P> <B>1.</B> I <I>§ 4, stk. 1, 1. pkt.,</I> ændres  \r\n\r\n &#187;råstofforvaltningen&#171; til: &#187;Råstofdirektoratet&#171;. </P>  \r\n\r\n<P> <B>2.</B> I <I>§ 4, stk. 4,</I> ændres &#187;Råstofforvaltningen&#171;  \r\n\r\n til: &#187;Råstofdirektoratet&#171;. </P>  \r\n\r\n<P> <B>3.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Forvaltningen vedrørende mineralske råstoffer i  \r\n\r\n Grønland varetages af Råstofdirektoratet under Grønlands landsstyre. </P>  \r\n\r\n<P> <B></B> <I>Stk. 2.</I>  Råstofdirektoratets chef udnævnes af Grønlands  \r\n\r\n landsstyre efter aftale mellem regering og hjemmestyre.&#171; </P>  \r\n\r\n<P> <B>4.</B> I <I>§ 6, stk. 1, 3</I> og <I>4, § 7, stk. 1, 1. pkt., § 7,  \r\n\r\n stk. 6, § 11, stk. 2, 4. pkt., § 15, stk. 2, 5. pkt., § 18, stk. 2, § 24, §  \r\n\r\n 25, stk. 2, 1.</I> og <I>2. pkt., § 25, stk. 3, 2. pkt., § 25, stk. 5, 2.  \r\n\r\n pkt.,</I> og <I>§ 31 a, stk. 1,</I> ændres &#187;Energiministeren&#171; til:  \r\n\r\n &#187;landsstyret&#171;. </P>  \r\n\r\n<P> <B>5.</B> I <I>§ 10, § 11, stk. 3, § 13, stk. 1, 2.</I> og <I>3. pkt., §  \r\n\r\n 13, stk. 2, § 14, 1.</I> og <I>3. pkt., § 15, stk. 3, § 18, stk. 3, § 19,  \r\n\r\n stk. 3, 1. pkt., § 19, stk. 4, 3. pkt., § 20, stk. 1, 1. pkt., § 20, stk. 2,  \r\n\r\n § 25, stk. 1, 1. pkt., § 28</I> og <I>§ 29</I> ændres  \r\n\r\n &#187;energiministeren&#171; til: &#187;landsstyret&#171;. </P>  \r\n\r\n<P> <B>6.</B>  <I>§ 12</I> affattes således: </P>  \r\n\r\n<P> <B>&#187;§ 12.</B> Inden indgåelse af aftale med landsstyret om offentlig  \r\n\r\n indkaldelse af ansøgninger om tilladelse efter § 7 til efterforskning og  \r\n\r\n udnyttelse af kulbrinter forelægger miljø- og energiministeren for et af  \r\n\r\n Folketinget nedsat udvalg en redegørelse for, hvilke områder der agtes  \r\n\r\n udbudt, og de generelle vilkår, hvorunder tilladelser agtes meddelt. </P>  \r\n\r\n<P> <I>Stk. 2.</I> Tilladelser, der ikke meddeles efter offentlig indkaldelse  \r\n\r\n af ansøgninger, forelægges af miljø- og energiministeren for det i stk. 1  \r\n\r\n nævnte udvalg inden indgåelse af aftale i henhold til § 3.&#171; </P>  \r\n\r\n<P> <B>7.</B> I <I>§ 13, stk. 2,</I> ændres &#187;med&#171; til: &#187;mellem  \r\n\r\n regeringen og&#171;. </P>  \r\n\r\n<P> <B>8.</B> I <I>§ 21</I> og <I>§ 27, stk. 1,</I> ændres  \r\n\r\n &#187;energiministerens&#171; til: &#187;landsstyrets&#171;. </P>  \r\n\r\n<P> <B>9.</B> I <I>§ 22, stk. 3, nr. 1,</I> og <I>§ 31 b</I> ændres  \r\n\r\n &#187;råstofforvaltningens&#171; til: &#187;Råstofdirektoratets&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 476 af 30. juni 1993 om beskyttelse af havmiljøet, som ændret  \r\n\r\n ved § 2 i lov nr. 207 af 29. marts 1995, § 2 i lov nr. 902 af 29. november  \r\n\r\n 1995, § 1 i lov nr. 394 af 22. maj 1996 og lov nr. 435 af 10. juni 1997,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 68, stk. 2, 1. pkt.,</I> ændres  \r\n\r\n &#187;energiministeren&#171; til: &#187;Grønlands landsstyre&#171;. </P>  \r\n\r\n<P> <B>2.</B> I <I>§ 68, stk. 2, 2. pkt.,</I> ændres  \r\n\r\n &#187;Energiministeren&#171; til: &#187;Grønlands landsstyre&#171;. </P>  \r\n\r\n<P> <B>§ 3</B>  </P>  \r\n\r\n<P>I lov om kontinentalsoklen, jf. lovbekendtgørelse nr. 182 af 1. maj 1979,  \r\n\r\n som ændret ved § 46 i lov nr. 357 af 6. juni 1991, § 2 i lov nr. 484 af 12.  \r\n\r\n juni 1996 og lov nr. 187 af 12. marts 1997, foretages følgende ændring: </P>  \r\n\r\n<P> <B>1.</B> I <I>§ 6, 2. pkt.,</I> ændres &#187;Ministeren for  \r\n\r\n Grønland&#171; til: &#187;Grønlands landsstyre&#171;. </P>  \r\n\r\n<P> <B>§ 4</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998. </P>  \r\n\r\n<P> <I>Stk. 2.</I> Tilladelser til forundersøgelse, efterforskning eller  \r\n\r\n udnyttelse af mineralske råstoffer i Grønland, der er meddelt i medfør af  \r\n\r\n råstofloven inden den 1. juli 1998, bevarer deres gyldighed med de ændringer  \r\n\r\n vedrørende forvaltningsmyndigheden, der følger af denne lov. </P>  \r\n\r\n<P> <I>Stk. 3.</I> Sager vedrørende tilladelser i henhold til råstofloven,  \r\n\r\n der ikke er færdigbehandlet den 1. juli 1998, viderebehandles efter denne  \r\n\r\n dato af Råstofdirektoratet under Grønlands landsstyre. </P>  \r\n\r\n<P> <I>Stk. 4.</I> De den 1. juli 1998 gældende forskrifter for  \r\n\r\n råstofaktiviteter samt ansøgningsprocedurer og standardvilkår for tilladelser  \r\n\r\n efter råstofloven forbliver i kraft med de ændringer vedrørende  \r\n\r\n forvaltningsmyndigheden, der følger af denne lov, indtil de ophæves eller  \r\n\r\n afløses af nye forskrifter m.v. i medfør af denne lov. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om mineralske råstoffer i Grønland (råstofloven), jf.  \r\n\r\n lovbekendtgørelse nr. 49 af 21. januar 1994, som ændret ved lov nr. 303 af  \r\n\r\n 24. april 1996, foretages følgende ændringer: </P>  \r\n\r\n<P> <B>1.</B> I <I>§ 4, stk. 1, 1. pkt.,</I> ændres  \r\n\r\n &#187;råstofforvaltningen&#171; til: &#187;Råstofdirektoratet&#171;. </P>  \r\n\r\n<P> <B>2.</B> I <I>§ 4, stk. 4,</I> ændres &#187;Råstofforvaltningen&#171;  \r\n\r\n til: &#187;Råstofdirektoratet&#171;. </P>  \r\n\r\n<P> <B>3.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Forvaltningen vedrørende mineralske råstoffer i  \r\n\r\n Grønland varetages af Råstofdirektoratet under Grønlands Landsstyre. </P>  \r\n\r\n<P> <I>Stk. 2.</I> Råstofdirektoratets chef udnævnes af Grønlands Landsstyre  \r\n\r\n efter aftale mellem regering og hjemmestyre.&#171; </P>  \r\n\r\n<P> <B>4.</B> I <I>§ 6, stk. 1, 3</I> og <I>4, § 7, stk. 1, 1. pkt., § 7,  \r\n\r\n stk. 6, § 11, stk. 2, 4. pkt., § 15, stk. 2, 5. pkt., § 18, stk. 2, § 24, §  \r\n\r\n 25, stk. 2, 1.</I> og <I>2. pkt., § 25, stk. 3, 2. pkt., § 25, stk. 5, 2.  \r\n\r\n pkt., og § 31 a, stk. 1,</I> ændres &#187;Energiministeren&#171; til:  \r\n\r\n &#187;Landsstyret&#171;. </P>  \r\n\r\n<P> <B>5.</B> I <I>§ 10, § 11, stk. 3, § 13, stk. 1, 2.</I> og <I>3. pkt., §  \r\n\r\n 13, stk. 2, § 14, 1. og 3. pkt., § 15, stk. 3, § 18, stk. 3, § 19, stk. 3, 1.  \r\n\r\n pkt., § 19, stk. 4, 3. pkt., § 20, stk. 1, 1. pkt., § 20, stk. 2, § 25, stk.  \r\n\r\n 1, 1. pkt., § 28 og § 29</I> ændres &#187;energiministeren&#171; til:  \r\n\r\n &#187;landsstyret&#171;. </P>  \r\n\r\n<P> <B>6.</B>  <I>§ 12</I> affattes således: </P>  \r\n\r\n<P> <B>&#187;§ 12.</B> Inden indgåelse af aftale med landsstyret om offentlig  \r\n\r\n indkaldelse af ansøgninger om tilladelse efter § 7 til efterforskning og  \r\n\r\n udnyttelse af kulbrinter forelægger miljø- og energiministeren for et af  \r\n\r\n Folketinget nedsat udvalg en redegørelse for, hvilke områder der agtes  \r\n\r\n udbudt, og de generelle vilkår, hvorunder tilladelser agtes meddelt. </P>  \r\n\r\n<P> <I>Stk. 2.</I> Tilladelser, der ikke meddeles efter offentlig indkaldelse  \r\n\r\n af ansøgninger, forelægges af miljø- og energiministeren for det i stk. 1  \r\n\r\n nævnte udvalg inden indgåelse af aftale i henhold til § 3.&#171; </P>  \r\n\r\n<P> <B>7.</B> I <I>§ 13, stk. 2,</I> ændres &#187;med&#171; til: &#187;mellem  \r\n\r\n regeringen og&#171;. </P>  \r\n\r\n<P> <B>8.</B> I <I>§ 21 og § 27, stk. 1,</I> ændres  \r\n\r\n &#187;energiministerens&#171; til: &#187;landsstyrets&#171;. </P>  \r\n\r\n<P> <B>9.</B> I <I>§ 22, stk. 3, nr. 1, og § 31 b</I> ændres  \r\n\r\n &#187;råstofforvaltningens&#171; til: &#187;Råstofdirektoratets&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 476 af 30. juni 1993 om beskyttelse af havmiljøet som ændret ved  \r\n\r\n § 2 i lov nr. 207 af 29. marts 1995, § 2 i lov nr. 902 af 29. november 1995,  \r\n\r\n § 1 i lov nr. 394 af 22. maj 1996 og lov nr. 435 af 10. juni 1997 foretages  \r\n\r\n følgende ændring: </P>  \r\n\r\n<P> <B>1.</B> I <I>§ 68, stk. 2, 1. pkt.,</I> ændres  \r\n\r\n &#187;energiministeren&#171; til: &#187;Grønlands Landsstyre&#171;. </P>  \r\n\r\n<P> <B>2.</B> I <I>§ 68, stk. 2, 2. pkt.</I> , ændres  \r\n\r\n &#187;Energiministeren&#171; til: &#187;Grønlands Landsstyre&#171;. </P>  \r\n\r\n<P> <B>§ 3</B>  </P>  \r\n\r\n<P>I lov om kontinentalsoklen, jf. lovbekendtgørelse nr. 182 af 1. maj 1979,  \r\n\r\n som ændret ved § 46 i lov nr. 357 af 6. juni 1991, § 2 i lov nr. 484 af 12.  \r\n\r\n juni 1996 og lov nr. 187 af 12. marts 1997 foretages følgende ændring: </P>  \r\n\r\n<P> <B>1.</B> I <I>§ 6, 2. pkt.,</I> ændres &#187;Ministeren for  \r\n\r\n Grønland&#171; til: &#187;Grønlands Landsstyre&#171;. </P>  \r\n\r\n<P> <B>§ 4</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998. </P>  \r\n\r\n<P> <I>Stk. 2.</I> Tilladelser til forundersøgelse, efterforskning eller  \r\n\r\n udnyttelse af mineralske råstoffer i Grønland, der er meddelt i medfør af  \r\n\r\n råstofloven inden den 1. juli 1998, bevarer deres gyldighed med de ændringer  \r\n\r\n vedrørende forvaltningsmyndigheden, der følger af denne lov. </P>  \r\n\r\n<P> <I>Stk. 3.</I> Sager vedrørende tilladelser i henhold til råstofloven,  \r\n\r\n der ikke er færdigbehandlet den 1. juli 1998, viderebehandles efter denne  \r\n\r\n dato af Råstofdirektoratet under Grønlands Landsstyre. </P>  \r\n\r\n<P> <I>Stk. 4.</I> De den 1. juli 1998 gældende forskrifter for  \r\n\r\n råstofaktiviteter samt ansøgningsprocedurer og standardvilkår for tilladelser  \r\n\r\n efter råstofloven forbliver i kraft med de ændringer vedrørende  \r\n\r\n forvaltningsmyndigheden, der følger af denne lov, indtil de ophæves eller  \r\n\r\n afløses af nye forskrifter m.v. i medfør af denne lov. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>Aftale mellem regeringen og Grønlands Landsstyre</I>  </P>  \r\n\r\n<P> <B>1.</B> Regeringen og Grønlands Landsstyre indgik den 8. januar 1998 en  \r\n\r\n aftale om overførelse af den forvaltning vedrørende mineralske råstoffer i  \r\n\r\n Grønland, der inden for rammerne af den for Grønland gældende råstofordning  \r\n\r\n hidtil har været varetaget i statsligt regi, til Grønlands Hjemmestyre. </P>  \r\n\r\n<P>I overensstemmelse hermed foreslås det i nærværende lovforslag, at den  \r\n\r\n kompetence vedrørende meddelelse af tilladelser og de forvaltningsmæssige  \r\n\r\n opgaver, der på grundlag af råstofloven hidtil har påhvilet miljø- og  \r\n\r\n energiministeren og Råstofforvaltningen for Grønland (herefter benævnt RFG)  \r\n\r\n under Miljø- og Energiministeriet, med virkning fra 1. juli 1998 overføres  \r\n\r\n til Grønlands Landsstyre og et til RFG svarende råstofdirektorat under  \r\n\r\n landsstyret. </P>  \r\n\r\n<P>Sekretariatsopgaverne for Fællesrådet vedrørende Mineralske Råstoffer i  \r\n\r\n Grønland foreslås ligeledes overført til Råstofdirektoratet under  \r\n\r\n landsstyret. </P>  \r\n\r\n<P>Aftalen mellem regeringen og landsstyret og nærværende lovforslag  \r\n\r\n indebærer ikke andre ændringer af den grønlandske råstofordning, der således,  \r\n\r\n bortset fra overførelsen af forvaltningen, videreføres uændret. Meddelelse af  \r\n\r\n tilladelser til forundersøgelse, efterforskning og udnyttelse af mineralske  \r\n\r\n råstoffer i Grønland samt forvaltningen i tilknytning hertil vil ligeledes  \r\n\r\n fortsat skulle foregå på grundlag af råstofloven. </P>  \r\n\r\n<P> <I>Råstofordningen for Grønland</I>  </P>  \r\n\r\n<P> <B>2.</B> Ved indførelsen af Grønlands Hjemmestyre i 1979 blev der  \r\n\r\n etableret en særlig ordning på råstofområdet (råstofordningen). </P>  \r\n\r\n<P>Denne råstofordnings hovedprincipper er fastlagt i lov nr. 577 af 29.  \r\n\r\n november 1978 om Grønlands Hjemmestyre, og de nærmere bestemmelser blev  \r\n\r\n fastsat i lov nr. 585 af 29. november 1978 om mineralske råstoffer i Grønland  \r\n\r\n (råstofloven) med ændringer i 1988, 1991 og 1993, jf. lovbekendtgørelse nr.  \r\n\r\n 49 af 21. januar 1994, som ændret ved lov nr. 303 af 24. april 1996. </P>  \r\n\r\n<P>Råstofordningens hovedelementer er: </P>  \r\n\r\n<P>a. Anerkendelse af at den fastboende befolkning i Grønland har  \r\n\r\n grundlæggende rettigheder til Grønlands naturgivne ressourcer. </P>  \r\n\r\n<P>b. En fælles beslutningskompetence (gensidig vetoret) for hjemmestyret og  \r\n\r\n staten vedrørende de væsentlige dispositioner på råstofområdet. </P>  \r\n\r\n<P>c. Fordeling mellem staten og hjemmestyret af offentlige indtægter fra  \r\n\r\n råstofvirksomhed i Grønland. </P>  \r\n\r\n<P>d. Et paritetisk sammensat dansk/grønlandsk Fællesråd vedrørende  \r\n\r\n Mineralske Råstoffer i Grønland, som har til opgave at følge udviklingen på  \r\n\r\n råstofområdet og afgiver indstillinger og udtalelser til regering og  \r\n\r\n landsstyre. </P>  \r\n\r\n<P>e. En Råstofforvaltning for Grønland under miljø- og energiministeren til  \r\n\r\n varetagelse af de centrale administrative opgaver på råstofområdet, herunder  \r\n\r\n opgaverne som sekretariat for fællesrådet. </P>  \r\n\r\n<P> <I>Tidligere råstofaftale</I>  </P>  \r\n\r\n<P> <B>3.</B> Regeringen og Grønlands Landsstyre indgik i november 1994 en  \r\n\r\n aftale om udviklingen med hensyn til administrationen på råstofområdet. </P>  \r\n\r\n<P>Aftalen sigtede mod en stadig stigende kompetenceopbygning i Grønland med  \r\n\r\n henblik på, at det grønlandske råstofkontor kunne indgå i samarbejde om  \r\n\r\n forvaltningen på råstofområdet. Aftalen medførte ikke ændringer i den  \r\n\r\n gældende lovgivning på området eller af opgaverne i RFG. </P>  \r\n\r\n<P>Aftalen var gældende fra 1. januar 1995 til 31. december 1997. </P>  \r\n\r\n<P> <I>Ny råstofaftale af 8. januar 1998</I>  </P>  \r\n\r\n<P> <B>4.</B> På dette grundlag og efter drøftelser mellem miljø- og  \r\n\r\n energiministeren og Grønlands Landsstyre i efteråret 1997 indgik regeringen  \r\n\r\n og Grønlands Landsstyre den 8. januar 1998 en ny aftale om forvaltningen  \r\n\r\n vedrørende mineralske råstoffer i Grønland fra den 1. juli 1998. </P>  \r\n\r\n<P>Aftalen indebærer, at regeringen fremsætter lovforslag med henblik på  \r\n\r\n overførelse af forvaltningen vedrørende mineralske råstoffer i Grønland til  \r\n\r\n Grønlands Landsstyre, herunder den udøvende kompetence med hensyn til  \r\n\r\n meddelelse af tilladelser til forundersøgelse, efterforskning og udnyttelse  \r\n\r\n af mineralske råstoffer samt myndighedsbehandlingen af rettighedshaveres  \r\n\r\n virksomhed i henhold til sådanne tilladelser. Aftalen tilsigter således, at  \r\n\r\n miljø- og energiministerens hidtidige kompetence på disse områder overføres  \r\n\r\n til landsstyret, og at RFG's hidtidige opgaver overføres til  \r\n\r\n Råstofdirektoratet under Grønlands Landsstyre. </P>  \r\n\r\n<P>De øvrige elementer i råstofordningen for Grønland opretholdes uændrede.  \r\n\r\n Den fælles beslutningskompetence for regeringen og hjemmestyret med hensyn  \r\n\r\n til de væsentlige beslutninger på råstofområdet, herunder, at meddelelse af  \r\n\r\n de nævnte tilladelser i henhold til råstofloven forudsætter aftale mellem  \r\n\r\n regeringen og landsstyret, vil således fortsat være gældende. Dette gælder  \r\n\r\n ligeledes de hidtidige regler om fordelingen af offentlige indtægter fra  \r\n\r\n råstofvirksomhed fastlagt i den gældende lov samt opgaverne for Fællesrådet  \r\n\r\n vedrørende Mineralske Råstoffer i Grønland. </P>  \r\n\r\n<P>I aftalen er overførelsen beskrevet således, at på den ene side  \r\n\r\n ministeren/RFG og på den anden side landsstyret og et til RFG svarende  \r\n\r\n grønlandsk råstofdirektorat &#187;bytter roller&#171; inden for  \r\n\r\n råstofordningens rammer. </P>  \r\n\r\n<P>Aftalen indeholder herudover nærmere bestemmelser om: </P>  \r\n\r\n<P>a. Råstofdirektoratet som et fælles administrativt/fagligt system inden  \r\n\r\n for råstofordningen, dets organisering m.v. </P>  \r\n\r\n<P>b. Råstofdirektoratets forhold til Miljø- og Energiministeriet og dettes  \r\n\r\n institutioner. </P>  \r\n\r\n<P>c. Forholdet til nuværende og tidligere rettighedshavere i henhold til  \r\n\r\n råstofloven. </P>  \r\n\r\n<P>d. Økonomiske forhold. </P>  \r\n\r\n<P>e. Tidligere aftaler på råstofområdet. </P>  \r\n\r\n<P>Overførelse af forvaltningen vedrørende mineralske råstoffer i Grønland  \r\n\r\n til landsstyret vil kræve ændringer dels i råstofloven for Grønland, dels i  \r\n\r\n følgende andre love m.v., som relaterer sig hertil: </P>  \r\n\r\n<P>- Lov nr. 476 af 30. juni 1993 om beskyttelse af havmiljøet med senere  \r\n\r\n ændringer. </P>  \r\n\r\n<P>- Anordning nr. 1012 af 15. december 1994 om ikrafttræden for Grønland af  \r\n\r\n lov om beskyttelse af havmiljøet. </P>  \r\n\r\n<P>- Lov om kontinentalsoklen, jf. lovbekendtgørelse nr. 182 af 1. maj 1979,  \r\n\r\n med senere ændringer. </P>  \r\n\r\n<P> <I>Anden lovgivning</I>  </P>  \r\n\r\n<P> <B>5.</B> Flere andre love for Grønland henviser, for så vidt angår  \r\n\r\n regulering af råstofaktiviteter, til råstofloven som den lovgivning, der skal  \r\n\r\n finde anvendelse ved denne regulering. Da der imidlertid ikke i disse love er  \r\n\r\n anført en bestemt ressortmyndighed for forvaltningen i henhold til  \r\n\r\n råstofloven, er der ikke behov for ændringer heraf i forbindelse med den  \r\n\r\n foreslåede opgaveoverførelse. Henvisningerne i disse love til, at  \r\n\r\n reguleringen af råstofaktiviteter med hensyn til de af disse love omfattede  \r\n\r\n forhold skal foregå på grundlag af råstofloven og varetages af  \r\n\r\n forvaltningsmyndigheden i henhold til råstofloven, vil også være gældende  \r\n\r\n efter den i dette forslag omhandlede overførelse af forvaltningen af  \r\n\r\n råstofområdet til hjemmestyret. </P>  \r\n\r\n<P>Det drejer sig om følgende love: </P>  \r\n\r\n<P>- Lov nr. 612 af 23. december 1980 for Grønland om arealanvendelse,  \r\n\r\n byudvikling og bebyggelse med senere ændringer, jf. § 2, stk. 1 og 2. </P>  \r\n\r\n<P>- Lov nr. 469 af 6. november 1985 for Grønland om forsyning, trafik,  \r\n\r\n postbesørgelse med senere ændringer, jf. § 6. </P>  \r\n\r\n<P>- Lov nr. 943 af 23. december 1986 for Grønland om el, vand og varme,  \r\n\r\n brandvæsen, havne, veje, telekommunikation m.v., jf. § 10. </P>  \r\n\r\n<P>- Lov nr. 850 af 21. december 1988 for Grønland om miljøforhold m.v. med  \r\n\r\n senere ændringer, jf. § 1, stk. 2. </P>  \r\n\r\n<P>Indførelse af sprængstoffer og tændmidler, der foretages af  \r\n\r\n rettighedshavere efter råstofloven, reguleres desuden ved bekendtgørelse nr.  \r\n\r\n 12 af 21. januar 1986 om indførsel, transport, overdragelse, opbevaring,  \r\n\r\n fremstilling og brug af eksplosivstoffer i Grønland, jf. lov nr. 513 af 21.  \r\n\r\n december 1979, Brandlov for Grønland, ophævet ved og afløst af lov nr. 943 af  \r\n\r\n 23. december 1986 for Grønland om el, vand og varme, brandvæsen, havne, veje,  \r\n\r\n telekommunikation m.v. </P>  \r\n\r\n<P> <I>Gældende tilladelser</I>  </P>  \r\n\r\n<P> <B>6.</B> Et stort antal tilladelser til forundersøgelse, efterforskning  \r\n\r\n og udnyttelse af mineralske råstoffer i Grønland er meddelt efter den  \r\n\r\n gældende råstoflov. Disse tilladelser vil efter forslaget bevare deres  \r\n\r\n gyldighed med de ændringer, der følger af opgaveoverførelsen i henhold til  \r\n\r\n nærværende lovforslag. </P>  \r\n\r\n<P> <I>Administrativ regulering</I>  </P>  \r\n\r\n<P> <B>7.</B> Inden for råstoflovens rammer gælder følgende administrativt  \r\n\r\n fastsatte regulering: </P>  \r\n\r\n<P>- Ansøgningsprocedurer for efterforsknings- og forundersøgelsestilladelser  \r\n\r\n for mineraler i Grønland af januar 1996. </P>  \r\n\r\n<P>- Standardvilkår for efterforsknings- og forundersøgelsestilladelser for  \r\n\r\n mineraler i Grønland af november 1992. </P>  \r\n\r\n<P>Disse ansøgningsprocedurer og standardvilkår hviler på aftale mellem  \r\n\r\n regeringen og landsstyret på grundlag af råstofordningens fælles  \r\n\r\n beslutningskompetence og forudsættes bevaret uændret, indtil ny aftale herom  \r\n\r\n indgås. </P>  \r\n\r\n<P>Herudover gælder standardvilkår for forundersøgelsestilladelser for  \r\n\r\n kulbrinter samt følgende forskrifter: &#187;Regler for feltarbejde og  \r\n\r\n rapportering vedrørende mineralske råstoffer (excl. kulbrinter) i  \r\n\r\n Grønland&#171; af januar 1996. </P>  \r\n\r\n<P>Efter lovforslaget vil de nævnte ansøgningsprocedurer, standardvilkår og  \r\n\r\n forskrifter bevare deres gyldighed, indtil de ophæves eller afløses af nye.  \r\n\r\n</P>  \r\n\r\n<P> <I>Rådgivning og bistand fra statslige institutioner og styrelser</I>  \r\n\r\n</P>  \r\n\r\n<P> <B>8.</B> Med henblik på at sikre en fagligt forsvarlig varetagelse af  \r\n\r\n forvaltningsopgaverne omfatter aftalen af 8. januar 1998 bestemmelser om det  \r\n\r\n grønlandske råstofdirektorats anvendelse af rådgivning og bistand fra  \r\n\r\n institutioner og styrelser under Miljø- og Energiministeriet.  \r\n\r\n Råstofdirektoratets myndighedsbehandling af kulbrinteaktiviteter baseres  \r\n\r\n således på faglig bistand fra Danmarks og Grønlands Geologiske Undersøgelse  \r\n\r\n (GEUS), Danmarks Miljøundersøgelser (DMU), Energistyrelsen (ENS) og  \r\n\r\n Miljøstyrelsen (MST). Denne bistand skal omfatte forhold af miljømæssig,  \r\n\r\n teknisk, sikkerhedsmæssig, beredskabsmæssig og ressourcemæssig karakter og  \r\n\r\n skal vedrøre kulbrinteaktiviteter på land, på søterritoriet (inden for  \r\n\r\n 3-sømilegrænsen) og uden for dette. </P>  \r\n\r\n<P>Det grønlandske råstofdirektorat vil endvidere kunne rekvirere  \r\n\r\n rådgivning/bistand fra de nævnte institutioner vedrørende  \r\n\r\n myndighedsbehandling af mineralaktiviteter og vedrørende andre  \r\n\r\n forvaltningsmæssige opgaver end myndighedsbehandling. </P>  \r\n\r\n<P>Den nævnte rådgivning/bistand fra GEUS og DMU vil være vederlagsfri i  \r\n\r\n samme omfang som gældende for RFG før 1. juli 1998 og fra ENS inden for en  \r\n\r\n ramme svarende til det hidtidige ressourceforbrug i RFG's tekniske sektion.  \r\n\r\n</P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P> <B>9.</B> Lovforslaget medfører nedlæggelse af den administrative  \r\n\r\n styrelse RFG med 21 årsværk den 1. juli 1998. Der vil imidlertid samtidig ske  \r\n\r\n en overførelse til Energistyrelsen af de opgaver inden for råstofordningen,  \r\n\r\n der efter overførelsen af forvaltningen fortsat vil skulle varetages i  \r\n\r\n statsligt regi. </P>  \r\n\r\n<P>Disse opgaver indebærer et personalebehov på 6 årsværk. Det samlede  \r\n\r\n statslige mindrepersonaleforbrug vil således være på 15 årsværk. </P>  \r\n\r\n<P>Lovforslaget indebærer imidlertid ikke besparelser på statsbudgettet, idet  \r\n\r\n midler svarende til RFG's hidtidige bevillingsramme vil skulle anvendes dels  \r\n\r\n til finansiering af de opgaver, der overføres til Energistyrelsen, dels til  \r\n\r\n et statsligt tilskud til drift af Råstofdirektoratet i hjemmestyrets regi og  \r\n\r\n fællesrådets virksomhed efter 1. juli 1998. </P>  \r\n\r\n<P> <I>Erhvervs- og miljømæssige konsekvenser</I>  </P>  \r\n\r\n<P> <B>10.</B> Lovforslaget har ikke erhvervsmæssige eller miljømæssige  \r\n\r\n konsekvenser. Den integrerede myndighedsbehandling af råstofaktiviteter, som  \r\n\r\n efter den gældende lov har fundet sted i statsligt regi i RFG, vil efter  \r\n\r\n forslaget finde sted i landsstyrets regi i Råstofdirektoratet. </P>  \r\n\r\n<P>Miljø-, sikkerheds- og ressourcemæssige hensyn vil fortsat være  \r\n\r\n overordnede og centrale elementer i myndighedsbehandlingen, og lovforslaget  \r\n\r\n tilsigter ingen ændringer i det hidtidige grundlag for fastsættelse af regler  \r\n\r\n om beskyttelse af miljøet samt regulering af og tilsyn med forhold af  \r\n\r\n miljømæssig betydning i forbindelse med råstofaktiviteter. </P>  \r\n\r\n<P> <I>Forholdet til EU-retten</I>  </P>  \r\n\r\n<P> <B>11.</B> Lovforslaget indeholder ikke EU-retlige aspekter. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1, 2, 3 og 9 </P>  \r\n\r\n<P>De her nævnte forslag vedrører overførelsen af opgaver fra den  \r\n\r\n administrative styrelse RFG under miljø- og energiministeren til  \r\n\r\n Råstofdirektoratet under Grønlands Landsstyre. Vedrørende overførelse af det  \r\n\r\n overordnede politiske ansvar henvises til bemærkningerne nedenfor til nr. 4,  \r\n\r\n 5 og 8. </P>  \r\n\r\n<P>Forslaget medfører, at de forvaltningsmæssige opgaver inden for rammerne  \r\n\r\n af den gældende råstofordning vedrørende meddelelse af tilladelser i henhold  \r\n\r\n til råstofloven og vedrørende myndighedsbehandlingen af råstofaktiviteter,  \r\n\r\n som hidtil har henhørt under RFG, overføres til og varetages af et dertil  \r\n\r\n svarende råstofdirektorat, der oprettes under landsstyret. Overførelsen  \r\n\r\n omfatter også sekretariatsopgaverne for fællesrådet. </P>  \r\n\r\n<P>Råstofdirektoratet under landsstyret vil i lighed med den hidtidige  \r\n\r\n Råstofforvaltning for Grønland være til rådighed for både hjemmestyret og  \r\n\r\n staten som et fælles administrativt/fagligt system, der dels skal medvirke  \r\n\r\n til at udarbejde grundlaget for de dansk/grønlandske politiske drøftelser,  \r\n\r\n herunder materiale til fællesrådets drøftelser, dels skal varetage  \r\n\r\n gennemførelsen af de fælles beslutninger, der træffes af regeringen og  \r\n\r\n landsstyret som resultat af disse drøftelser. Råstofdirektoratet vil blive  \r\n\r\n organiseret og afgrænset i forhold til hjemmestyrets øvrige administration på  \r\n\r\n en måde, der giver begge parter i råstofordningen mulighed for fuld indsigt i  \r\n\r\n direktoratets virksomhed med hensyn til bevillinger, personale,  \r\n\r\n opgavevaretagelse m.m. Chefen for Råstofdirektoratet udnævnes af Grønlands  \r\n\r\n Landsstyre efter aftale mellem regeringen og landsstyret. </P>  \r\n\r\n<P>Hjemmestyrets hidtidige rettigheder og beføjelser i forhold til RFG  \r\n\r\n vedrørende adgang til fuld indsigt i forvaltningens virksomhed m.v.  \r\n\r\n forudsættes efter opgaveoverførelsen i uændret omfang at gælde for staten i  \r\n\r\n forhold til Råstofdirektoratet under landsstyret. </P>  \r\n\r\n<P>Til nr. 4, 5 og 8 </P>  \r\n\r\n<P>De her nævnte forslag vedrører overførelse af forvaltningen på  \r\n\r\n råstofområdet inden for råstofordningens rammer fra miljø- og  \r\n\r\n energiministeren til landsstyret. Denne overførelse omfatter ligeledes  \r\n\r\n kompetencen med hensyn til dels meddelelse af tilladelser i henhold til  \r\n\r\n råstofloven, dels myndighedsbehandlingen af rettighedshaveres virksomhed på  \r\n\r\n grundlag af tilladelserne. </P>  \r\n\r\n<P>Forslaget om overførelse af forvaltningen af råstofområdet til landsstyret  \r\n\r\n vil indebære, at det overordnede politiske ansvar for varetagelsen af de  \r\n\r\n forvaltningsmæssige opgaver inden for råstofordningen ikke længere vil  \r\n\r\n påhvile miljø- og energiministeren, men landsstyret. Dette gælder bl.a.  \r\n\r\n behandlingen af ansøgninger om tilladelser i henhold til råstofloven og  \r\n\r\n forhandlinger med ansøgere samt myndighedsbehandlingen af rettighedshaveres  \r\n\r\n virksomhed. Myndighedsbehandlingen omfatter især godkendelsesprocedurer,  \r\n\r\n tilsyn, rapportering og monitering samt i nogle tilfælde  \r\n\r\n baggrundsundersøgelser. </P>  \r\n\r\n<P>Som anført vil staten have adgang til fuld indsigt i Råstofdirektoratets  \r\n\r\n virksomhed. Landsstyret har imidlertid med hensyn til forvaltningsopgaverne  \r\n\r\n det fulde økonomiske, politiske og juridiske ansvar og således også  \r\n\r\n instruktionsbeføjelserne i disse henseender over for Råstofdirektoratet.  \r\n\r\n Miljø- og energiministeren har således ingen instruktionsbeføjelser over for  \r\n\r\n landsstyret ved dettes forvaltning af råstofområdet. Miljø- og  \r\n\r\n energiministeren vil blandt andet på den baggrund ikke kunne drages til  \r\n\r\n ansvar for landsstyrets forvaltning af råstofområdet. </P>  \r\n\r\n<P>Som anført i de almindelige bemærkninger indebærer råstofordningen, at  \r\n\r\n alle beslutninger vedrørende de væsentlige dispositioner på råstofområdet  \r\n\r\n træffes af regeringen og Grønlands Landsstyre i fællesskab og i alt  \r\n\r\n væsentligt på grundlag af drøftelser i og indstillinger fra det  \r\n\r\n dansk/grønlandske Fællesråd vedrørende Mineralske Råstoffer i Grønland. Denne  \r\n\r\n fælles beslutningskompetence og dermed en vetoret for begge parter omfatter  \r\n\r\n dels fastlæggelsen af de overordnede målsætninger og principper, som  \r\n\r\n tilsammen udgør en råstofpolitik, dels en række konkrete dispositioner af  \r\n\r\n væsentlig karakter. Disse vil typisk være meddelelse af  \r\n\r\n forundersøgelsestilladelser (§ 6), efterforskningstilladelser (§ 7) og  \r\n\r\n udnyttelsestilladelser (§ 7) samt godkendelse af samlede, konkrete planer for  \r\n\r\n udnyttelsesvirksomhed (§ 10). </P>  \r\n\r\n<P>Forslaget om, at det fremover skal være landsstyret, der meddeler disse  \r\n\r\n tilladelser inden for råstofordningens rammer, medfører ingen ændringer i den  \r\n\r\n gældende fælles beslutningskompetence. Meddelelse af sådanne tilladelser og  \r\n\r\n vilkårene heri samt andre dispositioner af væsentlig karakter vil således som  \r\n\r\n hidtil forudsætte aftale herom mellem regeringen og landsstyret, jf.  \r\n\r\n råstoflovens § 3. Miljø- og energiministerens ansvar i relation til indgåelse  \r\n\r\n af aftaler med landsstyret om meddelelse af tilladelser i henhold til  \r\n\r\n råstofloven og vilkårene i disse samt aftaler om andre dispositioner af  \r\n\r\n væsentlig karakter på råstofområdet vil således være uændret. </P>  \r\n\r\n<P>For så vidt angår forholdet mellem regeringen og Folketinget vil  \r\n\r\n Folketinget i overensstemmelse med sædvanlig parlamentarisk praksis kunne  \r\n\r\n gøre et ansvar gældende over for regeringen i relation til miljø- og  \r\n\r\n energiministerens udøvelse af den statslige del af den fælles  \r\n\r\n beslutningskompetence på råstofområdet gennem indgåelse eller ikke-indgåelse  \r\n\r\n af aftaler med landsstyret. </P>  \r\n\r\n<P>Den lovgivningsmæssige kompetence på råstofområdet vil som hidtil ligge  \r\n\r\n hos Folketinget. Landsstyret kan dog i henhold til § 24 i råstofloven med  \r\n\r\n respekt af lovgivning, hvorved kompetence er henlagt til andre myndigheder,  \r\n\r\n fastsætte nærmere forskrifter for udførelse af virksomhed omfattet af  \r\n\r\n forundersøgelses-, efterforsknings- og udnyttelsestilladelser. </P>  \r\n\r\n<P>Til nr. 6 </P>  \r\n\r\n<P>Den foreslåede bestemmelse har til hensigt at sikre, at Folketinget i  \r\n\r\n forhold til miljø- og energiministeren fortsat har indseende med på hvilke  \r\n\r\n vilkår, der agtes indgået aftale om afholdelse af udbudsrunder vedrørende  \r\n\r\n kulbrinter eller om meddelelse af tilladelser til efterforskning og  \r\n\r\n udnyttelse af kulbrinter, uden at der forud har været foretaget offentlig  \r\n\r\n indkaldelse af ansøgninger herom. Baggrunden herfor er, at regeringens ansvar  \r\n\r\n i relation til indgåelse af aftale om afholdelse af kulbrinteudbudsrunder  \r\n\r\n eller meddelelse af kulbrintetilladelser vil være uændret, også efter den  \r\n\r\n foreslåede overførelse af forvaltningen af råstofområdet fra regeringen til  \r\n\r\n landsstyret. </P>  \r\n\r\n<P>Til nr. 7 </P>  \r\n\r\n<P>Forslaget tilsigter udelukkende en præcisering og medfører ikke ændringer  \r\n\r\n i den gældende kompetencefordeling, hvorefter det er regeringen, som  \r\n\r\n varetager forhandlinger og indgåelse af aftaler med andre lande. </P>  \r\n\r\n<P> <I>Til § 2</I>  </P>  \r\n\r\n<P>Forslagene til de pågældende ændringer følger alene af, at forvaltningen  \r\n\r\n vedrørende råstofaktiviteter i Grønland, der hidtil har været varetaget i  \r\n\r\n statsligt regi, overføres til Grønlands Hjemmestyre. </P>  \r\n\r\n<P> <I>Til § 3</I>  </P>  \r\n\r\n<P>Ændringen er en konsekvens af, at forvaltningen vedrørende  \r\n\r\n råstofaktiviteter overføres til Grønlands Hjemmestyre. </P>  \r\n\r\n<P> <I>Til § 4</I>  </P>  \r\n\r\n<P>Den i stk. 1 foreslåede ikrafttrædelsesdato er i overensstemmelse med det  \r\n\r\n tidspunkt for overførelse af forvaltningen, der indgår i aftalen af 8. januar  \r\n\r\n 1998 mellem regeringen og landsstyret. </P>  \r\n\r\n<P>I stk. 2 foreslås det præciseret, at de tilladelser, der pr. 1. juli 1998  \r\n\r\n er meddelt i medfør af råstofloven, forbliver i kraft alene med de ændringer  \r\n\r\n vedrørende forvaltningsmyndigheden, der følger af denne lov. Dette gælder  \r\n\r\n ligeledes indholdet af tilladelser, der er ophørt inden 1. juli 1998, men som  \r\n\r\n efter deres indhold har retsvirkninger efter denne dato, f.eks. vedrørende  \r\n\r\n rapportering, datafortrolighed, oprydningsforpligtelser etc. </P>  \r\n\r\n<P>Efter forslaget i stk. 3 vil behandling af sager i RFG, herunder  \r\n\r\n ansøgninger, der ikke er afsluttet før den 1. juli 1998, blive videreført i  \r\n\r\n det grønlandske råstofdirektorat. </P>  \r\n\r\n<P>For at muliggøre kontinuitet i myndighedsbehandlingen ved  \r\n\r\n forvaltningsopgavernes overgang til hjemmestyret, foreslås det i stk. 4, at  \r\n\r\n de hidtil gældende ansøgningsprocedurer, standardvilkår og forskrifter  \r\n\r\n opretholdes med de ændringer, der følger af denne lov, indtil de ophæves  \r\n\r\n eller afløses af nye. </P>  \r\n\r\n<P>Skriftlig fremsættelse (26. marts 1998) </P>  \r\n\r\n<P> <B>Miljø- og energiministeren</B> (Svend Auken): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af lov om mineralske råstoffer i Grønland  \r\n\r\n (råstofloven), lov om beskyttelse af havmiljøet og lov om kontinentalsoklen.  \r\n\r\n (Overførelse af råstofforvaltningen til Grønlands Hjemmestyre).</I>  </P>  \r\n\r\n<P>(Lovforslag nr. L 19). </P>  \r\n\r\n<P>Lovforslaget er en genfremsættelse af L 193, som blev fremsat den 18.  \r\n\r\n februar 1998. </P>  \r\n\r\n<P>Lovforslaget tilsigter at overføre den kompetence til meddelelse af  \r\n\r\n tilladelser til forundersøgelse, efterforskning og udnyttelse af mineralske  \r\n\r\n råstoffer i Grønland samt de hertil knyttede forvaltningsmæssige opgaver, der  \r\n\r\n på grundlag af råstofloven hidtil har påhvilet miljø- og energiministeren og  \r\n\r\n Råstofforvaltningen for Grønland til henholdsvis Grønlands Landsstyre og et  \r\n\r\n nyoprettet råstofdirektorat under landsstyret med virkning fra 1. juli 1998.  \r\n\r\n</P>  \r\n\r\n<P>Regeringen og Grønlands Landsstyre indgik den 8. januar 1998 en aftale om  \r\n\r\n en sådan overførelse, der også kan beskrives på den måde, at staten og  \r\n\r\n hjemmestyret &#187;bytter roller&#171; inden for rammerne af den gældende  \r\n\r\n fælles råstofordning vedrørende Grønland. Bortset fra overførelsen af  \r\n\r\n forvaltningen videreføres denne ordning uændret. I aftalen af 8. januar 1998  \r\n\r\n indgår, at regeringen fremsætter lovforslag om overførelsen. </P>  \r\n\r\n<P>De forvaltningsmæssige opgaver, landsstyret ifølge forslaget vil få  \r\n\r\n ansvaret for, omfatter bl.a. behandlingen af ansøgninger om tilladelser i  \r\n\r\n henhold til råstofloven, forhandlinger med ansøgere samt myndighedsbehandling  \r\n\r\n i form af f.eks. godkendelsesprocedurer, tilsyn, rapportering og monitering.  \r\n\r\n En række institutioner og styrelser under Miljø- og Energiministeriet vil  \r\n\r\n medvirke i den faglige varetagelse af opgaverne i form af bistand til og  \r\n\r\n samarbejde med det grønlandske råstofdirektorat. </P>  \r\n\r\n<P>Forslaget medfører som nævnt ingen andre ændringer i råstofordningen for  \r\n\r\n Grønland end overførelsen af forvaltningen. Den fælles beslutningskompetence  \r\n\r\n for regeringen og hjemmestyret med hensyn til væsentlige beslutninger på  \r\n\r\n råstofområdet, herunder at meddelelse af de nævnte tilladelser i henhold til  \r\n\r\n råstofloven forudsætter aftale mellem regeringen og landsstyret, vil således  \r\n\r\n fortsat være gældende. De hidtidige regler om fordelingen mellem staten og  \r\n\r\n hjemmestyret af offentlige indtægter fra råstofvirksomhed som fastlagt i den  \r\n\r\n gældende lov samt opgaverne for Fællesrådet vedrørende Mineralske Råstoffer i  \r\n\r\n Grønland vil ligeledes være uændrede. Sekretariatsfunktionerne for  \r\n\r\n fællesrådet overgår dog ligesom forvaltningen iøvrigt til hjemmestyret. </P>  \r\n\r\n<P>Den lovgivningsmæssige kompetence på råstofområdet vil som hidtil ligge  \r\n\r\n hos Folketinget. </P>  \r\n\r\n<P>Forslaget har været forelagt Grønlands Hjemmestyre til udtalelse, og  \r\n\r\n Grønlands Landsting har på sin samling i februar 1998 eenstemmigt indstillet,  \r\n\r\n at forslaget vedtages i den foreliggende form. </P>  \r\n\r\n<P>Nærværende lovforslag fremsættes nu med henblik på om muligt at kunne  \r\n\r\n vedtages i tingets indeværende samling, således at overførelsen af  \r\n\r\n forvaltningen kan ske den 1. juli 1998 som planlagt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 19",
            "stateLabel": "Vedtaget",
            "references": [
                {
                    "shortName": "1997/2 LSF 19",
                    "title": "1997 LSF 19   FORSLAG TIL LOV OM ÆNDRING AF LOV OM MINERALSKE RÅSTOFFER I GRØNLAND   (RÅSTOFLOVEN), LOV OM BESKYTTELSE AF HAVMILJØET OG LOV OM KONTINENTALSOKLEN   (OVERFØRELSE AF RÅSTOFFORVALTNINGEN TIL GRØNLANDS HJEMMESTYRE) ",
                    "presentationName": "Lovforslag som fremsat",
                    "documentTypeId": 400,
                    "documentId": 111119,
                    "eliUri": "/eli/ft/199722K00019",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L19.htm"
                },
                {
                    "shortName": "1997/2 BTL 19",
                    "title": "1997 BTL 19   BETÆNKNING OVER FORSLAG TIL LOV OM ÆNDRING AF LOV OM MINERALSKE RÅSTOFFER   I GRØNLAND (RÅSTOFLOVEN), LOV OM BESKYTTELSE AF HAVMILJØET OG LOV OM   KONTINENTALSOKLEN (OVERFØRELSE AF RÅSTOFFORVALTNINGEN TIL GRØNLANDS   HJEMMESTYRE)    NR L 19 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108498,
                    "eliUri": "/eli/ft/199724K00019",
                    "externalLink": ""
                },
                {
                    "shortName": "LOV nr 317 af 03/06/1998",
                    "title": "Lov om ændring af lov om mineralske råstoffer i Grønland (råstofloven), lov om beskyttelse af havmiljøet og lov om kontinentalsoklen (Overførelse af råstofforvaltningen til Grønlands hjemmestyre)",
                    "presentationName": "Ændringslov",
                    "documentTypeId": 20,
                    "documentId": 87349,
                    "eliUri": "/eli/lta/1998/317",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/06/1998"
        },
        {
            "displayName": "Accession",
            "displayValue": "199722K00019"
        },
        {
            "displayName": "Entydig dokumentidentifikation",
            "displayValue": "CL008389"
        },
        {
            "displayName": "Dato for førstegangsindlæggelse",
            "displayValue": "03/06/1998"
        },
        {
            "displayName": "Dato for indlæggelse",
            "displayValue": "03/06/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}