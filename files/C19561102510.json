{
    "id": 58524,
    "title": "Cirkulæreskrivelse til rigspolitichefen, politidirektøren i København og politimestrene om Danmarks ratifikation af den internationale færdselskonvention af 19. september 1949. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11025 af 02/03/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til rigspolitichefen,  \r\n\r\n politidirektøren i København og politimestrene om Danmarks ratifikation af  \r\n\r\n den internationale færdselskonvention af 19. september 1949. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Den 21. december 1955 har Danmark ratificeret den i Geneve den 19.  \r\n\r\n september 1949 afsluttede internationale færdselskonvention, der er aftrykt i  \r\n\r\n justitsministeriets bekendtgørelse af i dag. </P>  \r\n\r\n<P>Konventionen vil for Danmarks vedkommende træde i kraft den 4. marts 1956,  \r\n\r\n og samtidig afløser den i medfør af bestemmelsen i artikel 30  \r\n\r\n Pariserkonvention af 24. april 1926, idet sidstnævnte dog stadig finder  \r\n\r\n anvendelse i forhold til lande, der ikke har tiltrådt eller ratificeret den  \r\n\r\n nye konvention - hvorunder særlig skal nævnes Vesttyskland og England. </P>  \r\n\r\n<P>Som det fremgår af Geneve-konventionens kapitel IV, stilles der fremtidig  \r\n\r\n i den internationale færdsel deltagerlandene imellem ikke krav om  \r\n\r\n internationalt kørecertifikat, idet det nu er tilstrækkeligt, at der  \r\n\r\n medbringes en indregistreringsattest, og ved bekendtgørelse af i dag om  \r\n\r\n udenlandske køretøjer og udenlandske førere af motorkøretøjer har  \r\n\r\n justitsministeriet bestemt, at denne regel også skal finde anvendelse for  \r\n\r\n køretøjer fra lande, der ikke har tilsluttet sig Geneve-konventionen. </P>  \r\n\r\n<P>Den i § 20 i justitsministeriets bekendtgørelse nr. 192 af 30. juni 1932  \r\n\r\n om motorkøretøjer nævnte indregistreringsattest (blanket III) opfylder de i  \r\n\r\n konventionens artikel 18 opstillede krav, og skal derfor fremtidig medbringes  \r\n\r\n ved danske motorkøretøjers kørsel i lande, der har tiltrådt konventionen.  \r\n\r\n</P>  \r\n\r\n<P>I forholdet til de lande, der endnu ikke har ratificeret konventionen, er  \r\n\r\n der for danske køretøjers vedkommende ikke sket nogen ændring, og der skal  \r\n\r\n derfor som hidtil udstedes internationalt kørecertifikat til brug i disse  \r\n\r\n lande. I denne forbindelse skal man henlede opmærksomheden på, at der i  \r\n\r\n medfør af den i udenrigsministeriets bekendtgørelse nr. 2 af 31. januar 1936  \r\n\r\n omhandlede ordning ikke ved kørsel i Vesttyskland med privat personmotorvogn  \r\n\r\n i ikke-erhvervsmæssigt øjemed kræves internationalt kørecertifikat og  \r\n\r\n internationalt førerbevis, men alene dansk indregistreringsattest (blanket  \r\n\r\n III) og dansk førerbevis, der ifølge de nugældende tyske regler ikke behøver  \r\n\r\n at være ledsaget af en oversættelse. </P>  \r\n\r\n<P>Med hensyn til førerbeviser åbner konventionen deltagerlandene adgang til  \r\n\r\n enten at anerkende nationale beviser, eventuelt udfærdiget som foreskrevet i  \r\n\r\n anneks 9, eller at kræve internationalt førerbevis, og justitsministeriet har  \r\n\r\n i denne anledning rettet henvendelse til generalsekretæren for De forenede  \r\n\r\n Nationer for at få oplyst, hvilke krav de forskellige deltagerlande i så  \r\n\r\n henseende vil stille til danske motorførere. </P>  \r\n\r\n<P>/E. Stamm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Optaget i Juristforbundets færdselslovsamling. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19561102510"
        },
        {
            "displayName": "Entydig dokumentidentifikation",
            "displayValue": "CM017471"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11025"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "02/03/1956"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "3. ktr. 1955 nr. 1.2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}