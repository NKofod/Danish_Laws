{
    "id": 58626,
    "title": "Cirkulæreskrivelse om ændring af navneloven. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11140 af 11/03/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om ændring af navneloven.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 1. april 1982 træder den nye lov om personnavne i kraft (lov nr. 193  \r\n\r\n af 29. april 1981). Ved loven ophæves lov nr. 140 af 17. maj 1961 om  \r\n\r\n personnavne. Loven skaber navneretlig ligestilling mellem mænd og kvinder og  \r\n\r\n mellem børn i og uden for ægteskab. </P>  \r\n\r\n<P>En af lovens hovedændringer indeholdes i § 4, hvorefter parterne ved  \r\n\r\n indgåelse af ægteskab som udgangspunkt beholder deres efternavn. Begge  \r\n\r\n ægtefæller har dog mulighed for at antage den andens efternavn som giftenavn,  \r\n\r\n såvel i forbindelse med ægteskabets indgåelse som under selve ægteskabet.  \r\n\r\n</P>  \r\n\r\n<P>I den nye personnavnelov er betegnelsen &#187;slægtsnavn&#171; erstattet  \r\n\r\n med &#187;efternavn&#171;. En persons efternavn kan være tillagt ud fra  \r\n\r\n slægtsmæssig tilknytning eller tillagt på andet grundlag, f.eks. som nyt  \r\n\r\n navn, jfr. lovens § 6. Efternavnet kan endvidere være erhvervet på grundlag  \r\n\r\n af ægteskab (giftenavn). Da den nye lov giver såvel kvinder som mænd adgang  \r\n\r\n til ved indgåelse af ægteskab at antage den anden ægtefælles efternavn som  \r\n\r\n giftenavn, har man fundet det hensigtsmæssigt at indføre betegnelsen  \r\n\r\n &#187;eget efternavn&#171; som betegnelse for det efternavn, en person har  \r\n\r\n fået i forbindelse med fødslen eller senere har opnået på andet grundlag end  \r\n\r\n ægteskab. Eget efternavn svarer således til det for kvinder tidligere anførte  \r\n\r\n &#187;pigenavn&#171;. </P>  \r\n\r\n<P>Brug af mellemnavne. </P>  \r\n\r\n<P>Brug af den anden ægtefælles efternavn som mellemnavn foran eget efternavn  \r\n\r\n og brug af den anden ægtefælles mellemnavn som mellemnavn foran giftenavnet  \r\n\r\n kan meddeles til folkeregistret i henhold til folkeregisterinstruksens § 28.  \r\n\r\n</P>  \r\n\r\n<P>Brug af eget efternavn som mellemnavn foran et giftenavn kan efter samme  \r\n\r\n bestemmelse meddeles til folkeregistret. Efter den 1. april 1982 udvides  \r\n\r\n folkeregisterinstruksens § 28 til også at omfatte gifte mænd. </P>  \r\n\r\n<P>Meddelelse om brug af eget efternavn som mellemnavn foran et giftenavn kan  \r\n\r\n endvidere efter den 1. april 1982 ske ved henvendelse til vielsesmyndigheden  \r\n\r\n på det sted, hvor ægteskabet (er indgået eller) skal indgås. Navnebrugen skal  \r\n\r\n fremgå af vielsesattester udstedt efter den 1. april 1982. </P>  \r\n\r\n<P>Genantagelse af efternavn. </P>  \r\n\r\n<P>Ifølge lovens § 4, stk. 2, kan en ægtefælle, der har antaget et giftenavn,  \r\n\r\n ved anmeldelse til vielsesmyndigheden genantage det efternavn, vedkommende  \r\n\r\n bar ved indgåelsen af ægteskabet (dette gælder også, selvom navnet er  \r\n\r\n erhvervet på grundlag af et tidligere ægteskab). Ønsker en ægtefælle at  \r\n\r\n genantage et tidligere båret giftenavn, som vedkommende ikke bar ved  \r\n\r\n indgåelsen af det seneste ægteskab, må pågældende henvises til at ansøge om  \r\n\r\n navnet hos statsamtet. </P>  \r\n\r\n<P>Attester og blanketter. </P>  \r\n\r\n<P>Vielsesattester vil efter den 1. april 1982 udvise parternes navne efter  \r\n\r\n vielsen samt deres eget efternavn. Hvis en kvinde før den 1. april 1982 har  \r\n\r\n beholdt sit eget efternavn, skal vielsesmyndigheden på begæring udstede en  \r\n\r\n særlig attestation herom. (Kommunernes Landsforening har udarbejdet en  \r\n\r\n blanket, der kan anvendes hertil). </P>  \r\n\r\n<P>Justitsministeriet har i tilknytning til den nye personnavnelov udarbejdet  \r\n\r\n et nyt cirkulære af 1. marts 1982 om gifte personers navne, som afløser  \r\n\r\n cirkulære nr. 221 af 22. december 1961 om gifte kvinders slægtsnavn.  \r\n\r\n Endvidere ændres cirkulære om ægteskabs indgåelse samt bekendtgørelse om  \r\n\r\n ægteskabs indgåelse. Ændringerne er bl.a. begrundet i, at prøvelsesattesten  \r\n\r\n efter 1. april 1982 skal indeholde oplysning om parternes navn efter vielsen.  \r\n\r\n</P>  \r\n\r\n<P>Kommunernes Landsforening har efter forhandling med justitsministeriet  \r\n\r\n udarbejdet nye blanketter til ægteskabserklæring, prøvelsesbog samt  \r\n\r\n prøvelsesattest, ægteskabsbog og vielsesattest. Blanketterne skal anvendes  \r\n\r\n fra den 1. april 1982. </P>  \r\n\r\n<P>Indberetning til folkeregistret om navneforandring sker fortsat på blanket  \r\n\r\n CPR-N 1. Der vil gennem Statens Indkøb blive fremsendt nye  \r\n\r\n indberetningsblanketter vedrørende bl.a. navneforandring og vielse, som skal  \r\n\r\n anvendes fra den 1. april 1982. </P>  \r\n\r\n<P>P.M.V. </P>  \r\n\r\n<P>Niels Madsen </P>  \r\n\r\n<P>/M. Levy </P>  \r\n\r\n<P>Cirkulæreskrivelse til de borgerlige vielsesmyndigheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821114010"
        },
        {
            "displayName": "Entydig dokumentidentifikation",
            "displayValue": "CM017574"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11140"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "11/03/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Fam.ktr. j.nr. 1982-41030-7."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}