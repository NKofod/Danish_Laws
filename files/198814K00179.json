{
    "id": 107735,
    "title": "1988 BTL 179   BETÆNKNING OVER FORSLAG TIL LOV OM ALMEN VOKSENUDDANNELSE    NR L 179 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 179",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 179 </P>  \r\n\r\n<P></P>  \r\n\r\n<P>Betænkning over Forslag til lov om almen voksenuddannelse <BR>  \r\n\r\n Nr L 179 1988-89, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19890510 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kulturministeren, som denne har besvaret </P>  \r\n\r\n<P>skriftligt. Nogle af udvalgets spørgsmål og ministerens besvarelse </P>  \r\n\r\n<P>heraf optrykkes som bilag til betænkningen. </P>  \r\n\r\n<P>Udvalget har modtaget mundtlige og/eller skriftlige henvendelser fra: </P>  \r\n\r\n<P>Brøndby-Rødovre-Glostrup Forberedelseskursus, Lærerrådet, </P>  \r\n\r\n<P>Dansk Aften- og Ungdomsskole Forening, </P>  \r\n\r\n<P>Dansk Folkeoplysnings Samråd, </P>  \r\n\r\n<P>Forstanderforeningen af 1972 og </P>  \r\n\r\n<P>Københavns Amtskommune. </P>  \r\n\r\n<P>Der af kulturministeren og af nogle mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med de af kulturministeren  \r\n\r\n stillede ændringsforslag. </P>  \r\n\r\n<P>Et <I>andet mindretal</I> (Socialdemokratiets medlemmer af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n og de af mindretallet under nr. 3, 7 og 8 tiltrådte ændringsforslag. </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de af  \r\n\r\n mindretallet stillede og de af mindretallet under nr. 2, 4 og 6 tiltrådte  \r\n\r\n ændringsforslag. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men kan dog  \r\n\r\n stemme for det af kulturministeren under nr. 5 stillede ændringsforslag. </P>  \r\n\r\n<P>Et <I>femte mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Et flertal (udvalget med undtagelse af Fremskridtspartiets og  \r\n\r\n Centrum-Demokraternes medlemmer) konstaterer med tilfredshed, at det af  \r\n\r\n lovforslagets §§ 4 og 15 og de tilknyttede bemærkninger fremgår, at  \r\n\r\n kernefagene skal tilbydes mindst een gang om året ved hvert  \r\n\r\n voksenuddannelsescenter, og at budgetrammen i princippet skal fastsættes  \r\n\r\n således, at der kan gives et undervisningstilbud, der svarer til søgningen.  \r\n\r\n</P>  \r\n\r\n<P>Det forudsættes således, at budgetrammen fastsættes i lyset af udviklingen  \r\n\r\n i det faktiske undervisningsbehov. </P>  \r\n\r\n<P>Samtidig gives der de enkelte voksenudannelsescentre frihed til inden for  \r\n\r\n den økonomiske ramme at fastlægge fagtilbudet og holdetableringen, og  \r\n\r\n centrene bør naturligvis være opmærksomme på områder, hvor det måtte have  \r\n\r\n vist sig vanskeligt at imødekomme efterspørgslen. </P>  \r\n\r\n<P>Flertallet konstaterer ligeledes med tilfredshed, at </P>  \r\n\r\n<P>- den foreslåede modulmodel sikrer deltagerne faste på- og  \r\n\r\n afstigningsmuligheder, der samtidig sikrer deltagerne en gennemførselsret  \r\n\r\n uden afbrydelse til en kompetencegivende afgangsprøve, </P>  \r\n\r\n<P>- der skabes muligheder for både korte og længerevarende  \r\n\r\n uddannelsesperioder, </P>  \r\n\r\n<P>- elever og lærere sikres stemmeret i centerrådene, </P>  \r\n\r\n<P>- der inden for kursets budgetramme kan afsættes ressourcer til  \r\n\r\n vejledning, værkstedsundervisning og egentlig støtteundervisning til  \r\n\r\n uddannelsesfremmede deltagere, </P>  \r\n\r\n<P>- voksenprøvebevis/voksenkompetencebevis giver adgang til samme vifte af  \r\n\r\n uddannelser som folkeskolens afsluttende prøver, </P>  \r\n\r\n<P>- der kan organiseres samarbejdsprojekter med oplysningsforbund,  \r\n\r\n daghøjskoler og AMU-centre med skyldig hensyntagen til voksenprofilen, </P>  \r\n\r\n<P>- kulturministeren giver udtryk for en vis tilbageholdenhed med et større  \r\n\r\n udbud af fjernundervisning uden forudgående forsøgsvirksomhed, </P>  \r\n\r\n<P>- læseplaner, prøvebestemmelser, undervisningsvejledning og vejledende  \r\n\r\n timetal pr. modul fastsættes centralt. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) glæder sig over, at den almene voksenuddannelse med vedtagelse af  \r\n\r\n lovforslaget sikres et selvstændigt lovgrundlag med perspektiv og en  \r\n\r\n voksenprofil. Socialdemokratiet finder, at der dermed er skabt gode rammer  \r\n\r\n for en fortsat udvikling af mulighederne for et fleksibelt, decentralt  \r\n\r\n uddannelsestilbud, der giver gode muligheder for, at den voksne del af  \r\n\r\n befolkningen kan kvalificere sig og indhente et uddannelsesmæssigt efterslæb.  \r\n\r\n Ved en fremtidig lovgivning om betalt frihed til uddannelse er de  \r\n\r\n strukturelle og indholdsmæssige rammer på et voksenpædagogisk grundlag af  \r\n\r\n stor betydning. </P>  \r\n\r\n<P>Socialdemokratiet ønsker med de stillede ændringsforslag yderligere at  \r\n\r\n sikre, at amternes politiske forpligtelse til et geografisk spredt varieret  \r\n\r\n tilbud, såvel indholds- som niveaumæssigt, præciseres. </P>  \r\n\r\n<P>Socialdemokratiet finder det ligeledes nødvendigt, at amtskommunerne  \r\n\r\n pålægges klare forpligtelser til at friholde lavindkomstgrupper for betaling  \r\n\r\n og dækning af befordringsudgifter samt i særlige tilfælde at sikre  \r\n\r\n børnepasningsmuligheder. </P>  \r\n\r\n<P>Et andet mindretal inden for flertallet (Socialistisk Folkepartis  \r\n\r\n medlemmer af udvalget) tilføjer, at SF finder det helt afgørende, at  \r\n\r\n uddannelsestilbudene bliver så reelle og fleksible, at alle har mulighed for  \r\n\r\n at modtage tilbudene. Det er vigtigt, at undervisningen tilrettelægges ud fra  \r\n\r\n de behov, kursisterne har, og de forudsætninger, de kommer med. I forhold til  \r\n\r\n den gældende lovgivning indeholder lovforslaget forbedringer, der tager  \r\n\r\n hensyn til nogle af disse forhold. </P>  \r\n\r\n<P>Uanset dette har SF stillet en del ændringsforslag. SF mener således, at  \r\n\r\n det er vigtigt, at centerrådet sammensættes paritetisk af kursister og  \r\n\r\n lærere. SF mener også, at det er vigtigt, at der bliver fri adgang, og at der  \r\n\r\n ikke skal betales gebyr eller ske betaling for læremidler. </P>  \r\n\r\n<P>Ændringsforslag </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (S og SF): </P>  \r\n\r\n<P>1) I <I>stk. 1</I> indsættes efter 1. pkt.: </P>  \r\n\r\n<P>&#187;Unge under 18 år, der skønnes at kunne følge undervisningen, kan  \r\n\r\n optages, hvis det ikke er muligt eller rimeligt at henvise dem til anden  \r\n\r\n undervisning. Kulturministeren fastsætter regler om det mindste antal  \r\n\r\n deltagere, der forpligter til oprettelse af undervisningshold, og om det  \r\n\r\n højeste antal deltagere på disse hold.&#171; </P>  \r\n\r\n<P>Til § 4 </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P>2) I <I>stk. 1, 1. pkt.</I> indsættes efter &#187;samfundsfag&#171;  \r\n\r\n ordene: &#187;, informatik, maskinskrivning med etb&#171;, og i <I>2.  \r\n\r\n pkt.</I> udgår ordene &#187;maskinskrivning med etb, informatik,&#187;. </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S): </P>  \r\n\r\n<P>3) Efter stk. 5 indsættes som nyt stykke: </P>  \r\n\r\n<P>&#187; <I>Stk. 6.</I> Kulturministeren fastsætter regler om  \r\n\r\n uddannelsesvejledning.&#171; </P>  \r\n\r\n<P>Til § 6 </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P>4) I <I>stk. 1</I> indsættes efter &#187;udgifter&#171; ordene: &#187;og  \r\n\r\n stiller de fornødne læremidler til rådighed for deltagerne&#171;. </P>  \r\n\r\n<P>Af <I>kulturministeren,</I> tiltrådt af et <I>mindretal</I> (KF, V, FP, RV  \r\n\r\n og KRF): </P>  \r\n\r\n<P>5) I <I>stk. 1</I> indsættes efter 1. pkt. som nyt punktum: </P>  \r\n\r\n<P>&#187;Kulturministeren kan fastsætte regler om depositum eller betaling  \r\n\r\n for læremidler.&#171; </P>  \r\n\r\n<P>Til § 15 </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P>6) <I>Stk. 1</I> affattes således: </P>  \r\n\r\n<P>&#187;På grundlag af undervisningsbehovet i amtskommunen fastsætter  \r\n\r\n amtsrådet hvert år budgetrammer for henholdsvis almen voksenuddannelse og  \r\n\r\n prøveforberedende enkeltfagsundervisning til højere forberedelseseksamen for  \r\n\r\n de enkelte voksenuddannelsescentre.&#171; </P>  \r\n\r\n<P>Til § 16 </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S): </P>  \r\n\r\n<P>7) I <I>stk. 1</I> indsættes efter &#187;centerråd&#171; ordene:  \r\n\r\n &#187;ligeligt sammensat af kursister og lærere&#171;, og i <I>stk. 2</I>  \r\n\r\n udgår ordene &#187;sammensætning og&#171;. </P>  \r\n\r\n<P>Af <I>kulturministeren,</I> tiltrådt af et <I>flertal</I> (S, KF, V, RV og  \r\n\r\n KRF): </P>  \r\n\r\n<P>Ny paragraf </P>  \r\n\r\n<P>8) Efter § 16 indsættes i <I>kapitel 2</I> som ny paragraf: </P>  \r\n\r\n<P>&#187; <B>§ 01.</B> Ved hvert voksenuddannelsescenter oprettes et  \r\n\r\n pædagogisk udvalg bestående af forstanderen og samtlige lærere ved centret.  \r\n\r\n Kulturministeren fastsætter i samråd med undervisnings- og  \r\n\r\n forskningsministeren nærmere regler herom.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Forslagsstillerne finder det positivt, at uddannelsesretten for voksne er  \r\n\r\n fastslået i lovforslaget. Imidlertid findes der ikke i det foreliggende  \r\n\r\n lovforslag bestemmelser, der reelt sikrer denne uddannelsesret. Og da  \r\n\r\n forslaget heller ikke indeholder anke- eller sanktionsbestemmelse, finder  \r\n\r\n forslagsstillerne, at det er nødvendigt, at der af kulturministeren udstikkes  \r\n\r\n regler om det mindste antal deltagere, der forpligter til oprettelse af  \r\n\r\n undervisningshold. </P>  \r\n\r\n<P>Til nr. 2 </P>  \r\n\r\n<P>Socialdemokratiet finder, at Brinth-udvalgets fagrække er overordentlig  \r\n\r\n relevant, og at den i højere grad imødekommer de uddannelsesbehov, der  \r\n\r\n eksisterer hos mange uuddannede eller kortuddannede. </P>  \r\n\r\n<P>Til nr. 3 </P>  \r\n\r\n<P>Som en følge af ændringerne i undervisningens indhold og form samt  \r\n\r\n tilrettelæggelse og forløb ændres betegnelsen studie- og erhvervsvejleder til  \r\n\r\n uddannelsesvejleder. </P>  \r\n\r\n<P>Voksenuddannelsescentrene skal kunne tilbyde deltagerne, herunder  \r\n\r\n selvstuderende, uddannelsesvejledning i et omfang, som mindst svarer til det  \r\n\r\n nuværende niveau. </P>  \r\n\r\n<P>Til nr. 4 </P>  \r\n\r\n<P>Ændringsforslaget sikrer, at deltagere kan modtage undervisning uden  \r\n\r\n deltagerbetaling. Socialdemokratiet finder, at både den eksisterende betaling  \r\n\r\n og den foreslåede depositumordning for læremidler strider imod grundlæggende  \r\n\r\n uddannelsespolitiske principper. </P>  \r\n\r\n<P>Til nr. 5 </P>  \r\n\r\n<P>Som anført i bemærkningerne til § 6, stk. 1, åbner den foreslåede  \r\n\r\n bestemmelse i forhold til den gældende bestemmelse i § 8, stk. 1, i lov om  \r\n\r\n prøveforberedende enkeltfagsundervisning m.v. for voksne efter sin  \r\n\r\n formulering mulighed for, at en amtskommune kan opkræve betaling eller  \r\n\r\n depositum for læremidler. </P>  \r\n\r\n<P>Der er imidlertid ikke aktuelle planer om at indføre en ordning med  \r\n\r\n betaling eller depositum for læremidler, og ændringsforslaget skal sikre, at  \r\n\r\n der, hvis noget sådant senere skulle blive aktuelt, ikke indføres urimelige  \r\n\r\n ordninger. </P>  \r\n\r\n<P>Til nr. 6 </P>  \r\n\r\n<P>Ændringsforslaget skal sikre, at der i de enkelte amtskommuner udbydes et  \r\n\r\n varieret tilbud på forskellige niveauer på alle voksenuddannelsescentre. </P>  \r\n\r\n<P>Til nr. 7 </P>  \r\n\r\n<P>Som led i en demokratisering af uddannelsessystemet foreslås, at  \r\n\r\n centerrådet sammensættes ligeligt af kursister og lærere. </P>  \r\n\r\n<P>Til nr. 8 </P>  \r\n\r\n<P>For at stimulere lærernes medvirken i den pædagogiske planlægning og  \r\n\r\n udvikling foreslås tilvejebragt hjemmel for etableringen af et pædagogisk  \r\n\r\n udvalg ved hvert voksenuddannelsescenter. </P>  \r\n\r\n<P>Det pædagogiske udvalg bør have til opgave at rådgive om undervisningens  \r\n\r\n tilrettelæggelse og koordinering og om andre pædagogiske anliggender. </P>  \r\n\r\n<P>Eva Møller (KF) fmd. <I>Kirkegaard (KF) Merete Aarup (KF) Inge  \r\n\r\n Dahl-Sørensen (V) Anna Lise Vesterby (V) Pia Dahl (FP) Marianne Jelved (RV)  \r\n\r\n Bente Juncker (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/07/1989"
        },
        {
            "displayName": "Accession",
            "displayValue": "198814K00179"
        },
        {
            "displayName": "Entydig dokumentidentifikation",
            "displayValue": "CL004083"
        },
        {
            "displayName": "Dato for førstegangsindlæggelse",
            "displayValue": "12/07/1989"
        },
        {
            "displayName": "Dato for indlæggelse",
            "displayValue": "12/07/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}