{
    "id": 80101,
    "title": "Arbejds- og hygiejneregulativ vedrørende opsamling og behandling af tyresæd samt inseminering ",
    "documentTypeId": "850",
    "isSagsforlobPeriodValid": false,
    "shortName": "REG nr 60288 af 31/07/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejds- og hygiejneregulativ vedrørende  \r\n\r\n opsamling og behandling af tyresæd samt inseminering </H1>  \r\n\r\n<P></P>  \r\n\r\n<BR>  \r\n\r\n<P>Med henvisning til § 9 i landbrugsministeriets bekendtgørelse nr. 4 af 3.  \r\n\r\n januar 1969 om kunstig sædoverføring på kvæg fastsættes følgene bestemmelser  \r\n\r\n vedrørende opsamling og behandling af tyresæd samt inseminering: </P>  \r\n\r\n<P>Sædopsamling. </P>  \r\n\r\n<P>Personale, der passer tyrene, må ikke, og personale, der foretager  \r\n\r\n sædopsamling, bør ikke de sidste 48 timer inden arbejde på tyrestationen have  \r\n\r\n direkte kontakt med andre klovbærende dyr. </P>  \r\n\r\n<P>Det beskyttende hårdækkke i tyres forhudsåbning må ikke fjernes på tyre,  \r\n\r\n der benyttes til kunstig sædoverføring. </P>  \r\n\r\n<P>Sædopsamling skal normalt finde sted i det dertil indrettede rum,  \r\n\r\n sædopsamlingsrummet. </P>  \r\n\r\n<P>Til bedækningsunderlag må kun benyttes fantom, stud eller tyr. Der skal  \r\n\r\n benyttes bedækningsforklæde, eller underlaget skal være dækket af et  \r\n\r\n engangsovertræk, der udskiftes mellem hver tyr eller af et vaskbart overtræk,  \r\n\r\n der rengøres og eventuelt desinficeres mellem hver tyr. </P>  \r\n\r\n<P>Der skal anvendes renset og steriliseret skede, tragt og opsamlingsglas  \r\n\r\n til hver enkelt tyr og hver enkelt sædopsamling, og sædens opsamling skal i  \r\n\r\n det hele foretages under iagttagelse af god hygiejne. Sædopsamleren skal  \r\n\r\n benytte handske på den hånd, der berører tyren. Handsken skal udskiftes  \r\n\r\n mellem hver tyr. </P>  \r\n\r\n<P>Sædens bedømmelse og behandling. </P>  \r\n\r\n<P>Sædens bedømmelse og behandling skal foretages på hygiejnisk forsvarlig  \r\n\r\n måde og foregå i sædlaboratoriet eller i andre lokaler, som er forbeholdt  \r\n\r\n sædens videre behandling. </P>  \r\n\r\n<P>Personalet fra tyrestalden og sædopsamlingsrummet har kun adgang til  \r\n\r\n laboratoriet og tilsvarende lokaler efter fjernelse af det overtrækstøj og  \r\n\r\n den forbeklædning, som har været anvendt i stalden. </P>  \r\n\r\n<P>Hver enkelt sædportion skal mærkes på en sådan måde, at den til enhver tid  \r\n\r\n kan identificeres. Sæden skal opbevares hygiejnisk forsvarligt, og der skal  \r\n\r\n på stationen foreligge optegnelser (eller lignende), hvoraf det fremgår, hvor  \r\n\r\n sæden fra den enkelte tyr og det enkelte ejakulat befinder sig. </P>  \r\n\r\n<P>På en tyrestation må kun opbevares sæd, der stammer fra den pågældende  \r\n\r\n tyrestation, fra en anden tyrestation, eller som er importeret og godkendt  \r\n\r\n til kunstig sædoverføring her i landet. </P>  \r\n\r\n<P>Importeret sæd skal i givet fald transporteres direkte fra importkarantæne  \r\n\r\n til tyrestation efter frigivelse til inseminering. Sæd, der har været  \r\n\r\n udleveret til inseminører, må ikke tages tilbage og anbringes i en  \r\n\r\n tyrestations sædlager. </P>  \r\n\r\n<P>Transport og forsendelse af sæd skal foregå i ren emballage, og enhver  \r\n\r\n forsendelse skal ledsages af en følgeseddel med oplysning om afsendende  \r\n\r\n tyrestation og modtager, sæddonors identitet og antal sædportioner. Kopi af  \r\n\r\n disse oplysninger skal opbevares på den afsendende tyrestation i 5 år. </P>  \r\n\r\n<P>Såfremt der på en tyrestation eller på en station, der har leveret sæd til  \r\n\r\n den pågældende tyrestation, optræder sygdom eller mistanke om sygdom, der kan  \r\n\r\n overføres med sæd, skal veterinærdirektoratet straks underrettes.  \r\n\r\n Veterinærdirektoratet træffer efter samråd med stationens tilsynsførende  \r\n\r\n dyrlæge i hvert enkelt tilfælde bestemmelse om anvendelse af de opbevarede  \r\n\r\n sædportioner. </P>  \r\n\r\n<P>Insemineringen. </P>  \r\n\r\n<P>Inden et staldområde betrædes, bør inseminøren - så vidt det er muligt -  \r\n\r\n sikre sig, at der ikke i stalden befinder sig dyr, der er angrebet af akut  \r\n\r\n smitsom sygdom. Såfremt der i stalden befinder sig sådanne dyr, bør besøget  \r\n\r\n aflægges som sidste besøg den pågældende dag. </P>  \r\n\r\n<P>Insemineringskasser må ikke medbringes i selve stalden. </P>  \r\n\r\n<P>Under arbejdet i stalden skal inseminøren være iført fod- og overtrækstøj,  \r\n\r\n der kan rengøres og desinficeres. Såfremt inseminøren under arbejdet skal  \r\n\r\n opholde sig på fodergange eller kommer i direkte berøring med andre end de  \r\n\r\n behandlede dyr (f.eks. ved inseminering af dyr på spalter og i løsdrift),  \r\n\r\n skal inseminøren være iført fod- og overtrækstøj, der efterlades på  \r\n\r\n ejendommen. </P>  \r\n\r\n<P>Det til inseminering og børbehandling nødvendige udstyr skal transporteres  \r\n\r\n hygiejnisk forsvarligt. Til inseminering skal benyttes eenganginseminator  \r\n\r\n eller inseminator med eengangsovertræk, og til børbehandling skal benyttes  \r\n\r\n eengangskateter. Der skal benyttes eksplorationscreme. Inseminering og  \r\n\r\n behandling skal udføres under iagttagelse af god hygiejne. Der skal anvendes  \r\n\r\n handske på den hånd, der indføres i dyret. Aftagning af handsken skal ske  \r\n\r\n uden, at den anden hånd forurenes og på en sådan måde, at eengangsudstyret  \r\n\r\n indesluttes i handsken, der efterlades på stedet. </P>  \r\n\r\n<P>Nødvendig afvaskning og desinfektion af hænder samt omhyggelig rengøring  \r\n\r\n og eventuel desinfektion af fod- og overtrækstøj skal foretages, inden  \r\n\r\n ejendommen forlades. Til aftørring skal anvendes papirhåndklæder, der  \r\n\r\n efterlades på stedet. </P>  \r\n\r\n<P>Ikrafttræden. </P>  \r\n\r\n<P>Regulativet træder i kraft den 15. august 1984. Samtidig ophæves Arbejds-  \r\n\r\n og hygiejneregulativ af 26. marts 1969 vedrørende udtagning og behandling af  \r\n\r\n tyresæd samt inseminering. </P>  \r\n\r\n<P>Erik Stougaard </P>  \r\n\r\n<P>/ M. Warming </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19846028845"
        },
        {
            "displayName": "Entydig dokumentidentifikation",
            "displayValue": "CM039314"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/10/2006"
        },
        {
            "displayName": "Dokumenttype",
            "displayValue": "Regulativ"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60288"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "31/07/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}