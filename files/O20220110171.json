{
    "id": 234090,
    "title": "Opfølgning til 2022-11. Udviklingen af it-systemet Deleøkonomisk Indberetningsløsning",
    "documentTypeId": "310",
    "isSagsforlobPeriodValid": true,
    "shortName": "FOU nr 2022.1101",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Opfølgning til 2022-11. Udviklingen af it-systemet Deleøkonomisk Indberetningsløsning</p>\r\n<p>I et brev af 26. oktober 2022, som var udarbejdet i et samarbejde mellem Udviklings- og Forenklingsstyrelsen og Skattestyrelsen, redegjorde myndighederne for deres overvejelser mv. i lyset af min redegørelse i sagen.</p>\r\n<p>\r\n</p>\r\n<p>I forhold til samspil mellem flere it-systemer og myndigheder fremgik det af myndighedernes brev, at Skatteforvaltningen ved udvikling af nye it-løsninger vil sikre, at der sker en kortlægning af de it-systemer, som it-systemet under udvikling udveksler data med, idet der skal være særlig fokus på rolle- og ansvarsfordelingen i forhold til sikring af partsrettigheder.</p>\r\n<p>\r\n</p>\r\n<p>Myndighederne redegjorde for det nærmere indhold af en sådan kortlægning.</p>\r\n<p>\r\n</p>\r\n<p>Min redegørelse havde ifølge myndighederne således givet anledning til, at der fremover ved udviklingen af nye it-løsninger skal overvejes og dokumenteres en række forhold, der fremgår af en vejledning, som Skatteforvaltningen – så vidt jeg forstod – allerede havde udarbejdet. Disse retningslinjer ville blive formidlet til hele Skatteforvaltningen med henblik på sikring af dokumentation for it-projekters overholdelse af gældende ret (den forvaltningsretlige konsekvensanalyse).</p>\r\n<p>\r\n</p>\r\n<p>De nævnte forhold ville endvidere blive indarbejdet i Skattestyrelsens skabelon for den forvaltningsretlige konsekvensanalyse, således at det på den måde sikres fremadrettet, at samspilskravet overvejes og i relevant omfang indgår i forbindelse med dokumentationen for en løsnings lovmedholdelighed.</p>\r\n<p>\r\n</p>\r\n<p>Det fremgik endvidere af myndighedernes brev, at Skatteforvaltningen løbende vil udarbejde skabeloner, retningslinjer og vejledninger med henblik på at identificere og begrænse de udfordringer, som et system kan støde på inden for et givet sagsområde.</p>\r\n<p>\r\n</p>\r\n<p>I forhold til partsrepræsentation redegjorde myndighederne nærmere for, at adgangen til partsrepræsentation for danske og udenlandske virksomheder samt for borgere nu var sikret i forbindelse med anvendelsen af Deleøkonomisk Indberetningsløsning.</p>\r\n<p>\r\n</p>\r\n<p>I et brev af 7. december 2022 meddelte jeg Udviklings- og Forenklingsstyrelsen og Skattestyrelsen, at de tiltag, som myndighederne havde redegjort for i brevet af 26. oktober 2022 i forhold til samspil mellem flere it-systemer og myndigheder, umiddelbart forekom mig relevante, og at jeg på det foreliggende grundlag derfor ikke foretog mig mere vedrørende denne del af sagen.</p>\r\n<p>\r\n</p>\r\n<p>Jeg bemærkede dog, at der i myndighedernes brev syntes at være særligt fokus på, hvorledes de systemer mv., som en ny it-løsning skal indgå i samspil med, kan sikre en efterlevelse af de forvaltningsretlige krav (partsrettigheder, søgemuligheder mv.). Jeg anførte, at jeg i den forbindelse gik ud fra, at det omtalte vejledningsmateriale mv. tillige ville have fokus på, at myndighederne ved udvikling af nye it-systemer må overveje, hvorledes de forvaltningsretlige krav kan understøttes (også) i det nye it-system, selv hvis der ikke i dette system skal træffes afgørelser.</p>\r\n<p>\r\n</p>\r\n<p>Jeg anførte videre, at jeg ikke i øvrigt havde taget nærmere stilling til de beskrevne tiltag mv. eller til, hvordan myndighederne i øvrigt arbejdede med at implementere de overvejelser og konklusioner, jeg havde fremsat i min redegørelse i sagen.</p>\r\n<p>\r\n</p>\r\n<p>Afslutningsvis kvitterede jeg for myndighedernes oplysninger om, at adgangen til partsrepræsentation nu var sikret i forbindelse med anvendelsen af Deleøkonomisk Indberetningsløsning.</p>\r\n<p>\r\n</p>\r\n<p>På den baggrund meddelte jeg, at jeg ikke foretog mig mere i sagen.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2022"
        },
        {
            "displayName": "Accession",
            "displayValue": "O20220110171"
        },
        {
            "displayName": "Entydig dokumentidentifikation",
            "displayValue": "AX028216"
        },
        {
            "displayName": "Dato for førstegangsindlæggelse",
            "displayValue": "20/12/2022"
        },
        {
            "displayName": "Dato for indlæggelse",
            "displayValue": "20/12/2022"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "1101"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "20/06/2022"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Partsrepræsentation",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken"
            ]
        },
        {
            "tag": "Begrundelse",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Lovbestemt",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken",
                "Partshøring"
            ]
        },
        {
            "tag": "Personlig indkomst",
            "parents": [
                "Skatter (se også afgifter)",
                "Beskatning af fysiske personer",
                "Indkomstbeskatning"
            ]
        }
    ],
    "hasFobTags": true
}