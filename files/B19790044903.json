{
    "id": 47161,
    "title": "Anordning om anvendelsen af lov om ophavsretten til litterære og kunstneriske værker og lov om retten til fotografiske billeder i forhold til andre lande m. v. ",
    "documentTypeId": "100",
    "isSagsforlobPeriodValid": false,
    "shortName": "AND nr 449 af 21/09/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anordning om anvendelsen af lov om ophavsretten  \r\n\r\n til litterære og kunstneriske værker og lov om retten til fotografiske  \r\n\r\n billeder i forhold til andre lande m. v. </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: </P>  \r\n\r\n<BR>  \r\n\r\n<P>Da Danmark har tiltrådt den i Paris den 24. juli 1971 reviderede  \r\n\r\n Bernerkonvention til værn for litterære og kunstneriske værker, den i Paris  \r\n\r\n samme dag reviderede Verdenskonvention om ophavsret, den europæiske  \r\n\r\n overenskomst af 22. juni 1960 om beskyttelse af fjernsynsudsendelser og den  \r\n\r\n internationale konvention af 26. oktober 1961 om beskyttelse af udøvende  \r\n\r\n kunstnere, fremstillere af fonogrammer samt radio- og fjernsynsforetagender,  \r\n\r\n fastsættes i henhold til § 60 og § 58, stk. 4, i lov om ophavsretten til  \r\n\r\n litterære og kunstneriske værker, jfr. lovbekendtgørelse nr. 130 af 15. april  \r\n\r\n 1975, som ændret ved lov nr. 240 af 8. juni 1977, og § 20 i lov om retten til  \r\n\r\n fotografiske billeder, jfr. lovbekendtgørelse nr. 129 af 15. april 1975, som  \r\n\r\n ændret ved lov nr. 239 af 8. juni 1977, herved følgende om anvendelsen af  \r\n\r\n bestemmelserne i de nævnte love i forhold til lande, der er tilsluttet de  \r\n\r\n nævnte internationale overenskomster: </P>  \r\n\r\n<P> <I>Bernerkonventionen</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne i lov om ophavsretten til  \r\n\r\n litterære og kunstneriske værker kapitel I-IV og VI-VIII anvendes med de  \r\n\r\n afvigelser, som følger af §§ 2-4, på </P>  \r\n\r\n<UL CLASS=PLAIN-LIST>  \r\n\r\n<LI>1) værker af udlændinge, der er statsborgere eller bosat i lande, som er  \r\n\r\n tilsluttet den internationale union til værn for litterære og kunstneriske  \r\n\r\n værker (Bernerunionen), </LI>  \r\n\r\n<LI>2) værker af andre udlændinge, som er udgivet første gang i et fremmed  \r\n\r\n unionsland eller er udgivet i et unionsland samtidig med eller inden for 30  \r\n\r\n dage efter deres første udgivelse i et uden for unionen stående land, </LI>  \r\n\r\n<LI>3) filmværker, hvis producent har sit hovedsæde eller er bosat i et  \r\n\r\n fremmed unionsland, </LI>  \r\n\r\n<LI>4) bygningsværker, beliggende i et fremmed unionsland, </LI>  \r\n\r\n<LI>5) kunstværker, der er indføjet i bygninger eller anlæg i et fremmed  \r\n\r\n unionsland. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Når beskyttelsestiden for et værk er udløbet  \r\n\r\n efter den lovgivning, der gælder i værkets hjemland, nyder værket ikke  \r\n\r\n beskyttelse efter ophavsretslovens bestemmelser med undtagelse af §§ 51-53,  \r\n\r\n medmindre anden særlig aftale er truffet med dette land. </P>  \r\n\r\n<P CLASS=STK> <I>Stk. 2. </I> For værker, der først udgives inden for  \r\n\r\n Bernerunionen, anses som hjemland det unionsland, hvor udgivelsen fandt sted,  \r\n\r\n eller i tilfælde af værkets udgivelse samtidig eller inden for 30 dage i to  \r\n\r\n eller flere unionslande med forskellig beskyttelsestid, det af disse, der har  \r\n\r\n den korteste beskyttelsestid. For værker, der er udgivet i et unionsland  \r\n\r\n samtidig med eller inden for 30 dage efter deres første udgivelse i et uden  \r\n\r\n for unionen stående land, anses unionslandet som hjemland. </P>  \r\n\r\n<P CLASS=STK> <I>Stk. 3. </I> For værker, der ikke er udgivet, eller som ikke  \r\n\r\n er omfattet af reglerne i stk. 2, anses som hjemland det unionsland, hvor  \r\n\r\n ophavsmanden er statsborger eller bosat. For bygningsværker, der er  \r\n\r\n beliggende i et unionsland, og kunstværker, der er indføjet i bygninger eller  \r\n\r\n anlæg beliggende i et unionsland, anses dog dette land som hjemland. For  \r\n\r\n filmværker, hvis fremstiller har hovedsæde eller er bosat i et unionsland,  \r\n\r\n anses dog dette som hjemland. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For sådanne værker af anvendt kunst samt  \r\n\r\n industrielle mønstre og modeller, der i hjemlandet udelukkende beskyttes som  \r\n\r\n mønstre og modeller, ydes der alene beskyttelse efter den danske lovgivning  \r\n\r\n om mønstre. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> For værker, der er frembragt af statsborgere i  \r\n\r\n Thailand, finder bestemmelserne i § 2, stk. 1, og § 3 ikke anvendelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Med hensyn til anvendelsen af bestemmelserne i  \r\n\r\n lov om retten til fotografiske billeder i forhold til lande, der er  \r\n\r\n tilsluttet Bernerunionen, finder reglerne i §§ 1-4 tilsvarende anvendelse.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Aftaler om at medvirke ved indspilning af  \r\n\r\n filmværker skal indebære, at ophavsmændene - såfremt andet ikke følger af  \r\n\r\n aftalen - ikke kan modsætte sig, at eksemplarer af værket fremstilles eller  \r\n\r\n spredes til almenheden, at værket fremføres offentligt, eller at dets tekst  \r\n\r\n indtales eller på anden måde gengives på et andet sprog. </P>  \r\n\r\n<P CLASS=STK> <I>Stk. 2. </I> Spørgsmålet om, hvorvidt de i stk. 1 nævnte  \r\n\r\n aftaler for at have virkning efter denne bestemmelse skal være affattet  \r\n\r\n skriftligt, afgøres efter lovgivningen i det land, hvor producenten har sit  \r\n\r\n hovedsæde eller er bosat. </P>  \r\n\r\n<P CLASS=STK> <I>Stk. 3. </I> Bestemmelserne i stk. 1 og 2 gælder også  \r\n\r\n aftaler om medvirken ved indspilning af filmværker, der omfattes af  \r\n\r\n ophavsretslovens § 58, stk. 1, hvis værket efter reglerne i § 2 i denne  \r\n\r\n anordning har hjemland i et andet unionsland end Danmark. </P>  \r\n\r\n<P> <I>Verdenskonventionen</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bestemmelserne i lov om ophavsretten til  \r\n\r\n litterære og kunstneriske værker kapitel I-IV og VI-VIII anvendes med de  \r\n\r\n afvigelser, som følger af §§ 8-10, på </P>  \r\n\r\n<UL CLASS=PLAIN-LIST>  \r\n\r\n<LI>1) værker af udlændinge, der er statsborgere i lande, som er tilsluttet  \r\n\r\n Verdenskonventionen om ophavsret af 1952 eller den i Paris den 24. juli 1971  \r\n\r\n reviderede konventionstekst. </LI>  \r\n\r\n<LI>2) værker af udlændinge, som er udgivet første gang i et fremmed  \r\n\r\n konventionsland, </LI>  \r\n\r\n<LI>3) værker af udlændinge, der er bosat i et fremmed konventionsland, under  \r\n\r\n forudsætning af, at dette land i sin lovgivning har ligestillet sådanne  \r\n\r\n personer med sine egne statsborgere i henseende til anvendelsen af  \r\n\r\n Verdenskonventionen, </LI>  \r\n\r\n<LI>4) værker af statsløse og flygtninge, som er bosat i lande tilsluttet  \r\n\r\n tillægsprotokol 1 til Verdenskonventionen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Når beskyttelsestiden for et værk er udløbet  \r\n\r\n efter den i værkets hjemland gældende lovgivning, nyder værket ikke  \r\n\r\n beskyttelse efter ophavsretslovens bestemmelser med undtagelse af §§ 51-53.  \r\n\r\n</P>  \r\n\r\n<P CLASS=STK> <I>Stk. 2. </I> Når et værk er udgivet første gang i et  \r\n\r\n konventionsland, anses dette land for værkets hjemland. I tilfælde af værkets  \r\n\r\n udgivelse samtidig eller inden for 30 dage i to eller flere konventionslande  \r\n\r\n med forskellig beskyttelsestid, anses dog som værkets hjemland det land  \r\n\r\n blandt disse, der har den korteste beskyttelsestid. </P>  \r\n\r\n<P CLASS=STK> <I>Stk. 3. </I> Når et værk er udgivet første gang i et uden  \r\n\r\n for konventionen stående land, anses som værkets hjemland det land, i hvilket  \r\n\r\n værkets ophavsmand er statsborger. </P>  \r\n\r\n<P CLASS=STK> <I>Stk. 4. </I> For et ikke udgivet værk anses som hjemland det  \r\n\r\n land, i hvilket værkets ophavsmand er statsborger. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bestemmelsen i § 7 gælder ikke for værker, som  \r\n\r\n er frembragt før konventionen trådte i kraft for vedkommende fremmede stat,  \r\n\r\n medmindre denne stat beskytter danske værker, som er frembragt før dette  \r\n\r\n tidspunkt. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bestemmelserne i §§ 7-9 gælder ikke for </P>  \r\n\r\n<UL CLASS=PLAIN-LIST>  \r\n\r\n<LI>1) værker, hvis hjemland efter bestemmelserne i § 2 er et af  \r\n\r\n Bernerunionens lande, </LI>  \r\n\r\n<LI>2) værker fra et land, som efter 1. januar 1951 er udtrådt af  \r\n\r\n Bernerunionen, medmindre dette land efter pkt. b) i tillægsdeklarationen til  \r\n\r\n art. XVII i den i Paris i 1971 reviderede konventionstekst er at anse for et  \r\n\r\n udviklingsland og ved udtrædelsen af Bernerunionen hos UNESCO's  \r\n\r\n generaldirektør har deponeret meddelelse om, at landet betragter sig som et  \r\n\r\n udviklingsland. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bestemmelserne i lov om ophavsretten til  \r\n\r\n litterære og kunstneriske værker - med undtagelse af kapitel V - finder  \r\n\r\n anvendelse på værker, som først er udgivet af De forenede Nationer (FN), af  \r\n\r\n de specielle organisationer knyttet til FN eller af Organisationen af  \r\n\r\n amerikanske stater, samt på ikke udgivne værker, som nævnte organisationer  \r\n\r\n har ret til at udgive. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Med hensyn til anvendelsen af bestemmelserne i  \r\n\r\n lov om retten til fotografiske billeder i forhold til Verdenskonventionens  \r\n\r\n lande m. m. gælder de i §§ 7-10 foreskrevne regler tilsvarende. </P>  \r\n\r\n<P> <I>Overenskomsten om beskyttelse af fjernsynsudsendelser</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bestemmelserne i § 48 i lov om ophavsretten til  \r\n\r\n litterære og kunstneriske værker og de dertil hørende bestemmelser i loven  \r\n\r\n finder med de i stk. 2-3 angivne modifikationer også anvendelse på  \r\n\r\n fjernsynsudsendelser, som finder sted i fremmede lande tilsluttet den  \r\n\r\n europæiske overenskomst af 22. juni 1960 om beskyttelse af  \r\n\r\n fjernsynsudsendelser. </P>  \r\n\r\n<P CLASS=STK> <I>Stk. 2. </I> Når beskyttelsestiden for en udsendelse er  \r\n\r\n udløbet i det land, hvori udsendelsen fandt sted, nyder udsendelsen ikke  \r\n\r\n beskyttelse efter ophavsretslovens bestemmelser. </P>  \r\n\r\n<P CLASS=STK> <I>Stk. 3. </I> Med hensyn til udsendelser fra lande, der har  \r\n\r\n taget forbehold i henhold til overenskomstens art. 3, stk. 1 d, over for  \r\n\r\n beskyttelse af optagelser ved fotografering af særskilte billeder  \r\n\r\n (&#187;still-photographs&#171;) fra udsendelser og reproduktion af sådanne  \r\n\r\n optagelser, finder de i § 48 givne regler om beskyttelse mod ulovlig  \r\n\r\n optagelse af en fjernsynsudsendelse på bånd, film eller anden indretning, ved  \r\n\r\n hjælp af hvilken den kan gengives, og mod ulovlig overføring af udsendelsen  \r\n\r\n fra sådanne indretninger til andre indretninger, der kan gengive den, ikke  \r\n\r\n anvendelse, for så vidt angår optagelser og reproduktioner af den omhandlede  \r\n\r\n art (&#187;still-photographs&#171;). </P>  \r\n\r\n<P> <I>International konvention om beskyttelse af udøvende kunstnere,  \r\n\r\n fremstillere af fonogrammer samt radio- og fjernsynsforetagender</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bestemmelserne i §§ 45-48 i lov om ophavsretten  \r\n\r\n til litterære og kunstneriske værker finder med de i stk. 2-3 angivne  \r\n\r\n modifikationer også anvendelse på fremførelser, lydoptagelser samt lydradio-  \r\n\r\n og fjernsynsudsendelser, som finder sted i fremmede lande tilsluttet  \r\n\r\n International konvention af 26. oktober 1961 om beskyttelse af udøvende  \r\n\r\n kunstnere, fremstillere af fonogrammer samt radio- og fjernsynsforetagender.  \r\n\r\n</P>  \r\n\r\n<P CLASS=STK> <I>Stk. 2. </I> Bestemmelserne i § 47 om ydelse af vederlag til  \r\n\r\n fremstillere af fonogrammer og udøvende kunstnere i tilfælde af fonogrammets  \r\n\r\n anvendelse til radio- og fjernsynsudsendelse eller dets anvendelse i  \r\n\r\n erhvervsmæssigt øjemed ved andre offentlige fremførelser gælder kun for  \r\n\r\n lydoptagelser, som er foretaget første gang i et fremmed konventionsland, og  \r\n\r\n finder alene anvendelse i det omfang og for det tidsrum tilsvarende  \r\n\r\n beskyttelse af vedkommende konventionsland ydes med hensyn til lydoptagelser  \r\n\r\n foretaget første gang i Danmark. </P>  \r\n\r\n<P CLASS=STK> <I>Stk. 3. </I> Bestemmelserne i § 47 gælder ikke for  \r\n\r\n lydoptagelser, der er foretaget første gang i et fremmed konventionsland, som  \r\n\r\n har taget forbehold i henhold til konventionens art. 16, stk. 1, (a) (1) og  \r\n\r\n således ikke yder den i § 47 omhandlede beskyttelse af nogen af de to  \r\n\r\n rettighedsgrupper ved offentlig fremførelse af fonogrammer. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Denne anordning har virkning fra den 30. juni  \r\n\r\n 1979. Anordning nr. 365 af 23. september 1965 om anvendelsen af lov om  \r\n\r\n ophavsretten til litterære og kunstneriske værker og lov om retten til  \r\n\r\n fotografiske billeder i forhold til andre lande m. v. ophæves samtidig. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Fredensborg slot, den 21.  \r\n\r\n september 1979 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P ALIGN=CENTER>I Dronningens navn: </P>  \r\n\r\n<P CLASS=UNDERSKREVET-AF ALIGN=CENTER>INGRID </P>  \r\n\r\n<P ALIGN=CENTER>Dronning af Danmark </P>  \r\n\r\n<P ALIGN=CENTER>Rigsforstander </P>  \r\n\r\n<P CLASS=MINISTER ALIGN=RIGHT>/Niels Matthiasen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/1979"
        },
        {
            "displayName": "Accession",
            "displayValue": "B19790044903"
        },
        {
            "displayName": "Entydig dokumentidentifikation",
            "displayValue": "CM005949"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Anordning"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "449"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "21/09/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "0301-1-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}