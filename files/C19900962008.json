{
    "id": 52350,
    "title": "Bestemmelser om tilvejebringelse og uddannelse m.v. af personel til det lokale civilforsvar, bilag 12-20. - Se \"redaktionelle noter\" ",
    "documentTypeId": "590",
    "isSagsforlobPeriodValid": false,
    "shortName": "BST nr 9620 af 22/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om tilvejebringelse og uddannelse  \r\n\r\n m.v. af personel til det lokale civilforsvar, bilag 12-20. - Se  \r\n\r\n &quot;redaktionelle noter&quot; </H1>  \r\n\r\n<P></P>  \r\n\r\n<BR>  \r\n\r\n<P>Bilag 12 </P>  \r\n\r\n<P>REGLER OM UDBETALING AF GODTGØRELSE FOR TABT ARBEJDSFORTJENESTE M.V. TIL  \r\n\r\n K-VÆRNEPLIGTIGE UNDER DEN FORTSATTE LOKALE UDDANNELSE. </P>  \r\n\r\n<P>Til K-værnepligtige, som må forsømme deres arbejde for at give møde til  \r\n\r\n den fortsatte lokale uddannelse på tider, der for størstedelen af de  \r\n\r\n værnepligtige vil være normal fritid, skal der ydes en godtgørelse for  \r\n\r\n dokumenterede indtægtstab eller udgifter til vikar o.lign. inden for det af  \r\n\r\n Civilforsvarsstyrelsen fastsatte maximumsbeløb. </P>  \r\n\r\n<P>Det er en forudsætning for ydelse af denne godtgørelse, at der er tale om  \r\n\r\n en normal arbejdstid i vedkommende branche eller erhverv, idet der ikke kan  \r\n\r\n ydes godtgørelse for mistede ekstraindtægter, der hidrører fra overarbejde  \r\n\r\n eller bierhverv. </P>  \r\n\r\n<P>Se iøvrigt bilag 11 om godtgørelsens størrelse. </P>  \r\n\r\n<P>Udbetalingen af godtgørelsen sker efter følgende regler: </P>  \r\n\r\n<P>1. <B>Lønmodtagere.</B>  </P>  \r\n\r\n<P>Ansøgninger fra lønmodtagere om godtgørelse for tabt arbejdsfortjeneste  \r\n\r\n skal indeholde oplysning om den værnepligtiges navn, adresse, personnummer,  \r\n\r\n bank- eller postgirokonto, samt erklæring fra arbejdsgiveren om forsømmelsens  \r\n\r\n varighed og indtægtstabets størrelse. </P>  \r\n\r\n<P>2. <B>Selvstændige næringsdrivende.</B>  </P>  \r\n\r\n<P>Ansøgninger fra selvstændige næringsdrivende om godtgørelse for  \r\n\r\n indtægtstab skal indeholde oplysning om den værnepligtiges navn, adresse,  \r\n\r\n personnummer, erhverv, bank- eller postgirokonto, samt en på tro og love  \r\n\r\n afgivet erklæring om indtægtstabets størrelse. </P>  \r\n\r\n<P>3. <B>Vikarhjælp.</B>  </P>  \r\n\r\n<P>Ansøgninger om refusion af lønudgifter til ekstra medhjælp skal indeholde  \r\n\r\n oplysning om den værnepligtiges navn, adresse, erhverv, eventuel  \r\n\r\n postgirokonto eller bankkonto (bankens navn og kontonummer) samt en nærmere  \r\n\r\n redegørelse for kravets berettigelse, herunder en erklæring fra vikaren om  \r\n\r\n det for arbejdet modtagne vederlag. </P>  \r\n\r\n<P>4. <B>Dagkurser.</B>  </P>  \r\n\r\n<P>Der kan  <B>ikke</B>  udbetales godtgørelse for tabt arbejdsfortjeneste  \r\n\r\n m.v. til værnepligtige, der har erklæret sig indforstået med at gennemføre  \r\n\r\n den fortsatte lokale uddannelse på dagkurser, se bilag 2. </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n<P>Bilag 13 </P>  \r\n\r\n<P>ORIENTERING OM </P>  \r\n\r\n<P>GRUPPEFØRERE FRA CF-KORPSET TIL DET KOMMUNALE CIVILFORSVAR. </P>  \r\n\r\n<P>Der er etableret en ordning, bestående af en tvungen overførsel af ca. 165  \r\n\r\n gruppeførere om året fra CF-korpset til det kommunale civilforsvar. </P>  \r\n\r\n<P>Ordningen er tilrettelagt således, at overførsel først og fremmest sker  \r\n\r\n til de stamafdelinger, der har størst behov herfor. Udtagelsen foretages på  \r\n\r\n tvangsmæssig basis, dog således, at gruppeførere, der selv ønsker det,  \r\n\r\n fortrinsvis overføres. </P>  \r\n\r\n<P>Gruppeførerne skal ialt forrette 53 timers tjeneste ved det kommunale  \r\n\r\n civilforsvar. </P>  \r\n\r\n<P>Gruppeførere, der er udtaget til overførsel til det kommunale  \r\n\r\n civilforsvar, skal ca. l måned før hjemsendelsen gennemgå et kursus ved det  \r\n\r\n kommunale civilforsvar af 50 timers varighed. </P>  \r\n\r\n<P>De 50 timer afvikles på et ugekursus ved særligt udpegede lokale  \r\n\r\n uddannelsessteder (Aalborg, Århus samt CF-skolen i Hedehusene). Uddannelsen  \r\n\r\n gennemføres efter et program, fastlagt under hensyn til deres uddannelse i  \r\n\r\n CF-korpset og fremtidige virke i det kommunale civilforsvar. Programmet  \r\n\r\n omfatter en kort orientering om de lokale organisatoriske signal-,  \r\n\r\n mobiliserings- og arbejdsmæssige forhold samt anvendelse af  \r\n\r\n byanalysemateriale m.v. Herudover gives en jobtræning som gruppeførere i det  \r\n\r\n kommunale civilforsvar, hvor uddannelsen for de gruppeførere, der er uddannet  \r\n\r\n i signal- og specialtjeneste sigter mod en anvendelse som hjælpere for  \r\n\r\n indsatslederne ved gennemførelse af rekognoscering i skaderamte områder,  \r\n\r\n ABC-målinger m.v. </P>  \r\n\r\n<P>Når kurset på de 50 timer er afsluttet, returnerer gruppeførerne til  \r\n\r\n CF-korpsets afdelinger, hvor de deltager i de afsluttende øvelser. De  \r\n\r\n værnepligtige hjemsendes derefter ved de respektive korpsafdelingers  \r\n\r\n foranstaltning og overføres til det kommunale civilforsvar. De overføres uden  \r\n\r\n uniform. </P>  \r\n\r\n<P>Når overførslen har fundet sted, påhviler det kommunalbestyrelsen at  \r\n\r\n indkalde gruppeførerne til de resterende 3 timers tjeneste, der afvikles uden  \r\n\r\n for normal arbejdstid. Denne indkaldelse bør gennemføres hurtigst muligt  \r\n\r\n efter overførslen. Formålet med indkaldelsen er at give gruppeførerne en  \r\n\r\n orientering om de specielle forhold i vedkommende kommune. Opmærksomheden  \r\n\r\n henledes på, at der af Civilforsvarets kaserner er udbetalt værnepligtsløn  \r\n\r\n for de 53 timers lokale uddannelse. </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n<P>Bilag-14 </P>  \r\n\r\n<P>AFTALE MELLEM INDENRIGSMINISTERIET OG CIVILFORSVARS-FORBUNDET </P>  \r\n\r\n<P>(optaget andet sted i RDB) </P>  \r\n\r\n<P>Bilag 15 </P>  \r\n\r\n<P>REGLER OM UDBETALING AF GODTGØRELSE FOR TABT ARBEJDSFORTJENESTE M.V. </P>  \r\n\r\n<P>TIL KURSUSDELTAGERE PÅ CIVILFORSVARETS HØJSKOLE, CIVILFORSVARETS TEKNISKE  \r\n\r\n SKOLE OG FYNSKE CF-KOLONNE, KURSUSAFDELINGEN. </P>  \r\n\r\n<P>Der gælder følgende regler for refusion af tabt arbejdsfortjeneste og  \r\n\r\n dækning af merudgifter ved fravær fra hjemmet til kursusdeltagere på  \r\n\r\n civilforsvarets Højskole og Civilforsvarets tekniske Skole og Fynske  \r\n\r\n CF-kolonne, Kursusafdelingen: </P>  \r\n\r\n<P CLASS=PUNKT> <B>1.</B> Til <B>lønmodtagere</B> , bortset fra de nedenfor  \r\n\r\n under pkt. 4 - 6 nævnte personer, ydes refusion af det ved erklæring fra  \r\n\r\n arbejdsgiveren dokumenterede indtægtstab, dog højst med et af  \r\n\r\n Civilforsvarsstyrelsen fastsat maximumsbeløb pr. dag eller pr. uge. Der kan  \r\n\r\n ikke ydes kompensation for indtægtstab hidrørende fra bierhverv. I tilfælde  \r\n\r\n hvor en privat ansat oppebærer løn under kursusophold anvendes reglerne under  \r\n\r\n pkt. 4, 7 og 8. Se i øvrigt bilag 11 om godtgørelsens størrelse. </P>  \r\n\r\n<P CLASS=PUNKT> <B>2.</B> Til <B>selvstændige næringsdrivende</B> kan der i  \r\n\r\n henhold til en på tro og love afgivet erklæring om indtægtstabets størrelse  \r\n\r\n ydes en godtgørelse af tilsvarende størrelse, som godtgørelsen for tabt  \r\n\r\n arbejdsfortjeneste. </P>  \r\n\r\n<P>3. <B>Selvstændige næringsdrivende og andre</B> , der i anledning af  \r\n\r\n deltagelsen i kursus har udgift til ekstra ansat medhjælp (herunder ekstra  \r\n\r\n hushjælp) kan normalt påregne at få vikarudgiften dækket med et beløb  \r\n\r\n svarende til godtgørelsen for tabt arbejdsfortjeneste. Det er en  \r\n\r\n forudsætning, at der tilvejebringes en erklæring fra vikaren om hjælpens  \r\n\r\n varighed og den for kursusperioden fastsatte løn samt bekræftelse af, at  \r\n\r\n vikaren ikke i forvejen er ansat hos den pågældende. Der kan i så fald  \r\n\r\n normalt ikke ydes nogen godtgørelse for indtægtstab. </P>  \r\n\r\n<P CLASS=PUNKT> <B>4.</B> For de <B>statsansattes</B> vedkommende henvises  \r\n\r\n til det af Ministeriet for Statens Lønnings- og Pensionsvæsen udsendte  \r\n\r\n cirkulære af 18. marts 1968 om tjenestefrihed for statsansatte til deltagelse  \r\n\r\n i hjemmeværnets eller civilforsvarets skoler og kurser, der er optaget som  \r\n\r\n underbilag 15.1. </P>  \r\n\r\n<P>Hvis en privat arbejdsgiver - selv om der ikke er pligt dertil - udbetaler  \r\n\r\n løn til en ansat under dennes deltageelse i kuser på de centrale skoler, kan  \r\n\r\n der udbetales godtgørelse til arbejdsgiveren efter reglerne for statsansatte.  \r\n\r\n</P>  \r\n\r\n<P CLASS=PUNKT> <B>5.</B> Til <B>kommunalt ansatte</B> ydes ikke godtgørelse  \r\n\r\n for tabt arbejdsfortjeneste under kursusophold på civilforsvarets centrale  \r\n\r\n skoler, idet det forudsættes, at de pågældende opnår tjenestefrihed uden  \r\n\r\n lønafkortning. På begæring af en kommune, der giver en hos kommunen ansat  \r\n\r\n tjenestefrihed til at deltage i undervisningen på civilforsvarets centrale  \r\n\r\n skoler, vil der dog herfra blive refunderet vedkommende kommune et beløb  \r\n\r\n svarende til godtgørelsen for tabt arbejdsfortjeneste. Sådan refusion kan  \r\n\r\n ikke ydes ved tjenestefrihed til kommunalt ansatte, hvis funktioner i  \r\n\r\n civilforsvaret helt eller delvis falder inden for deres normale  \r\n\r\n tjenesteområde. </P>  \r\n\r\n<P CLASS=PUNKT> <B>6.</B> For <B>folkeskolens lærere</B> gælder de i pkt. 5  \r\n\r\n fastsatte regler for kommunalt ansattes tjenestefrihed til at deltage i  \r\n\r\n undervisningen på civilforsvarets centrale skoler. </P>  \r\n\r\n<P>7. <B>Lønmodtagere</B> , herunder <B>stats og kommunalt ansatte</B> samt  \r\n\r\n<B>folkeskolens lærere</B> , der dokumenterer at ville <B>benytte</B> dem  \r\n\r\n tilkommende <B>ferie</B> og/eller <B>fridage</B> til kursusdeltagelse på  \r\n\r\n civilforsvarets centrale skoler, vil kunne oppebære en godtgørelse pr. dag,  \r\n\r\n<B>dog</B> således at vedkommende - uden godtgørelse - selv yder en ferie-  \r\n\r\n eller fridag pr. påbegyndt 7 døgn. Godtgørelsen er af samme størrelse som  \r\n\r\n godtgørelsen for tabt arbejdsfortjeneste. </P>  \r\n\r\n<P CLASS=PUNKT> <B>8.</B> Der kan - udover eventuel refusion af tabt  \r\n\r\n arbejdsfortjeneste - udbetales et beløb pr. påbegyndt døgn inclusive  \r\n\r\n rejsedøgn til dækning af merudgifter ved fravær fra hjemmet til alle elever.  \r\n\r\n Undtaget herfra er <B>statsansatte</B> , hvis de under kursusopholdet af  \r\n\r\n tjenestestedet får udbetalt godtgørelse for merudgifter ved tjenesterejser  \r\n\r\n efter reglerne i Finanaministeriets cirkulære om time- og dagpenge m.v.  \r\n\r\n Tilsvarende undtagelse gælder for <B>kommunalt</B> ansatte , som under  \r\n\r\n kursusopholdet af tjenestestedet får udbetalt godtgørelse for merudgifter ved  \r\n\r\n tjenesterejser efter gældende kommunale regler. </P>  \r\n\r\n<P CLASS=PUNKT> <B>9.</B> Ansøgninger fra lønmodtagere og selvstændige  \r\n\r\n erhvervsdrivende om godtgørelse for <B>tabt arbejdsfortjeneste</B> skal  \r\n\r\n indeholde oplysning om navn, addresse, og personnr., bank- eller  \r\n\r\n postgirokonto og en erklæring afgivet på tro og love om indtægtstabets  \r\n\r\n størelse. Såfremt trækprocenten ikke oplyses ved forevisning af skattekort,  \r\n\r\n indeholdes 50%. </P>  \r\n\r\n<P>Der indeholdes ikke skat af godtgørelse for <B>vikarudgifter</B> , da der  \r\n\r\n er tale om B-indkomst for modtageren. </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n<P>Bilag 15.1. </P>  \r\n\r\n<P>Ministeriet for statens lønnings- og pensionsvæsens cirkulære af 18. marts  \r\n\r\n 1968. </P>  \r\n\r\n<P>(optaget andet sted i RDB) </P>  \r\n\r\n<P>Bilag 16 </P>  \r\n\r\n<P>REGLER OM LOKALE UDDANNELSESLEDERE. </P>  \r\n\r\n<P>Ved en lokal uddannelsesleder forstås en lokalt udpeget person, der på  \r\n\r\n uddannelsesstedet <B>under uddannelsen af værnepligtigt mandskab</B>  har til  \r\n\r\n hovedopgave at varetage den fornødne koordinering af undervisningen, herunder  \r\n\r\n at påse, at de enkelte lektioner tilrettelægges og gennemføres på  \r\n\r\n reglementarisk og forsvarlig måde, samt at træffe foreløbig afgørelse i sager  \r\n\r\n af disciplinær karakter. </P>  \r\n\r\n<P>På Civilforsvarets tekniske Skole i Tinglev afholdes et særligt kursus for  \r\n\r\n lokale uddannelsesledere. Kursets formål er at sætte uddannelseslederne i  \r\n\r\n stand til at forestå og lede værnepligtsuddannelsen i det kommunale  \r\n\r\n civilforsvar, herunder planlægge og tilrettelægge teoretisk og praktisk  \r\n\r\n undervisning og øvelser samt at give uddannelseslederne forudsætninger for at  \r\n\r\n kunne vejlede instruktørerne ved gennemførelsen af værnepligtsuddannelsen i  \r\n\r\n det kommunale civilforsvar. </P>  \r\n\r\n<P>Gennemgang af et sådant kursus er en betingelse for at kunne virke som  \r\n\r\n uddannelsesleder. </P>  \r\n\r\n<P>Det er ønskeligt, at eleverne forinden har gennemgået en  \r\n\r\n delingsføreruddannelse samt instruktørkursus. </P>  \r\n\r\n<P>Størrelsen af honoraret til lokale uddannelsesledere fastsættes ved aftale  \r\n\r\n mellem Kommunernes Landsforening og Det kommunale civilforsvarspersonales  \r\n\r\n Landsforbund. I bilag 11 findes en vejledende sats. </P>  \r\n\r\n<P>Honoraret til uddannelseslederen beregnes efter det antal timer, han har  \r\n\r\n opholdt sig på uddannelsesstedet, dog maksimalt med et timetal svarende til  \r\n\r\n den faktiske undervisningstid med et fradrag af de timer, hvori han har  \r\n\r\n virket som instruktør og modtaget instruktørhonorar herfor. </P>  \r\n\r\n<P>Regler svarende hertil kan anvendes ved uddannelse af personel til  \r\n\r\n politiets CF-ordenskorps. Honoraret, som er optaget i bilag 11, er bindende  \r\n\r\n for politiet. </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n<P>Bilag 17 </P>  \r\n\r\n<P>REGLER OM </P>  \r\n\r\n<P>INSPEKTIONSHAVENDE UNDER DEN LOKALE VÆRNEPLIGTSUDDANNELSE. </P>  \r\n\r\n<P>Inspektionshavende er den person, der har opsyn med de værnepligtige (i  \r\n\r\n tiden fra kl. 2100 til 0800) under indkvartering på uddannelsesstedet ved  \r\n\r\n weekenduddannelse og på ugekurser. </P>  \r\n\r\n<P>Størrelsen af det vederlag (grundbeløbet) der ydes den inspektionshavende  \r\n\r\n pr. vagt, fastsættes ved aftale mellem Kommunernes Landsforening og Det  \r\n\r\n kommunale civilforsvarspersonales Landsforbund. </P>  \r\n\r\n<P>I bilag 11 findes en vejledende sats, som reguleres efter de til enhver  \r\n\r\n tid gældende regler om justering af tjenestemandslønninger m.v., jf. herved  \r\n\r\n Finansministeriet, lønnings- og pensionsdepartementets cirkulære af 6. april  \r\n\r\n 1987 om aftale om justering af tjenestemandslønninger m.v. fra 1. april 1987,  \r\n\r\n § 10. </P>  \r\n\r\n<P>F. Trosbjerg </P>  \r\n\r\n<P>brigadechef </P>  \r\n\r\n<P>Bilag 18 </P>  \r\n\r\n<P>Indenrigsministeriets bekendtgørelse nr. 486 af 30. august 1987 </P>  \r\n\r\n<P>(optaget andet sted i RDB) </P>  \r\n\r\n</DIV>",
    "isHistorical": true,
    "editorialNotes": [
        "'bestemmelser om tilvejebringelse'",
        "I feltet \"Forskriftens titel\" skrives",
        "Den samlede forskrift findes ved følgende søgning:"
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900962008"
        },
        {
            "displayName": "Entydig dokumentidentifikation",
            "displayValue": "CM011183"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9620"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/02/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.85-4110-e.1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}