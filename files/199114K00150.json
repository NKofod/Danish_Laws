{
    "id": 109416,
    "title": "1991 BTL 150   BETÆNKNING OVER FORSLAG TIL LOV OM ÆNDRING AF LOV OM AKTIESELSKABER OG LOV   OM ANPARTSSELSKABER (KAPITALKRAV)    NR L 150 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 150",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 150 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om aktieselskaber og lov  \r\n\r\n om anpartsselskaber (Kapitalkrav) <BR>  \r\n\r\n Nr L 150 1991-92, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19911217 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af udvalgets spørgsmål til industriministeren og dennes svar herpå  \r\n\r\n er optrykt som bilag til betænkningen. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Advokatfirmaet Jens Roel, </P>  \r\n\r\n<P>Advokatrådet og </P>  \r\n\r\n<P>Foreningen af Registrerede Revisorer. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P> Et flertal inden for flertallet (Socialdemokratiets, Det Konservative  \r\n\r\n Folkepartis, Venstres, Centrum-Demokraternes, Det Radikale Venstres og  \r\n\r\n Kristeligt Folkepartis medlemmer af udvalget) opfordrer regeringen til at  \r\n\r\n fremsætte lovforslag, hvorefter eksisterende selskaber, der som følge af den  \r\n\r\n foreslåede forhøjelse af kapitalkravene foretager en forhøjelse af aktie-  \r\n\r\n eller anpartskapitalen i perioden fra den 1. januar 1992 til den 31. december  \r\n\r\n 1993, fritages for kapitaltilførselsafgift ved kapitalforhøjelsen. </P>  \r\n\r\n<P>Flertallet er dog opmærksomt på, at en sådan fritagelse ikke er i  \r\n\r\n overensstemmelse med kapitaltilførselsdirektivet. Efter dette direktiv skal  \r\n\r\n medlemsstaterne anvende en enhedssats på højst 1 pct. </P>  \r\n\r\n<P>For bestemte typer af dispositioner eller selskaber er der dog mulighed  \r\n\r\n for fritagelse, nedsættelse eller forhøjelse af satsen enten for at skabe  \r\n\r\n skattemæssig rimelighed, af sociale grunde eller for at gøre det muligt for  \r\n\r\n en medlemsstat at tage hensyn til en særlig situation. En medlemsstat, der  \r\n\r\n overvejer en sådan forholdsregel, skal tidligst muligt henvende sig til  \r\n\r\n EF-Kommissionen med henblik på anvendelse af traktatens artikel 102. </P>  \r\n\r\n<P>Flertallet er indforstået med, at der forinden fremsættelse af lovforslag  \r\n\r\n sker henvendelse til EF-Kommissionen med henblik på at få Kommissionens og de  \r\n\r\n øvrige medlemsstaters accept. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, men ønsker dog at  \r\n\r\n stemme for det af mindretallet stillede ændringsforslag. </P>  \r\n\r\n<P>Det er Fremskridtspartiets opfattelse, at dette lovforslag er helt  \r\n\r\n unødvendigt. Det mål, man har med lovforslaget, nemlig at komme  \r\n\r\n konkursryttere osv. til livs, opnås ikke. For de &#187;smarte&#171;  \r\n\r\n erhvervsfolk, som opretter og sælger skuffeselskaber, er det ikke noget  \r\n\r\n problem at skaffe den ekstra kapital til selskabsmanipulation. </P>  \r\n\r\n<P>Til gengæld kommer man til at ramme de gode, sunde virksomheder, som hver  \r\n\r\n dag søger at overleve de høje skatter, den urimelige miljøpolitik og de  \r\n\r\n absurde love og regler, dette Folketing i øvrigt belaster dem med - og hvad  \r\n\r\n er så takken? Man får en ekstra regning på 10 mia. kr. til betaling senest 1.  \r\n\r\n januar 1997, eller man må lukke sin virksomhed. </P>  \r\n\r\n<P>Jyllands-Posten kunne den 19. oktober 1991 offentliggøre det hårrejsende  \r\n\r\n resultat, at 40 pct. af alle danske selskaber har underskud. Hver tredje  \r\n\r\n virksomhed vil lukke, hvis gælden forøges, osv. Der er ingen tvivl om, at  \r\n\r\n dette lovforslags 10 mia. kr. store regning vil få tusinder af virksomheder  \r\n\r\n til at bukke under for statens tunge åg. </P>  \r\n\r\n<P>Lovforslaget er endnu et led i den kæde, regeringen har lagt om halsen på  \r\n\r\n dansk erhvervsliv. Nu skal der rigtig strammes til! Resultatet bliver  \r\n\r\n tusinder af virksomhedslukninger og deraf følgende arbejdsløshed,  \r\n\r\n bistandsmodtagere, skilsmisser, tvangsauktioner, børnetvangsfjernelser og al  \r\n\r\n den anden råddenskab, som årtiers kontinuerlig erhvervsfjendsk politik fra  \r\n\r\n Folketingets flertal har ført med sig. </P>  \r\n\r\n<P>Fremskridtspartiet vender sig imod lovforslaget. Mindretallet er  \r\n\r\n selvfølgelig parat til at diskutere, om kapitalkravene bør sættes op. Der er  \r\n\r\n jo gået en række år siden sidste forhøjelse i 1982. Men såvel regeringens  \r\n\r\n bemærkninger som svarene på de optrykte spørgsmål viser, at lovforslagets  \r\n\r\n egentlige intention er at tvangsstyre, skræmme og slagte løs i dansk  \r\n\r\n erhvervsliv, og så ønsker Fremskridtspartiet ikke at deltage i debatten - den  \r\n\r\n er ganske enkelt afsporet. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 4 </P>  \r\n\r\n<P> <B>1)</B>  <I>Stk. 2</I> og <I>3</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det kan diskuteres, om tiden er inde til en forhøjelse af kravene til  \r\n\r\n kapital for etablering af aktie- og anpartsselskaber. Men det forekommer  \r\n\r\n aldeles urimeligt, at loven får den tilbagevirkende kraft, at alle  \r\n\r\n eksisterende selskaber skal forhøje deres kapital. Formålet med lovforslaget  \r\n\r\n er at forhindre, at selskaberne får betydelig gæld til det offentlige. Men  \r\n\r\n hvad med det lille familieaktieselskab med en beskeden omsætning, og som i 5  \r\n\r\n generationer har betalt enhver sit? Det vil blive lukket som følge af denne  \r\n\r\n lovgivning. Hertil svarer skatteministeren i svaret på spørgsmål 18 og 19, at  \r\n\r\n sådanne selskaber er &#187;useriøse&#171; og nærmest til gene for det  \r\n\r\n offentlige og samfundet som helhed - magen til hovmod skal man lede længe  \r\n\r\n efter. </P>  \r\n\r\n<P>Ændringsforslaget går derfor ud på at fjerne den tilbagevirkende effekt.  \r\n\r\n</P>  \r\n\r\n<P> <I>Lotte Henriksen (S) Frank Jensen (S) Sonja Mikkelsen (S) Erling Olsen  \r\n\r\n (S) Nyrup Rasmussen (S)</I> fmd. <I>Løvig Simonsen (S) Tommy Dinesen (SF)  \r\n\r\n Rahbæk Møller (SF) Sonja Albrink (CD) Flemming Hansen (KF)</I> nfmd. <I>Kai  \r\n\r\n Dige Bach (KF) Svend Heiselberg (V) Pia Larsen (V) Helge Sander (V) Annette  \r\n\r\n Just (FP) Lone Dybkjær (RV) Lysholm Christensen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til industriministeren og dennes svar herpå  \r\n\r\n</P>  \r\n\r\n<P>  <I>Spørgsmål 3: </I></P>  \r\n\r\n<P> Det oplyses i bemærkningerne til §§ 3 og 4, at Erhvervs- og  \r\n\r\n Selskabsstyrelsen foranlediger selskabet opløst. I den anledning bedes  \r\n\r\n oplyst: </P>  \r\n\r\n<P>- Hvorledes sker det i praksis? </P>  \r\n\r\n<P>- Får virksomheden en særlig frist? </P>  \r\n\r\n<P>- Vil der blive taget hensyn til, om de pågældende virksomheder har haft  \r\n\r\n misligholdt gæld til det offentlige eller ej? </P>  \r\n\r\n<P> <I>Svar: </I></P>  \r\n\r\n<P> Når Erhvervs- og Selskabsstyrelsen efter overgangsperiodens udløb  \r\n\r\n konstaterer, at et selskab ikke opfylder lovens kapitalkrav, anmoder  \r\n\r\n styrelsen selskabet om at berigtige forholdet. </P>  \r\n\r\n<P>Hertil får selskabet en frist på 4-6 uger, således at selskabets  \r\n\r\n generalforsamling kan træffe foranstaltninger til gennemførelse af  \r\n\r\n kapitalforhøjelsen. Har styrelsen ikke ved fristens udløb modtaget den  \r\n\r\n fornødne anmeldelse, vil selskabet uden yderligere varsel blive oversendt til  \r\n\r\n skifteretten med anmodning om opløsning. </P>  \r\n\r\n<P>Der er tale om lovbestemte krav til selskaberne, hvori der ikke indgår  \r\n\r\n kriterier om gæld til det offentlige. </P>  \r\n\r\n<P> <I>Spørgsmål 5: </I></P>  \r\n\r\n<P> Hvor mange aktieselskaber er skønsmæssigt i dag under grænsen på 500.000  \r\n\r\n kr.? </P>  \r\n\r\n<P> <I>Svar: </I></P>  \r\n\r\n<P> Jeg kan oplyse, at der den 30. oktober 1991 var registreret i alt 27.361  \r\n\r\n aktieselskaber, der ikke var i likvidation, oversendt til opløsning i  \r\n\r\n skifteretten eller under konkurs. Af disse havde omkring 17.000 en  \r\n\r\n registreret aktiekapital på under 500.000 kr. </P>  \r\n\r\n<P> <I>Spørgsmål 6: </I></P>  \r\n\r\n<P> Hvor mange anpartsselskaber er skønsmæssigt i dag under grænsen på  \r\n\r\n 200.000 kr.? </P>  \r\n\r\n<P> <I>Svar: </I></P>  \r\n\r\n<P> Det kan oplyses, at der den 30. oktober 1991 var registreret i alt 55.578  \r\n\r\n anpartsselskaber, der ikke var i likvidation, oversendt til opløsning i  \r\n\r\n skifteretten eller under konkurs. Af disse havde omkring 52.000 en  \r\n\r\n registreret indskudskapital på under 200.000 kr. </P>  \r\n\r\n<P> <I>Spørgsmål 11: </I></P>  \r\n\r\n<P> Hvad vil statens samlede akkumulerede merprovenu være fra  \r\n\r\n kapitaltilførselsafgiften, når denne lov er fuldt gennemført i 1997? </P>  \r\n\r\n<P> <I>Svar: </I></P>  \r\n\r\n<P> Jeg har fra skatteministeren indhentet følgende udtalelse: </P>  \r\n\r\n<P>&#187;På baggrund af oplysninger fra Erhvervs- og Selskabsstyrelsen om  \r\n\r\n aktie- og indskudskapitalen i de eksisterende selskaber kan provenuet af  \r\n\r\n kapitaltilførselsafgiften på 1 pct. ved den nødvendige kapitalforhøjelse for  \r\n\r\n samtlige selskaber skønnes til i alt ca. 100 mio. kr.&#171; </P>  \r\n\r\n<P> <I>Spørgsmål 12: </I></P>  \r\n\r\n<P> Hvorledes fordeler private virksomheders gæld til staten sig på de  \r\n\r\n forskellige virksomhedskategorier: A/S, ApS, I/S, andelsselskaber, personligt  \r\n\r\n ejede virksomheder osv.? </P>  \r\n\r\n<P> <I>Svar: </I></P>  \r\n\r\n<P> Jeg har nu fra skatteministeren modtaget følgende oplysninger: </P>  \r\n\r\n<P>&#187;Der kan oplyses følgende om fordelingen af private virksomheders  \r\n\r\n skatte- og afgiftsrestancer på personligt ejede virksomheder (inkl. I/S) og  \r\n\r\n øvrige virksomhedsformer (A/S, ApS osv.): </P>  \r\n\r\n<PRE>  \r\n\r\n ---------------------------------------------------  \r\n\r\n                         Personligt    Øvrige  \r\n\r\n                         ejede         virksomheder  \r\n\r\n                         virksomheder  \r\n\r\n ---------------------------------------------------  \r\n\r\n                                 Mia. kr.  \r\n\r\n A-skat, moms m.v.          4,1            4,3  \r\n\r\n Selskabsskat m.v.           -             1,7  \r\n\r\n (*)Personskat m.v.         3,6(*)          -  \r\n\r\n ---------------------------------------------------  \r\n\r\n I alt                      7,7            6,0  \r\n\r\n ---------------------------------------------------  \r\n\r\n</PRE>  \r\n\r\n<P>(Alle tal er opgjort primo november 1991). </P>  \r\n\r\n<P>(*) Andelen af den samlede personskatterestance, der kan henføres til  \r\n\r\n private virksomheder, er skønnet ud fra størrelsen af B-skatterestancer samt  \r\n\r\n eventuelle restskatterestancer, der med rimelighed kan henføres til  \r\n\r\n selvstændigt erhvervsdrivende. </P>  \r\n\r\n<P>Som det fremgår, fordeler den samlede &#187;virksomhedsrestance&#171; på  \r\n\r\n skatte- og afgiftssiden sig med ca. 56% til de personligt ejede virksomheder  \r\n\r\n og ca. 44% til øvrige virksomheder. </P>  \r\n\r\n<P>På A-skatte- og momsområdet er fordelingen 50:50.' </P>  \r\n\r\n<P> <I>Spørgsmål 14: </I></P>  \r\n\r\n<P> Udvalget udbeder sig ministerens kommentar til henvendelse af 12.  \r\n\r\n december 1991 fra Advokatrådet vedrørende ovennævnte lovforslag, navnlig for  \r\n\r\n så vidt angår det under pkt. 4 anførte, jf. L 150, bilag 9. </P>  \r\n\r\n<P> <I>Svar: </I></P>  \r\n\r\n<P> Som jeg tilkendegav i min besvarelse af spørgsmål 8, har  \r\n\r\n ikrafttrædelsesbestemmelsen fået den foreliggende udformning for at forhindre  \r\n\r\n misbrug af overgangsordningen. </P>  \r\n\r\n<P>Jeg er enig med Advokatrådet i, at der kan opstå overgangsproblemer for  \r\n\r\n nogle af de selskaber, der er blevet stiftet, men ikke anmeldt i perioden til  \r\n\r\n og med den 6. december 1991. </P>  \r\n\r\n<P>Det er imidlertid meget vanskeligt at fastsætte en overgangsordning, der  \r\n\r\n yder alle den absolutte retfærdighed og samtidig er præcis og administrerbar.  \r\n\r\n</P>  \r\n\r\n<P>Regeringen har derfor som nævnt i besvarelsen af spørgsmål 8 valgt  \r\n\r\n anmeldelsestidspunktet som skæringsdato. Dette tidspunkt er objektivt  \r\n\r\n konstaterbart. </P>  \r\n\r\n<P>Advokatrådets forslag vil komplicere overgangsreglerne og dermed bevirke  \r\n\r\n en øget administration. Endvidere kan jeg oplyse, at Erhvervs- og  \r\n\r\n Selskabsstyrelsen efter lovforslagets fremsættelse har modtaget et  \r\n\r\n betragteligt antal anmeldelser af såkaldte skuffeselskaber, der formentlig  \r\n\r\n vil blive omfattet af den overgangsordning, som Advokatrådet foreslår. </P>  \r\n\r\n<P> <I>Spørgsmål 15: </I></P>  \r\n\r\n<P> I forlængelse af svaret på spørgsmål 2 ønskes oplyst, hvorledes  \r\n\r\n ministeren forventer at kapitaltilførselsafgiftsprovenuet til staten vil  \r\n\r\n fordele sig over den 5-års-tidsfrist, virksomhederne har? </P>  \r\n\r\n<P>Vil det efter ministerens vurdering ikke være mest sandsynligt, at de  \r\n\r\n fleste virksomheder venter med at tilføre kapitalen - og dermed betale  \r\n\r\n afgiften - til lige inden tidsfristen udløber? </P>  \r\n\r\n<P> <I>Svar: </I></P>  \r\n\r\n<P> Det er min forventning, at de fleste selskaber vil vente med at forhøje  \r\n\r\n kapitalen til hen imod overgangsperiodens udløb. Kapitaltilførselsafgiften  \r\n\r\n vil blive indbetalt i overensstemmelse hermed. </P>  \r\n\r\n<P> <I>Spørgsmål 17: </I></P>  \r\n\r\n<P> I forlængelse af svaret på spørgsmål 10, hvori det oplyses, at det må  \r\n\r\n anses for lidet sandsynligt, at der vil kunne frembringes det nødvendige  \r\n\r\n kapitalindskud, ønskes oplyst, om der i den formulering ligger en erkendelse  \r\n\r\n af, at en lang række virksomheder vil gå konkurs eller blive administrativt  \r\n\r\n lukket som følge af denne lov. Og i givet fald: Hvilket skøn har ministeren  \r\n\r\n om omfanget af disse virksomhedslukninger? </P>  \r\n\r\n<P> <I>Svar: </I></P>  \r\n\r\n<P> Det forhold, at et selskab ikke vil kunne frembringe det nødvendige  \r\n\r\n kapitalindskud inden overgangsperiodens udløb, medfører ikke nødvendigvis  \r\n\r\n konkurs eller tvangsopløsning. </P>  \r\n\r\n<P>Nogle selskaber kan vælge at fusionere med deres naturlige  \r\n\r\n samarbejdspartnere, mens aktieselskaber f.eks. vil kunne omdanne sig til  \r\n\r\n anpartsselskab. Endelig er der også den nærliggende mulighed, at selskabet  \r\n\r\n træder i likvidation med henblik på at føre virksomheden videre i et  \r\n\r\n personligt drevet firma, f.eks. under virksomhedsskatteordningen. </P>  \r\n\r\n<P> <I>Spørgsmål 18: </I></P>  \r\n\r\n<P> I forlængelse af svaret på spørgsmål 11 ønskes bekræftet, at den kapital,  \r\n\r\n virksomhederne skal fremskaffe inden 1. januar 1997, er ca. 10 mia. kr. </P>  \r\n\r\n<P> <I>Spørgsmål 19: </I></P>  \r\n\r\n<P> Ministeren bedes give en vurdering af, hvorledes det vil påvirke danske  \r\n\r\n virksomheders investeringer, beskæftigelse og konkurrenceevne, når der skal  \r\n\r\n fremskaffes 10 mia. kr. til opfyldelse af denne lov. </P>  \r\n\r\n<P> <I>Svar: </I></P>  \r\n\r\n<P> Jeg har fra skatteministeren indhentet følgende udtalelse: </P>  \r\n\r\n<P>&#187;Det kan bekræftes, at det anførte skøn over  \r\n\r\n kapitaltilførselsafgiften på ca. 100 mio. kr. bygger på et skøn over den  \r\n\r\n nødvendige kapitaltilførsel på i størrelsesordenen 10 mia. kr. i løbet af  \r\n\r\n overgangsperioden. </P>  \r\n\r\n<P>Dette skøn bygger på oplysninger fra Erhvervs- og Selskabsstyrelsen om  \r\n\r\n aktie- og indskudskapitalen i de eksisterende selskaber.&#171; </P>  \r\n\r\n<P>I tilslutning hertil skal jeg påpege de alternative muligheder for  \r\n\r\n omdannelse, som er angivet i min besvarelse af spørgsmål 17. Anvendelse af  \r\n\r\n disse muligheder vil gøre beløbet mindre. </P>  \r\n\r\n<P>Endvidere må man være opmærksom på, at nogle selskaber har frie reserver,  \r\n\r\n som kan anvendes til den kapitalforhøjelse, som lovforslaget kræver. Jeg  \r\n\r\n henviser til min besvarelse af spørgsmål 4 (bilag 2). Overførelse af frie  \r\n\r\n reserver til aktie- eller indskudskapital indebærer ikke øgede  \r\n\r\n investeringsomkostninger. </P>  \r\n\r\n<P>I de selskaber, som må tilvejebringe den nødvendige kapitalforhøjelse ved  \r\n\r\n indskud fra aktionærer eller anpartshavere, vil disse indskud forøge  \r\n\r\n selskabernes egenkapital og dermed formindske behovet for lån og andre former  \r\n\r\n for fremmedkapital. Styrkelse af selskabernes egenkapital er netop forslagets  \r\n\r\n formål, og jeg har ingen grund til at tro, at denne omlægning fra  \r\n\r\n fremmedkapital til egenkapital vil indebære højere samlede  \r\n\r\n finansieringsomkostninger. </P>  \r\n\r\n<P>Med et stærkere økonomisk grundlag vil aktie- og anpartsselskaber fremstå  \r\n\r\n mere tillidvækkende over for leverandører, kreditorer og andre  \r\n\r\n samhandelspartnere, og dette vil styrke selskabernes konkurrenceevne. </P>  \r\n\r\n<P>Samtidig vil lovforslaget gøre det vanskeligere for useriøse virksomheder  \r\n\r\n at udøve erhvervsdrift i selskabsform. Investering og beskæftigelse i sådanne  \r\n\r\n virksomheder vil derfor blive påvirket. Til gengæld begrænses den urimelige  \r\n\r\n konkurrence og de andre skadevirkninger, som useriøse virksomheder påfører  \r\n\r\n det øvrige erhvervsliv og det offentlige. </P>  \r\n\r\n<P>Alt i alt er det min vurdering, at lovforslaget vil styrke selskabernes  \r\n\r\n soliditet og begrænse misbrug af selskabsformen uden at have andet end  \r\n\r\n beskeden virkning for virksomhedernes investeringer, beskæftigelse og  \r\n\r\n konkurrenceevne. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder haft samråd med industriministeren. </P>  \r\n\r\n<P>Industriministerens skriftlige besvarelse af samrådsspørgsmål A er optrykt  \r\n\r\n som bilag til tillægsbetænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P> Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse. </I></P>  \r\n\r\n<P>Lotte Henriksen (S) Frank Jensen (S) Sonja Mikkelsen (S) Erling Olsen (S)  \r\n\r\n Nyrup Rasmussen (S) fmd. <I>Løvig Simonsen (S) Tommy Dinesen (SF) Rahbæk  \r\n\r\n Møller (SF) Sonja Albrink (CD) Flemming Hansen (KF)</I> nfmd. <I>Kai Dige  \r\n\r\n Bach (KF) Svend Heiselberg (V) Pia Larsen (V) Helge Sander (V) Annette Just  \r\n\r\n (FP) Lone Dybkjær (RV) Lysholm Christensen (KRF) </I>  </P>  \r\n\r\n<P> <B>Bilag </B></P>  \r\n\r\n<P>Industriministerens skriftlige besvarelse af samrådsspørgsmål A </P>  \r\n\r\n<P>  <I>Spørgsmål: </I></P>  \r\n\r\n<P> Vil industriministeren overveje et ændringsforslag, der alene går ud på  \r\n\r\n at etablere en overgangsregel for selskaber, der kan fremlægge attestation  \r\n\r\n fra pengeinstitut for kontant indbetaling af aktiekapital på mindst 300.000  \r\n\r\n kr. eller indskudskapital på mindst 80.000 kr. inden den 6. december 1991?  \r\n\r\n</P>  \r\n\r\n<P> <I>Svar: </I></P>  \r\n\r\n<P> Jeg skal indledningsvis henvise til min besvarelse af spørgsmål 8 og 14.  \r\n\r\n</P>  \r\n\r\n<P>Lovforslaget indgår som bekendt i regeringens bestræbelser for at  \r\n\r\n nedbringe restancerne til det offentlige ved at styrke selskabernes  \r\n\r\n soliditet. Lovforslaget hjælper samtidig med at dæmme op for konkursrytteri.  \r\n\r\n</P>  \r\n\r\n<P>For at opnå den tilsigtede effekt af lovændringen finder jeg det  \r\n\r\n nødvendigt at forbeholde overgangsordningen for selskaber, der er registreret  \r\n\r\n eller anmeldt til Erhvervs- og Selskabsstyrelsen senest den 6. december i år.  \r\n\r\n</P>  \r\n\r\n<P>Jeg erkender, at der kan opstå overgangsproblemer for nogle af de  \r\n\r\n selskaber, der er stiftet før den 6. december, men ikke har nået at blive  \r\n\r\n anmeldt senest denne dag. </P>  \r\n\r\n<P>Jeg må imidlertid påpege, at det ikke er muligt effektivt at kontrollere,  \r\n\r\n hvornår et selskabs stiftelse rent faktisk har fundet sted. Jeg finder det  \r\n\r\n derfor mest forsvarligt at lægge anmeldelsestidspunktet over for Erhvervs- og  \r\n\r\n Selskabsstyrelsen til grund. </P>  \r\n\r\n<P>Til orientering kan jeg oplyse, at Erhvervs- og Selskabsstyrelsen siden  \r\n\r\n lovforslagets fremsættelse den 6. december har modtaget anmeldelse af ca.  \r\n\r\n 1.000 &#187;skuffeselskaber&#171; fra en anmelder. Disse selskaber er efter  \r\n\r\n det oplyste stiftet henholdsvis den 1. og den 2. december 1991, men er alle  \r\n\r\n anmeldt efter den 6. december. Fra anmelderens side er der fremlagt sædvanlig  \r\n\r\n dokumentation for, at den kontante indskudskapital er til stede. </P>  \r\n\r\n<P>En overgangsordning som den forslåede vil i det konkrete tilfælde ud over  \r\n\r\n at give den pågældende anmelder en særlig økonomisk gevinst medføre, at et  \r\n\r\n betragteligt antal selskaber vil blive omfattet af den 5-årige  \r\n\r\n overgangsperiode. </P>  \r\n\r\n<P>Disse selskaber får således mulighed for i overgangsperioden at drive  \r\n\r\n erhvervsvirksomhed på et svagere økonomisk grundlag end det, lovforslaget  \r\n\r\n tilsigter. </P>  \r\n\r\n<P>Det er derfor min opfattelse, at en ændring af overgangsbestemmelsen som  \r\n\r\n den i spørgsmålet skitserede vil medføre en væsentlig forsinkelse af  \r\n\r\n regeringens bestræbelser for en reduktion af offentlige tilgodehavender og  \r\n\r\n først på længere sigt dæmme op for konkursrytteri. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/01/1992"
        },
        {
            "displayName": "Accession",
            "displayValue": "199114K00150"
        },
        {
            "displayName": "Entydig dokumentidentifikation",
            "displayValue": "CL002215"
        },
        {
            "displayName": "Dato for førstegangsindlæggelse",
            "displayValue": "21/01/1992"
        },
        {
            "displayName": "Dato for indlæggelse",
            "displayValue": "21/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}