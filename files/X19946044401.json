{
    "id": 32573,
    "title": "Servitutpålæg og erstatningfastsættelse ved etablering af transmissionsanlæg for naturgas i Jylland ",
    "documentTypeId": "230",
    "isSagsforlobPeriodValid": false,
    "shortName": "AFG nr 60444 af 02/11/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Indeholder servitutpålægget samt generelle principper for  \r\n\r\n erstatningsfastsættelse m.m. (kun en del af kendelsen indlagt.) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Servitutpålæg og erstatningfastsættelse ved  \r\n\r\n etablering af transmissionsanlæg for naturgas i Jylland </H1>  \r\n\r\n<P></P>  \r\n\r\n<BR>  \r\n\r\n<P> <B>Udskrift af forhandlingsprotokollen for ekspropriationskommissionen  \r\n\r\n til etablering af transmissionsanlæg for naturgas for så vidt angår anlæg i  \r\n\r\n Jylland </B></P>  \r\n\r\n<P>Dubleringsledning Nybro-Egtved </P>  \r\n\r\n<P>(Besigtigelses- og ekspropriationsforretningen den 2. og 3. november 1994)  \r\n\r\n</P>  \r\n\r\n<P>1. hæfte </P>  \r\n\r\n<P> Onsdag den 2. november 1994 kl. 8.30 samledes kommissionen, for at  \r\n\r\n afholde en besigtigelsesforretning i anledning af etablering (dublering) af  \r\n\r\n en naturgastransmissionsledning fra Nybro til Egtved på strækningen i Varde  \r\n\r\n og Helle kommuner for så vidt angår km 8,5 - 13,5. </P>  \r\n\r\n<P> <B>SERVITUTPÅLÆG</B>  </P>  \r\n\r\n<P>For at sikre transmissionsledningen mod beskadigelse eller anden overlast  \r\n\r\n pålægges en servitut i en bredde på 20 m til hver side for ledningens  \r\n\r\n centerlinie. Servitutten, der vil blive tinglyst på de berørte ejendomme, har  \r\n\r\n følgende ordlyd: </P>  \r\n\r\n<P> <B>Servitut</B>  </P>  \r\n\r\n<P>1: Den til enhver tid værende ejer er pligtig at respektere nedlægning og  \r\n\r\n tilstedeværelse af en energiførende ledning med tilbehør (herefter kaldet  \r\n\r\n ledningsanlægget), således som vist på vedhæftede rids. </P>  \r\n\r\n<P>2: Inden for et 10 m bredt bælte omkring ledningens midte (herefter kaldet  \r\n\r\n servitutarealet) gælder følgende bestemmelser: </P>  \r\n\r\n<P>a. Servitutarealet må ikke bebygges eller beplantes med dybtgående rødder  \r\n\r\n eller benyttes på anden måde, der kan være til gene for ledningsanlægget. Ej  \r\n\r\n heller må der placeres hegnspæle o.lign. dybere end 60 cm. Som undtagelse  \r\n\r\n herfra gælder dog: Læhegn kan plantes på tværs af servitutarealet, men ikke  \r\n\r\n inden for en 2 m's afstand fra ledningsmidten. </P>  \r\n\r\n<P>På servitutarealer med eksisterende skov, fredskovpligt eller plantage er  \r\n\r\n det tilladt at foretage beplantning med dybtgående rødder indtil 2 m's  \r\n\r\n afstand fra ledningsmidten. </P>  \r\n\r\n<P>På arealer, der senere måtte blive belagt med fredskovpligt, eller  \r\n\r\n arealer, der senere udlægges som skov eller plantage, kan der foretages  \r\n\r\n beplantning med dybtgående rødder indtil 2 m's afstand fra ledningsmidten,  \r\n\r\n forudsat at der opnås tilladelse fra ledningsejeren. </P>  \r\n\r\n<P>b. Hvor der findes træer eller buske i en afstand indtil 2 m fra  \r\n\r\n ledningsmidten, er ledningsejeren berettiget til på egen bekostning og uden  \r\n\r\n yderligere erstatning at lade friholde et passagebælte på 2 m's bredde på  \r\n\r\n hver side af ledningsmidten og indtil 5 m's højde. Det samme gør sig gældende  \r\n\r\n omkring afmærkningspæle for ledningsanlægget. </P>  \r\n\r\n<P>c. Dræn-, fjernvarme-, vand- og kloakledninger, elektriske kabler o.lign.  \r\n\r\n må ikke nedlægges i servitutarealet uden forudgående aftale med  \r\n\r\n ledningsejeren. Grøftegravning, såvel uddybning, påfyldning eller  \r\n\r\n afgravning/afpløjning af jord eller anlæg af nye veje må ikke finde sted uden  \r\n\r\n tilladelse fra ledningsejeren. Jorden må dyrkes i den udstrækning, det er  \r\n\r\n muligt uden at beskadige ledningsanlægget, dog må jorden ikke bearbejdes  \r\n\r\n dybere end 60 cm. </P>  \r\n\r\n<P>d. Ejer, bruger eller tredjemand må ikke grave, bore m.v. med mekaniske  \r\n\r\n redskaber nærmere end 5 m fra ledningsmidten uden tilladelse fra og under  \r\n\r\n tilsyn af ledningsejeren. </P>  \r\n\r\n<P>e. Ledningsejeren kan lade foretage eftersyn, udskiftninger og  \r\n\r\n vedligeholdelse af ledningen og tilbehør samt nedlægge beskyttelseskabler  \r\n\r\n (diameter indtil 5 cm) for ledningsanlægget i servitutarealet og eventuel  \r\n\r\n foretage påfyldning af jord mod erstatning for derved forvoldt skade  \r\n\r\n (afgrødetab og strukturskade). I mangel af enighed fastsættes erstatningen af  \r\n\r\n 2 af retten udmeldte, uvildige personer. </P>  \r\n\r\n<P>3: Inden for et 40 meter bredt bælte omkring ledningsmidten etableres en  \r\n\r\n sikkerhedszone, hvor der gælder følgende bestemmelser: </P>  \r\n\r\n<P>a. Der må ikke opføres bygninger, som tjener til ophold for mennesker  \r\n\r\n (herved forstås beboelsesbygninger samt andre bygninger, hvori der indrettes  \r\n\r\n faste arbejdsrum eller arbejdspladser). </P>  \r\n\r\n<P>b. Ved opførelse af andre bygninger skal ledningsejeren underrettes. </P>  \r\n\r\n<P>4: Ledningsejeren har i forbindelse med eftersyn, vedligeholdelse m.v. af  \r\n\r\n ledningen færdselsret over ejendommen, idet han i den forbindelse fortrinsvis  \r\n\r\n skal benytte de på ejendommen til enhver tid værende private fællesveje og  \r\n\r\n private veje. Eventuel skade forvoldt af ledningsejeren udbedres af denne. I  \r\n\r\n tilfælde af uenighed indbringes sagen for så vidt angår private fællesveje  \r\n\r\n for vejmyndigheden efter reglerne i privatvejsloven, hvorimod en eventuel  \r\n\r\n tvist vedrørende udbedring af skader på en privatvej eller andet areal,  \r\n\r\n hvorover ledningsejeren har færdedes, afgøres efter reglerne i lov om  \r\n\r\n voldgift. </P>  \r\n\r\n<P>5: Ledningsejeren er berettiget til sammen med ledningsanlægget at  \r\n\r\n overdrage til tredjemand de rettigheder og pligter, som følger af denne  \r\n\r\n servitut. </P>  \r\n\r\n<P>6: Påtaleberettiget er den til enhver tid værende anlægs- og ledningsejer.  \r\n\r\n På nuværende tidspunkt er dette Dansk Naturgas A/S. </P>  \r\n\r\n<P> <B>ERHVERVELSE AF RETTIGHEDER</B>  </P>  \r\n\r\n<P>Til projektets gennemførelse kræves erhvervelse af servitutrettigheder som  \r\n\r\n foran beskrevet, ret til etablering af midlertidige rørlagerpladser samt  \r\n\r\n adgang til udførelse af arbejdet, herunder til midlertidigt arbejdsareal.  \r\n\r\n</P>  \r\n\r\n<P>Dertil kommer ret til midlertidige overkørsler fra offentlige veje i  \r\n\r\n ledningstraceet, færdselsret over tilgrænsende ejendomme mod at erstatte  \r\n\r\n eller udbedre skader, der påføres af ledningsejeren. </P>  \r\n\r\n<P>Arbejdsbæltets bredde vil normalt være ca. 22 m og vil ligge inden for det  \r\n\r\n 40 m brede servitutbælte. </P>  \r\n\r\n<P> <B>KRYDSNING AF JERNBANER, VEJE, VANDLØB OG LEDNINGER</B>  </P>  \r\n\r\n<P> <B>Generelle bestemmelser</B>  </P>  \r\n\r\n<P>Krydsninger af veje, jernbaner og vandløb samt ledninger sker efter  \r\n\r\n nærmere forhandlinger med de respektive vej- og vandløbsmyndigheder. </P>  \r\n\r\n<P>Private og offentlige vandløb, afvandingssystemer m.m. reguleres og/eller  \r\n\r\n retableres i fornødent omfang. </P>  \r\n\r\n<P>Krydsning af DSB's jernbaner foretages i henhold til DSB's Almindelige  \r\n\r\n betingelser for naturgasanlæg, og projektet godkendes af DSB. </P>  \r\n\r\n<P> Torsdag den 3. november 1994 kl. 8.30 fortsatte kommissionen med en  \r\n\r\n besigtigelses- og ekspropriationsforretning for så vidt angår strækningen km  \r\n\r\n 0,3 - 1,9. Forretningen startede ved Nybrovejs skæring med gasledningen. </P>  \r\n\r\n<P>Der fremlagdes arealfortegnelse nr. 573-1 med tilhørende  \r\n\r\n ekspropriationsplaner. </P>  \r\n\r\n<P>Kommissarius oplyste over for kommissionens medlemmer, at der fra 1980 til  \r\n\r\n 1989 har været en aftale mellem naturgasselskaberne og  \r\n\r\n landbrugsorganisationerne vedrørende frivillig fastsættelse af erstatningen i  \r\n\r\n forbindelse med anlæg af transmissionsledninger for olie- og naturgas i  \r\n\r\n landbrugsjord. Aftalen, der ikke var bindende for  \r\n\r\n ekspropriationsmyndighederne, har i vidt omfang ligget til grund for forlig  \r\n\r\n mellem lodsejerne og naturgasselskaberne. </P>  \r\n\r\n<P>Efter den senest reviderede aftale fra 1989 betaltes der en  \r\n\r\n engangserstatning for rådighedsindskrænkninger i henhold til servitut nr. 1  \r\n\r\n varierende fra 1,03 kr. pr. (m2) til 2,13 kr. pr. (m2) afhængig af  \r\n\r\n grundværdien i henhold til den offentlige ejendomsvurdering. </P>  \r\n\r\n<P>For rådighedsindskrænkningen i henhold til servitut nr. 2 betaltes en  \r\n\r\n erstatning på 0,21 kr. pr. (m2). Herudover betaltes efter aftalen erstatning  \r\n\r\n for ejendomsforringelse ved gravearbejde m.v. i forbindelse med ledningens  \r\n\r\n nedlæggelse (strukturskade) ligeledes med varierende beløb - fra 0,62 kr. til  \r\n\r\n 1,23 kr. pr. (m2) afhængig af grundværdien i henhold til den offentlige  \r\n\r\n vurdering. </P>  \r\n\r\n<P>Efter aftalen var der fastsat en minimumserstatning for  \r\n\r\n rådighedsindskrænkning i henhold til de 2 servitutter på 1.000 kr. </P>  \r\n\r\n<P>Herudover ydedes erstatning for øvrige ulemper, f.eks. nærføring til  \r\n\r\n eksisterende bygninger, der hindrer kommende bygningsudvidelser, og sløjfning  \r\n\r\n af læhegn, idet disse erstatninger skulle beregnes særskilt for den enkelte  \r\n\r\n ejendom. </P>  \r\n\r\n<P>Aftalen blev opsagt i 1989 og er ikke siden blevet fornyet. </P>  \r\n\r\n<P>Efter at kommissarius havde gennemgået retspraksis vedrørende  \r\n\r\n erstatningsfastsættelsen for rådighedsindskrænknnger i forbindelse med pålæg  \r\n\r\n af rørledningsservitutter, jfr. utrykt VLD af 27. december 1979 og de deri  \r\n\r\n indeholdte generelle principper samt foreliggende taksationspraksis fra tiden  \r\n\r\n efter aftalens opsigelse, vedtog ekspropriationskommissionen at følge  \r\n\r\n nedenstående i forbindelse med fastsættelsen af erstatninger for  \r\n\r\n naturgasledninger. </P>  \r\n\r\n<P>Erstatningsfastsættelsen bør i tilfælde som de foreliggende ske efter  \r\n\r\n enkelte, faste og så vidt muligt generelt anvendelige kriterier, hvor hensyn  \r\n\r\n tages foruden til størrelsen af det servitutbelagte areal, til de berørte  \r\n\r\n arealers beskaffenhed, ledningsdybden samt ledningens sårbarhed og dermed  \r\n\r\n risikoen for skader. </P>  \r\n\r\n<P>For landbrugsjord i almindelighed finder kommissionen, at den  \r\n\r\n rådighedsindskrænkning og forpligtigelse, som servitutten indebærer, er af  \r\n\r\n forholdsvis begrænset økonomisk betydning. Servitutten hindrer ikke, at  \r\n\r\n arealet dyrkes på normal måde, men alene at jorden ikke må bearbejdes dybere  \r\n\r\n end 60 cm. Med respekt af 2 m's afstanden kan der plantes læhegn. Indgreb i  \r\n\r\n arealer, der allerede er beplantet med træer med dybtgående rødder, behandles  \r\n\r\n i erstatningsmæssig henseende individuelt. </P>  \r\n\r\n<P>For landbrugsjord i almindelighed er realitetsindholdet af servitutten en  \r\n\r\n pligt til agtpågivenhed i forbindelse med behandlingen af jordbunden, navnlig  \r\n\r\n med hensyn til grubning og drænarbejder, og - når bortses fra jorder af en  \r\n\r\n sådan beskaffenhed, at lævirkning har betydning for driften - lægger  \r\n\r\n servitutten således kun i beskedent omfang et bånd på arealets udnyttelse i  \r\n\r\n landbrugsdriften. </P>  \r\n\r\n<P>På baggrund af erfaringer fra det ekssisterende ledningsnet og gjort  \r\n\r\n bekendt med projektets gennemførelsesmetoder samt ledningsejerens løbende  \r\n\r\n sikkerhedsforanstaltninger mener kommissionen ikke, at ledningen er særligt  \r\n\r\n såbar eller, at der er større risiko for skader i tilfælde af ledningsbrud.  \r\n\r\n</P>  \r\n\r\n<P>Kommissionen finder ud fra ovennævnte synspunkter, at der for så vidt  \r\n\r\n angår servitut nr. 1 bør tages hensyn til jordens beskaffenhed og dermed dens  \r\n\r\n anvendelsesmuligheder, idet disse er afgørende for omfanget af den byrde, der  \r\n\r\n pålægges ved servitutten. Kommissionen tager derfor ved  \r\n\r\n erstatningsfastsættelsen udgangspunkt i 3 kategorier af landbrugsjord:  \r\n\r\n Landbrugsjord, der kan indgå i omdrift, engarealer og udyrkbare arealer,  \r\n\r\n f.eks. mose- eller kratarealer. Derimod finder kommissionen det irrelevant  \r\n\r\n inden for de 3 kategorier at graduere erstatningen efter jordens  \r\n\r\n værdiansættelse efter den offentlige vurdering. Denne værdiansættelse er  \r\n\r\n udtryk for jordens bonitet og beliggenhed, og ingen af disse påvirkes af  \r\n\r\n servitutten. </P>  \r\n\r\n<P>For hver af de 3 ovennævnte kategorier har kommissionen fastsat følgende  \r\n\r\n satser, som den vil anvende ved erstatningsfastsættelsen for landbrugsjord i  \r\n\r\n almindelighed - det vil sige landbrugsjord, der er underkastet  \r\n\r\n landbrugspligt, og hvortil der ikke er knyttet forventningsværdi: </P>  \r\n\r\n<PRE>  \r\n\r\n  For servitut nr. 1             pr. (m2)  \r\n\r\n Areal i omdrift                1,25 kr.  \r\n\r\n Areal af eng                   0,60 kr.  \r\n\r\n Udyrkbare arealer              0,25 kr.  \r\n\r\n  For servitut nr. 2            0,20 kr.  \r\n\r\n</PRE>  \r\n\r\n<P>På grund af den ringe betydning dette servitutindgreb har for  \r\n\r\n landbrugsjord i almindelighed, afstås fra at graduere erstatningen i forhold  \r\n\r\n til de 3 nævnte kategorier. </P>  \r\n\r\n<P> <B>Strukturskade,</B> der dækker forringelsen af arbejdsarealet som følge  \r\n\r\n af nedgravningen af ledningen: </P>  \r\n\r\n<P>Erstatningen herfor kan være afhængig af, om der er tale om jorder af en  \r\n\r\n lettere karakter eller af tung, mere leret karakter. For de jorder, der  \r\n\r\n findes på strækningen Nybro-Egtved, finder kommissionen, at erstatningen bør  \r\n\r\n fastsættes således: </P>  \r\n\r\n<PRE>  \r\n\r\n Areal i omdrift                1,00 kr.  \r\n\r\n Areal af eng                   0,40 kr.  \r\n\r\n Udyrkbare arealer              0,10 kr.  \r\n\r\n</PRE>  \r\n\r\n<P>Kommissionen har ikke kunnet acceptere en minimumserstatning på 1.000 kr.  \r\n\r\n som var hjemlet i aftalen, men har i stedet vedtaget at yde alle berørte  \r\n\r\n lodsejere et grundbeløb på 500 kr., der lægges til den erstatning, der efter  \r\n\r\n ovennævnte satser ydes dem. </P>  \r\n\r\n<P>Særlige ulemper, f.eks. tab af læhegn, erstattes efter konkret vurdering i  \r\n\r\n det enkelte tilfælde. </P>  \r\n\r\n<P>Tab af læhegn i 2 m's bæltet, jfr. servitut nr. 1, erstattes særskilt og  \r\n\r\n efterfølgende sammen med midlertidigt tab af læhegn i arbejdsbæltet. </P>  \r\n\r\n<P>Da erstatningen for strukturskade er fastsat forud og generelt, har  \r\n\r\n kommissionen bestemt, at erstatningsfastsættelsen for strukturskade kan tages  \r\n\r\n op indtil 5 år efter anlægsarbejdets afslutning, hvis det viser sig, at der  \r\n\r\n er opstået ganske særlige skader. Som eksempel på sådanne ganske særlige  \r\n\r\n skader kan nævnes, at der opstår en markant udbyttenedgang på hele  \r\n\r\n arbejdsarealet eller væsentlige dele heraf, konstateret efter de 2 første  \r\n\r\n høstår og målt i forhold til de tilgrænsende arealer, eller at et areal er  \r\n\r\n vandlidende 2 år efter arbejdets afslutning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19946044401"
        },
        {
            "displayName": "Entydig dokumentidentifikation",
            "displayValue": "CA000484"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60444"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "02/11/1994"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}