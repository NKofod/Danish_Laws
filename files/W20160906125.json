{
    "id": 177316,
    "title": "Fastholdelse af påbud om at sikre, at arbejdet med løft af port mellem kirkerum og sal planlægges, tilrettelægges og udføres sikkerheds- og sundhedsmæssigt fuldt forsvarligt",
    "documentTypeId": "240",
    "isSagsforlobPeriodValid": true,
    "shortName": "KEN nr 9061 af 27/01/2016",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om at sikre, at arbejdet med løft af port mellem kirkerum og sal planlægges, tilrettelægges og udføres sikkerheds- og sundhedsmæssigt fuldt forsvarligt</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg hos virksomheden og afgav i den forbindelse påbud om at sikre, at arbejdet med løft af port mellem kirkerummet og salen i kirken planlægges, tilrettelægges og udføres, så det er sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">Et enigt nævn fastholdt afgørelsen og lagde vægt på, at de ansatte løftede en port, der vejede ca. 50 kg ved den første del af løftet, og at løftet foregik med ¾ arms rækkeafstand.</p>\r\n   <p class=\"TekstGenerel\">Nævnet lagde i den forbindelse vægt på, at løftet foregik med forværrende faktorer, idet de ansatte løftede porten fra gulvhøjde til over skulderhøjde, samt at der var tale om uhensigtsmæssige arbejdsstillinger, idet de ansatte løftede under knæhøjde i hugsiddende stilling, samt asymmetrisk ved at sidde i let vinklet stilling for at have plads til overkrop og hoved, og med let foroverbøjet stilling.</p>\r\n   <p class=\"TekstGenerel\">Nævnet lagde til grund, at der var tale om en større port, der var opsat med wire og lod mellem kirkerum og sal.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 26. januar 2016 behandlet virksomhedens klage over Arbejdstilsynets afgørelse af 15. oktober 2015 med strakspåbud om at sikre, at arbejdet med løft af port mellem kirkerummet og salen i [navn udeladt] planlægges, tilrettelægges og udføres, så det er sikkerheds- og sundhedsmæssigt fuldt forsvarligt. Risikoen ved løft af porten skal undgås ved hensigtsmæssig tilrettelæggelse af arbejdet herunder ved brug af tekniske hjælpemidler.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 15. oktober 2015 med strakspåbud om at sikre, at arbejdet med løft af port mellem kirkerummet og salen i [navn udeladt] planlægges, tilrettelægges og udføres, så det er sikkerheds- og sundhedsmæssigt fuldt forsvarligt. Risikoen ved løft af porten skal undgås ved hensigtsmæssig tilrettelæggelse af arbejdet herunder ved brug af tekniske hjælpemidler.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet finder, at arbejdet med løft af port mellem kirkerummet og salen i [navn udeladt] ikke var planlagt, tilrettelagt og udført, sikkerheds- og sundhedsmæssigt fuldt forsvarligt.</p>\r\n<p class=\"NormalInd\">Nævnet lægger vægt på, at de ansatte løftede en port, der vejede ca. 50 kg ved den første del af løftet, og at løftet foregik med ¾ arms rækkeafstand.</p>\r\n<p class=\"NormalInd\">Nævnet lægger i den forbindelse vægt på, at løftet foregik med forværrende faktorer, idet de ansatte løftede porten fra gulvhøjde til over skulderhøjde, samt at der var tale om uhensigtsmæssige arbejdsstillinger, idet de ansatte løftede under knæhøjde i hugsiddende stilling, samt asymmetrisk ved at sidde i let vinklet stilling for at have plads til overkrop og hoved, og med let foroverbøjet stilling.</p>\r\n<p class=\"NormalInd\">Nævnet lægger til grund, at der var tale om en større port, der var opsat med wire og lod mellem kirkerum og sal.</p>\r\n<p class=\"NormalInd\">Det fremgår af reglerne om arbejdets udførelse, at arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Endvidere fremgår det af reglerne om arbejdets udførelse, at manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">BEMÆRKNINGER TIL KLAGEN</p>\r\n<p class=\"NormalInd\">I klagen er det anført, at der er tale om en 35 årig gammel foranstaltning, som har fungeret upåklageligt i de forløbne år uden klager fra ansatte eller reaktioner fra offentlige myndigheder.</p>\r\n<p class=\"NormalInd\">Det er endvidere anført, at der ikke er tale om mange løft pr. dag eller løft af omtvistede art hver dag. Porten er normalt kun åben ved følgende lejligheder: 1 åbning til julegudstjenesterne, 1 eller 2 åbninger til konfirmationer i foråret, 1 åbning til særgudstjeneste, samt 1-2 åbninger til store bisættelser. Der er tale om max 8 åbninger pr. år, hvilket svarer til max 4 åbninger pr. person.</p>\r\n<p class=\"NormalInd\">[Navn udeladt] finder, at åbning af port er en meget beskeden aktivitet i kirketjenernes arbejde.</p>\r\n<p class=\"NormalInd\">Arbejdsmiljøklagenævnet skal hertil bemærke, at der ved et løft, som beskrevet, kan være risiko for akutte skader.</p>\r\n<p class=\"NormalInd\">Det er derfor ikke afgørende, om en ansat løfter porten 12-15 gange årligt, som oplyst ved tilsynsbesøget, eller pr. ansat 4 gange om året, som oplyst i klagen.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"Overskriftsnummer2\" style=\"text-align: left;\">Om Arbejdstilsynets ret til at træffe afgørelse</p>\r\n<p class=\"Liste1\">\r\n   <span class=\"Liste1Nr\">•</span> § 77, stk.1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftsnummer2\">Om arbejdets udførelse</p>\r\n<p class=\"Liste1\">\r\n   <span class=\"Liste1Nr\">•</span> § 38, stk.1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 1 og 2, i Arbejdstilsynets bekendtgørelse nr. 1164 af 16. december 1992 om manuel håndtering</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"TabelTekst\" style=\"text-align: center;\">[Navn udeladt]</p>\r\n<p class=\"TabelTekst\" style=\"text-align: center;\">[Stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til</p>\r\n<p class=\"TabelTekst\">[Adressat udeladt]</p>\r\n<p class=\"TabelTekst\">[Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Overskriftsnummer1\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2016"
        },
        {
            "displayName": "Accession",
            "displayValue": "W20160906125"
        },
        {
            "displayName": "Entydig dokumentidentifikation",
            "displayValue": "BE006694"
        },
        {
            "displayName": "Dato for indlæggelse",
            "displayValue": "05/02/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9061"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/01/2016"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 2015-6023-56299"
        },
        {
            "displayName": "Stikord",
            "displayValue": "Ergonomi - Løft, træk, skub, håndtering m.m."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}