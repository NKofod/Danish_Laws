{
    "id": 54193,
    "title": "Skrivelse om personligt tillæg til pensionister (Til kommuner og amtskommuner) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19557 af 06/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om personligt tillæg til pensionister  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommuner og amtskommuner) </P>  \r\n\r\n<BR>  \r\n\r\n<P>Som følge af lovene nr. 388 og 390 af 10. juli 1987 om ændring af lov om  \r\n\r\n social pension vil Sikringsstyrelsen udsende en revideret vejledning om  \r\n\r\n social pension. </P>  \r\n\r\n<P>Den del af lovændringerne, der vedrører personligt tillæg træder i kraft  \r\n\r\n 1. januar 1988 og nedenfor gengives kapitlet om personligt tillæg således,  \r\n\r\n som det vil komme til at indgå i Sikringsstyrelsens reviderede vejledning om  \r\n\r\n social pension. </P>  \r\n\r\n<P>Da overvejelserne om fastsættelse af reglerne for varmetillæg endnu ikke  \r\n\r\n er afsluttet, mangler afsnittet om varmetillæg i kapitlet om personligt  \r\n\r\n tillæg. Såsnart reglerne om varmetillæg foreligger, vil de sammen med  \r\n\r\n vejledningspunktet hertil, blive udsendt herfra på samme måde som denne  \r\n\r\n udsendelse. </P>  \r\n\r\n<P>Den samlede reviderede udgave af vejledningen om social pension kan først  \r\n\r\n færdigredigeres, når reglerne om varmetillæg foreligger og vil formentlig  \r\n\r\n kunne forventes færdigtrykt omkring årsskiftet. </P>  \r\n\r\n<P>Med venlig hilsen </P>  \r\n\r\n<P>F.B. Svarrer </P>  \r\n\r\n<P>/G. Harder Andersen </P>  \r\n\r\n<P>OVERSIGT OVER KAPITEL XIV I VEJLEDNING OM SOCIAL PENSION: </P>  \r\n\r\n<P>Kapitel XIV. Personligt tillæg </P>  \r\n\r\n<PRE>  \r\n\r\n 191. Generelt om personligt tillæg  \r\n\r\n 192. Refusion og rådighedsbeløb  \r\n\r\n 193. Almindeligt personligt tillæg  \r\n\r\n      Personligt tillæg efter § 17, stk. 1  \r\n\r\n 194. Medicin  \r\n\r\n 195. Bistands/plejeydelse  \r\n\r\n 196. Diæt  \r\n\r\n 197. Varmetillæg  \r\n\r\n      Personligt tillæg efter § 17, stk. 2  \r\n\r\n      er udeladt, men vil blive udsendt snarest muligt.  \r\n\r\n 198. Beregning  \r\n\r\n 199. Særligt personligt tillæg  \r\n\r\n      Personligt tillæg efter § 17, stk. 3  \r\n\r\n</PRE>  \r\n\r\n<A NAME=\"K14\"></A>\r\n\r\n<DIV CLASS=KAPITEL ID=\"K14\">  \r\n\r\n<H3 CLASS=KTITLE1 ALIGN=CENTER>KAPITEL XIV </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>PERSONLIGT TILLÆG </I> </P>  \r\n\r\n<P>GENERELT OM PERSONLIGT TILLÆG </P>  \r\n\r\n</DIV>  \r\n\r\n<P CLASS=PUNKT> <B>191.</B> Med virkning fra 1. januar 1988 er der sket en  \r\n\r\n række ændringer i reglerne om personlige tillæg, se lov om social pension §  \r\n\r\n 17. </P>  \r\n\r\n<P>Ændringerne berører ikke de principper, hvorefter de personlige tillæg  \r\n\r\n bliver tildelt, men angår beregningen af de tildelte tillæg. Skønnet ved  \r\n\r\n tildelingen tilkommer som hidtil det sociale udvalg. Tildeling af personligt  \r\n\r\n tillæg omtales nærmere i punkterne 193-197 og 199. Tildelt personligt tillæg  \r\n\r\n beregnes efter bindende regler. Beregningen omtales nærmere i pkt. 198. Der  \r\n\r\n er fastsat bindende regler for personligt tillæg til varme både for så vidt  \r\n\r\n angår tildeling og beregning. Tildeling og beregning af varmetillæg omtales i  \r\n\r\n pkt. 197 og 198. </P>  \r\n\r\n<P>Der kan ydes personligt tillæg til alle pensionstyper, hvis pensionistens  \r\n\r\n økonomiske forhold er særlig vanskelige. Der er ikke i loven begrænsninger  \r\n\r\n for, til hvilke formål tillæg kan ydes. Dog forudsættes det, at pensionistens  \r\n\r\n forhold tages op til en konkret vurdering af behovet og betingelserne for  \r\n\r\n tildelingen. </P>  \r\n\r\n<P>Personlige tillæg kan ydes som et engangsbeløb eller som en løbende  \r\n\r\n ydelse. </P>  \r\n\r\n<P>Personlige tillæg, der ydes løbende tages op til vurdering med jævne  \r\n\r\n mellemrum for at sikre, at betingelserne for ydelsen fortsat er til stede.  \r\n\r\n</P>  \r\n\r\n<P>Ved kommunens afgørelse af om betingelserne for tildeling af personligt  \r\n\r\n tillæg er opfyldt, må der i det konkrete tilfælde anlægges en samlet  \r\n\r\n vurdering af pensionistens økonomiske forhold. Pensionistens eventuelle  \r\n\r\n likvide formue kan ligesom pensionistens indtægt indgå i vurderingen heraf,  \r\n\r\n således at den likvide formues størrelse sættes i relation til det formål,  \r\n\r\n hvortil der søges personligt tillæg, herunder om der er søgt personligt  \r\n\r\n tillæg til en stor engangsydelse eller til en løbende ydelse. </P>  \r\n\r\n<P>Der er fastsat bindende regler for beregningen af personlige tillæg,  \r\n\r\n herunder også varmehjælp. De bindende regler omfatter indtægtsgrænser og  \r\n\r\n aftrapning af personligt tillæg for pensionister med indtægt inden for disse  \r\n\r\n grænser. </P>  \r\n\r\n<P>Personlige tillæg, der svarer til fuld ydelse kan udbetales ved  \r\n\r\n ekstraindtægter på indtil henholdsvis 10.600 kr. for enlige og 16.000 kr. for  \r\n\r\n gifte. Tillæggene vil være aftrappet fuldt ud ved ekstraindtægter på  \r\n\r\n henholdsvis 40.600 kr. for enlige og 61.000 kr. for gifte. Tallene er angivet  \r\n\r\n i pristal 160, svarende til 1. oktober 1987, se nærmere pkt. 198 om  \r\n\r\n beregning. </P>  \r\n\r\n<P>Personlige tillæg efter § 17, stk. 2 til varmeudgifter ydes efter reglerne  \r\n\r\n i Socialministeriets bekendtgørelse af ........, således at personligt tillæg  \r\n\r\n hertil udbetales, når betingelserne i §§ ....... i bekg. (SM) er opfyldt, se  \r\n\r\n nærmere herom i pkt. 197. Varmehjælpen aftrappes efter samme regler som  \r\n\r\n gælder for personligt tillæg efter § 17, stk. 1. </P>  \r\n\r\n<P>I tilfælde, hvor kommunen skønner, at pensionistens økonomiske forhold er  \r\n\r\n ganske særlig vanskelige, kan der undtagelsesvis udbetales personligt tillæg  \r\n\r\n efter § 17, stk. 3. Det kan eksempelvis være i tilfælde, hvor tillæg afholdt  \r\n\r\n efter § 17, stk. 1 og 2 må suppleres, eller hvor der i øvrigt er behov for  \r\n\r\n tillæg, se nærmere herom i pkt. 199. </P>  \r\n\r\n<P>Personligt tillæg ydes almindeligvis efter ansøgning, og kommunen bør  \r\n\r\n vejlede pensionisten om muligheden for hjælp. </P>  \r\n\r\n<P>Personlige tillæg ydes kun, når der ikke er mulighed for hjælp til det  \r\n\r\n pågældende formål efter andre regler i lovgivningen. Der kan normalt ikke  \r\n\r\n ydes hjælp efter bistandslovens regler om kontanthjælp til pensionister. Det  \r\n\r\n følger af bistandslovens afsnit III om kontanthjælp, at denne hjælp som  \r\n\r\n hovedregel ikke kan ydes til pensionister, da de ikke står til rådighed for  \r\n\r\n arbejdsmarkedet i det omfang, det kræves efter § 40 i lov om social bistand.  \r\n\r\n Hvis en person, der modtager folkepension eller førtidspension, har behov for  \r\n\r\n supplerende hjælp, må en sådan ydes som personligt tillæg. Pensionister, der  \r\n\r\n modtager brøkpension, kan ligeledes få dækket et evt. ekstra hjælpebehov ved  \r\n\r\n et personligt tillæg. Ved fastsættelsen af et sådant personligt tillæg kan  \r\n\r\n den disponible indkomst en folkepensionist med fuld optjeningstid har til  \r\n\r\n rådighed være vejledende. </P>  \r\n\r\n<P>Hjælp til en pensionists ikke pensionsberettigede ægtefælle afholdes som  \r\n\r\n hovedregel efter en selvstændig vurdering af dennes egen situation. Den ikke  \r\n\r\n pensionsberettigede ægtefælle skal således i givet fald have hjælp efter  \r\n\r\n bistandsloven. Udgifter vedrørende børns forsørgelse kan derimod dækkes af  \r\n\r\n personligt tillæg, hvor pensionisten har forsørgelsespligten alene eller  \r\n\r\n sammen med en pensionist. Om eventuel tilbagebetaling af personlige tillæg  \r\n\r\n henvises til pkt. 169. </P>  \r\n\r\n<P>REFUSION OG RÅDIGHEDSBELØB </P>  \r\n\r\n<P CLASS=PUNKT> <B>192.</B> Statskassen refunderer kommunens udgifter til  \r\n\r\n social pension med 100% For personlige tillæg refunderes kommunens udgifter  \r\n\r\n dog kun med 75% </P>  \r\n\r\n<P>Personlige tillæg der udbetales efter § 17, stk. 1 og 3 refunderes med 75%  \r\n\r\n indenfor et rådighedsbeløb, jf. § 49, stk. 3. Rådighedsbeløbet er efter loven  \r\n\r\n det maksimale beløb, hvoraf staten yder refusion til personligt tillæg efter  \r\n\r\n § 17, stk. 1 og 3. </P>  \r\n\r\n<P>Personlige tillæg efter § 17, stk. 1 og 3 udover rådighedsbeløbet ydes af  \r\n\r\n den enkelte kommune uden refusion fra staten. </P>  \r\n\r\n<P>Personlige tillæg efter § 17, stk. 2, er afholdt efter bindende regler og  \r\n\r\n holdes derfor udenfor rådighedsbeløbet. Kommunens udgifter til varmehjælp  \r\n\r\n refunderes efter den almindelige refusionsprocent for personlige tillæg med  \r\n\r\n 75% af hele beløbet. </P>  \r\n\r\n<P>Varmehjælp konteres for det år, hvori den kommer til udbetaling.  \r\n\r\n Ekstraregninger i forbindelse med afslutning af regnskabet for fyringssæsonen  \r\n\r\n 1987/88 skal behandles efter reglerne i §§ ..... i bekg. (SM) om varmetillæg  \r\n\r\n og udgiftsføres og anmeldes til refusion som øvrige 1988-udgifter. Ved  \r\n\r\n ekstraordinær stor efterregulering som følge af lav aconto varmehjælp i  \r\n\r\n efteråret 1987, kan der for så vidt varmetillægget efter §§ ....... i bekg.  \r\n\r\n (SM) ikke rækker, evt. ydes personligt tillæg efter § 17, stk. 3, hvis  \r\n\r\n betingelserne herfor i øvrigt er opfyldt. </P>  \r\n\r\n<P>Hvis kommunen har afholdt udgifter til varmehjælp i 1987, men ikke  \r\n\r\n konteret disse inden årets udgang, kan de efter de sædvanlige regler konteres  \r\n\r\n på 1987-regnskabet i kommunernes supplementsperiode. </P>  \r\n\r\n<P>TILDELING </P>  \r\n\r\n<P>ALMINDELIGT PERSONLIGT TILLÆG </P>  \r\n\r\n<P>PERSONLIGT TILLÆG EFTER § 17, STK. 1 </P>  \r\n\r\n<P CLASS=PUNKT> <B>193.</B> Der kan ydes personligt tillæg efter § 17, stk. 1  \r\n\r\n som løbende ydelse eller som enkeltstående ydelse til pensionister, hvis  \r\n\r\n økonomiske forhold er særlig vanskelige. Der er ikke i loven begrænsninger  \r\n\r\n med hensyn til de formål, der kan ydes tillæg til. Det forudsætter  \r\n\r\n imidlertid, at pensionistens forhold tages op til en konkret vurdering og at  \r\n\r\n tillæg kun ydes, hvor kommunen skønner det nødvendigt eller hensigtsmæssigt.  \r\n\r\n Personligt tillæg kan fx ydes til udgifter til medicin, bistand og pleje,  \r\n\r\n tandbehandling, fodbehandling, diæt, briller m.v. </P>  \r\n\r\n<P>Der er hverken sket ændring med hensyn til de formål, hvortil der ydes  \r\n\r\n personligt tillæg, eller med hensyn til størrelsen af tillægget ved fuld  \r\n\r\n ydelse. </P>  \r\n\r\n<P>Personligt tillæg, der ydes løbende, tages op til vurdering med jævne  \r\n\r\n mellemrum for at sikre, at betingelserne for ydelsen fortsat er til stede.  \r\n\r\n</P>  \r\n\r\n<P>De personlige tillæg beregnes efter en personlig tillægsprocent, se pkt.  \r\n\r\n 198. </P>  \r\n\r\n<P>MEDICINHJÆLP </P>  \r\n\r\n<P CLASS=PUNKT> <B>194.</B> Ved lov om offentlig sygesikring er der fastsat  \r\n\r\n regler om størrelsen af det offentliges tilskud til medicin, herunder særlige  \r\n\r\n regler for pensionister og kronisk syge. </P>  \r\n\r\n<P>De nærmere regler om tilskud efter sygesikringsloven er fastsat i  \r\n\r\n Indenrigsministeriets bekendtgørelse nr. 288 af 14. juni 1985 af fortegnelse  \r\n\r\n over lægemidler, der er tilskudsberettigede efter sygesikringsloven. </P>  \r\n\r\n<P>Der er efter sygesikringsloven mulighed for, at lægen i enkelttilfælde kan  \r\n\r\n søge Sundhedsstyrelsen om tilskud til en patients udgifter til lægemidler,  \r\n\r\n der ikke er optaget i bekendtgørelsens fortegnelse. </P>  \r\n\r\n<P>Medicinhjælp kan ydes til al medicin, der er tilskudsberettiget og  \r\n\r\n ordineret af en læge. </P>  \r\n\r\n<P>Der kan endvidere efter kommunens skøn ydes hjælp til lægeordinerede  \r\n\r\n lægemidler, der ikke er tilskudsberettigede. </P>  \r\n\r\n<P>Til de lægemidler, hvor det offentlige efter sygesikringsloven yder  \r\n\r\n tilskud, kan der ydes supplerende hjælp op til 100 pct. af patientens egen  \r\n\r\n udgift. For afsnit II-medicins vedkommende kan det eventuelt besluttes, at  \r\n\r\n der alene ydes hjælp med op til 100 pct. for bestemte lægemidlers  \r\n\r\n vedkommende. I disse tilfælde bør lægemidlerne være anført på  \r\n\r\n medicinbevillingen. </P>  \r\n\r\n<P>For så vidt angår lægeordineret medicin, der ikke er tilskudsberettiget  \r\n\r\n efter sygesikringsloven, bør størrelsen af hjælpen ikke overstige 75 pct. af  \r\n\r\n patientens egen udgift. </P>  \r\n\r\n<P>Personligt tillæg til medicinudgifter beregnes efter pensionistens  \r\n\r\n personlige tillægsprocent, se pkt. 198. De foran angivne højeste procentdele  \r\n\r\n svarer til fuld ydelse. </P>  \r\n\r\n<P>BISTANDS-PLEJEYDELSE </P>  \r\n\r\n<P CLASS=PUNKT> <B>195.</B> Til personer over 67 år, som ikke modtager  \r\n\r\n bistands- eller plejetillæg efter pensionslovens § 37, jfr. § 16, kan der  \r\n\r\n ydes personligt tillæg til dækning af pensionistens udgift til den fornødne  \r\n\r\n hjælp til bistand eller pleje. Personligt tillæg kan her anses som et led i  \r\n\r\n bestræbelserne for at gøre det muligt for pensionisten at forblive i eget  \r\n\r\n hjem så længe som muligt. Tillægget ydes kun i det omfang, behovet ikke  \r\n\r\n dækkes af hjemmehjælp og hjemmesygepleje. </P>  \r\n\r\n<P>For at personligt tillæg kan ydes, bør det dokumenteres, at pensionistens  \r\n\r\n tilstand i en længere periode eller varigt nødvendiggør bistand eller pleje  \r\n\r\n fra andre. Pensionister, som af visitationsmyndigheden er anset for at  \r\n\r\n opfylde betingelserne for optagelse på plejehjem, må almindeligis kunne få  \r\n\r\n personligt tillæg til bistand eller pleje, når de økonomiske betingelser i  \r\n\r\n øvrigt er opfyldt. Men også andre pensionister, der har et bistands- eller  \r\n\r\n plejebehov uden derfor at have behov for at komme på plejehjem, kan have  \r\n\r\n behov for et personligt tillæg. Fx vil blinde og stærkt svagtsynede ofte  \r\n\r\n kunne få et personligt tillæg. </P>  \r\n\r\n<P>I modsætning til bistands- eller plejetillæg bør personligt tillæg  \r\n\r\n maksimalt ydes i det omfang, pensionisten dokumenterer sine udgifter til  \r\n\r\n medhjælp. Der kan også ydes personligt tillæg til hjælp fra eventuelle  \r\n\r\n pårørende, der har påtaget sig at bistå eller pleje pensionisten, når  \r\n\r\n pensionisten har udgifter herved. </P>  \r\n\r\n<P>Pensionister, der modtager hjemmehjælp, kan bevilges personligt tillæg i  \r\n\r\n forbindelse med udgifter til nødvendig bistand eller pleje ud over den, der  \r\n\r\n kan afhjælpes gennem den kommunale hjemmepleje. </P>  \r\n\r\n<P>Hvor det drejer sig om bistand til pensionistens personlige fornødenheder  \r\n\r\n anbefales det, at ydelsen udbetales med et beløb, der normalt ikke overstiger  \r\n\r\n bistandstillæg, jfr. § 49, stk. 1, nr. 13 (fra 1.1.1989 § 49, stk. 1, nr.  \r\n\r\n 10). </P>  \r\n\r\n<P>Hvor det drejer sig om vedvarende pleje eller tilsyn, kan ydelsen  \r\n\r\n udbetales med et beløb, der normalt ikke overstiger plejetillæg, jf. § 49,  \r\n\r\n stk. 1, nr. 14 (fra 1.1.1989 § 49, stk. 1, nr. 11). Kun i ganske særlige  \r\n\r\n tilfælde bør der ydes hjælp, som overstiger nævnte tillæg. </P>  \r\n\r\n<P>De personlige tillæg beregnes efter en personlig tillægsprocent, se pkt.  \r\n\r\n 198. </P>  \r\n\r\n<P>DIÆTKOST </P>  \r\n\r\n<P CLASS=PUNKT> <B>196.</B> Der kan ydes personligt tillæg til ekstraudgiften  \r\n\r\n i forbindelse med lægeordineret diætkost. Ved diætkrævende sukkersyge kan der  \r\n\r\n ydes hjælp til merudgifter som følge af diæten med et månedligt beløb  \r\n\r\n svarende til fx 9% af pensionens grundbeløb for enlige den nærmest  \r\n\r\n forudgående 1. januar. Ansøges der om tilskud herudover, bør udgifterne  \r\n\r\n nærmere dokumenteres. Hvis pensionisten får udbragt varm mad som led i det  \r\n\r\n kommunale omsorgsarbejde, kan beløbet nedsættes til halvdelen. </P>  \r\n\r\n<P>Tillæg beregnes efter pensionistens personlige tillægsprocent. Det nævnte  \r\n\r\n maksimumsbeløb svarer til fuld ydelse. </P>  \r\n\r\n<P>Ved andre lidelser end sukkersyge bør tilsvarende hjælp kun ydes efter  \r\n\r\n forelæggelse af dokumentation for merudgiftens størrelse. </P>  \r\n\r\n<P>BEREGNING </P>  \r\n\r\n<P CLASS=PUNKT> <B>198.</B> Personlige tillæg efter § 17, stk. 1 og 2  \r\n\r\n indtægtsreguleres efter reglerne i lovens § 31, stk. 3 og § .... i bekg.  \r\n\r\n (SM). </P>  \r\n\r\n<P>Intægtsgrundlaget er det samme, som gælder ved beregningen af  \r\n\r\n pensionstillægget, se pkt. 140, dog gælder der et særligt fradragsbeløb for  \r\n\r\n personlige tillæg. </P>  \r\n\r\n<P>Fradragsbeløb og aftrapningsinterval angives henholdsvis i lovens tal  \r\n\r\n (pristal 100) og i pristal 160, svarende til 1. oktober 1987. </P>  \r\n\r\n<P>Fradragsbeløbet udgør for en enlig 6.600/10.600 kr. og for gifte  \r\n\r\n 10.000/16.000 kr., jf. § 29, stk. 3. </P>  \r\n\r\n<P>Aftrapningen sker gradvis for ekstraindkomster i intervallet 6.600/10.600  \r\n\r\n kr. - 36.600/40.600 kr. for enlige og i intervallet 10.000/16.000 kr. -  \r\n\r\n 55.000/61.000 kr. for gifte. </P>  \r\n\r\n<P>Ved et indtægtsgrundlag på størrelse med eller mindre end fradragsbeløbet  \r\n\r\n vil der kunne udbetales personligt tillæg efter § 17, stk. 1 og 2, med det  \r\n\r\n der svarer til fuld ydelse for det der ydes hjælp til, altså med 100%&#187;s  \r\n\r\n tillæg. For hver 300 kr. ekstra i indkomst for enlige og 450 kr. i indkomst  \r\n\r\n for gifte herudover, nedsættes tillægsprocenten for de personlige tillæg med  \r\n\r\n 1%, jf. § 31, stk. 3. </P>  \r\n\r\n<P>På grundlag heraf fastsættes for den enkelte pensionist hver 1. januar en  \r\n\r\n personlig tillægsprocent, hvorefter de personlige tillæg beregnes. </P>  \r\n\r\n<P>Tillægsprocenten fastsættes for et år ad gangen i forbindelse med den  \r\n\r\n almindelige fastsættelse af pensionen, jf. § 39. </P>  \r\n\r\n<P>Hvis der sker ændringer i indtægtsgrundlaget efter § 29 eller i de  \r\n\r\n personlige forhold, således at disse begrunder en ændring af den personlige  \r\n\r\n tillægsprocent, fastsættes en ny tillægsprocent på baggrund heraf. Ved  \r\n\r\n omregning af pensionen i løbet af året, se pkt. 158-166, skal der samtidig,  \r\n\r\n hvis det ændrede indtægtsgrundlag begrunder det, fastsættes en ny personlig  \r\n\r\n tillægsprocent. </P>  \r\n\r\n<P>Indtægtsreguleringen betyder, at der ikke kan ydes personlige tillæg, hvis  \r\n\r\n indtægten beregnet efter § 29, stk. 1 og 3 overstiger 36.600/40.600 kr. for  \r\n\r\n enlige og 55.000/61.000 kr. for gifte. Disse beløb svarer til de indtægter,  \r\n\r\n som pensionisten kan have før aftrapningen af pensionstillægget påbegyndes.  \r\n\r\n Se pkt. 141 om aftrapning af pensionstillæg i fortsættelse af personligt  \r\n\r\n tillæg. </P>  \r\n\r\n<P>Fradragsbeløbet reguleres hver 1. januar på grundlag af  \r\n\r\n reguleringspristallet for foregående oktober. For perioden fra 1. januar 1991  \r\n\r\n - 1. januar 1995 reguleres fradragsbeløbet dog ikke, og en evt. ændring af  \r\n\r\n reguleringspristallet for denne periode medfører ikke ændring af  \r\n\r\n fradragsbeløbet den 1. januar 1996 eller senere. </P>  \r\n\r\n<P>Eksempler på beregning af den personlige tillægsprocent: </P>  \r\n\r\n<P>(Se afsnittet om den årlige fastsættelse). </P>  \r\n\r\n<P>For en enlig pensionist </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n Indtægt opgjort    Fradragsbeløb      Aftrapnings-      Personlig  \r\n\r\n efter § 29,        efter § 29         procent           tillægs-  \r\n\r\n stk. 1             stk. 3 x)                            procent  \r\n\r\n ---------------------------------------------------------------------  \r\n\r\n                                       4.400  \r\n\r\n    15.000            10.600           ------ = 14       100 - 14 = 86  \r\n\r\n                                         300  \r\n\r\n                                       14.400  \r\n\r\n    25.000            10.600           ------ = 48       100 - 48 = 52  \r\n\r\n                                          300  \r\n\r\n                                       24.400  \r\n\r\n    35.000            10.600           ------ = 81       100 - 81 = 19  \r\n\r\n                                          300  \r\n\r\n For en gift pensionist  \r\n\r\n ---------------------------------------------------------------------  \r\n\r\n    25.000            16.000            9.000            100 - 20 = 80  \r\n\r\n                                       ------ = 75  \r\n\r\n                                          450  \r\n\r\n    50.000            16.000           34.000            100 - 75 = 25  \r\n\r\n                                       ------ = 75  \r\n\r\n                                          450  \r\n\r\n    58.000            16.000           42.000            100 - 93 = 7  \r\n\r\n                                       ------ = 93  \r\n\r\n                                          450  \r\n\r\n</PRE>  \r\n\r\n<P> </P>  \r\n\r\n<UL CLASS=PLAIN-LIST>  \r\n\r\n<LI>x) Anført i pristal 160 pr. 1. oktober 1987. </LI>  \r\n\r\n</UL>  \r\n\r\n<P>SÆRLIGT PERSONLIGT TILLÆG </P>  \r\n\r\n<P>PERSONLIGT TILLÆG EFTER § 17, STK. 3 </P>  \r\n\r\n<P CLASS=PUNKT> <B>199.</B> Udover hvad der følger af lovens § 17, stk. 1 og  \r\n\r\n 2, kan der undtagelsesvis, når særlige omstændigheder taler for det, ydes  \r\n\r\n personligt tillæg, hvis pensionistens økonomiske forhold er ganske særlig  \r\n\r\n vanskelige, jf. § 17, stk. 3. Særligt personligt tillæg efter § 17, stk. 3  \r\n\r\n vil eksempelvis kunne ydes i de situationer, hvor det personlige tillæg  \r\n\r\n beregnet efter den personlige tillægsprocent ikke dækker udgifterne i  \r\n\r\n fornødent omfang, således at pensionistens økonomiske forhold betragtes som  \r\n\r\n ganske særlig vanskelige. Særligt personligt tillæg vil ligeledes kunne ydes  \r\n\r\n i ganske akutte trangstilfælde. </P>  \r\n\r\n<P>Tillæg ydet efter stk. 3 er ikke indtægtsregulerede og skal derfor ikke  \r\n\r\n aftrappes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19871955754"
        },
        {
            "displayName": "Entydig dokumentidentifikation",
            "displayValue": "CM013071"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19557"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "06/11/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sikringsstyrelsen"
        },
        {
            "displayName": "Ressortministeriets journalnummer",
            "displayValue": "Sikringsstyrelsens, 2. afd. 1. kt."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}