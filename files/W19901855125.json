{
    "id": 37096,
    "title": "Vurdering fast ejendom - grundværdi - landbrug - byzone - lokalplanforslag. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18551 af 19/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landsskatteretten forhøjede skyldrådets ansættelse af grundværdien for  \r\n\r\n et delvist byggemodnet areal i byzone under henvisning til, at det på  \r\n\r\n vurderingstidspunktet måtte fremstå som overvejende sandsynligt for en  \r\n\r\n fornuftig køber, at et fremlagt lokalplanforslag ville blive vedtaget.  \r\n\r\n Arealværdien blev forhøjet fra 50 kr. pr. m2 til 150 kr. under henvisning til  \r\n\r\n de konstaterede salgspriser i området omkring vurderingstidspunktet,  \r\n\r\n ejendommens særligt attraktive beliggenhed samt et skøn over størrelsen af de  \r\n\r\n på vurderingstidspunktet afholdte byggemodningsudgifter. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vurdering fast ejendom - grundværdi - landbrug -  \r\n\r\n byzone - lokalplanforslag. (* 1) </H1>  \r\n\r\n<P></P>  \r\n\r\n<P>Ejendommen var en landbrugsejendom med et jordtilliggende på 23,6156 ha,  \r\n\r\n hvoraf 27.855 m2 var beliggende i byzone. </P>  \r\n\r\n<P>Advokat A klagede for ejerne over den af skyldrådet ved 18. alm. vurdering  \r\n\r\n pr. 1. januar 1986 foretagne ansættelse af byzonejorden til 50 kr. pr. m2 med  \r\n\r\n påstand om forhøjelse til 150 kr. pr. m2. </P>  \r\n\r\n<P>Landsskatteretten besigtigede ejendommen, hvorved det bl.a. blev oplyst,  \r\n\r\n at det pågældende areal siden midten af 1960'erne havde været disponeret for  \r\n\r\n udstykning og blev lagt i inderzone, og at det siden by- og landzonelovens  \r\n\r\n ikrafttræden i 1970 havde været beliggende i byzone. I 1984 stillede kommunen  \r\n\r\n sig positivt til et andragende om udstykning af arealet, og på  \r\n\r\n vurderingstidspunktet den 1. januar 1986 var arealet omfattet af Forslag til  \r\n\r\n lokalplan nr. 37 og udlagt til tæt-lav boligbebyggelse. Den 14. januar 1986  \r\n\r\n vedtog byrådet imidlertid at følge en i december 1985 for klageren helt  \r\n\r\n uventet afgiven indstilling fra byplan- og miljøudvalget om at opgive  \r\n\r\n lokalplanforslaget og tilbageføre arealet til landzone. Som følge af en  \r\n\r\n indsigelse fra klagernes advokat om, at byrådet havde tilsidesat  \r\n\r\n offentlighedslovens regler, forelå endelig beslutning om at forkaste  \r\n\r\n lokalplanforslaget først den 24. maj 1988. </P>  \r\n\r\n<P>Til støtte for påstanden gjorde advokaten gældende, at det ved ansættelsen  \r\n\r\n af grundværdien burde lægges til grund, at man på vurderingstidspunktet kunne  \r\n\r\n påregne at foretage udstykning og bebyggelse af arealet i overensstemmelse  \r\n\r\n med lokalplanforslaget. </P>  \r\n\r\n<P>Han henviste endvidere til, at en ansættelse på 150 kr. pr. m2 forekom  \r\n\r\n forsigtig, når hensås til de opnåede salgspriser for 2 nærmere angivne  \r\n\r\n sammenligningsejendomme i området samt til, at en betydelig del af udgifterne  \r\n\r\n til byggemodning allerede var afholdt. </P>  \r\n\r\n<P>Landsskatteretten bemærkede, at grundværdien for arealer i byzone i  \r\n\r\n henhold til bestemmelsen i vurderingslovens § 16 skal ansættes til det beløb,  \r\n\r\n som efter gældende handelspriser antages at kunne opnås for det pågældende  \r\n\r\n areal i ubebygget stand ved salg til en efter samtlige forhold økonomisk god  \r\n\r\n anvendelse, i hvilken henseende hensyn må tages til såvel arealets form og  \r\n\r\n størrelse som til udstykningsmuligheder. </P>  \r\n\r\n<P>Efter de foreliggende oplysninger fandt retten, at det måtte lægges til  \r\n\r\n grund, at det på vurderingstidspunktet fremstod som overvejende sandsynligt  \r\n\r\n for en fornuftig køber, at det fremlagte lokalplanforslag ville blive  \r\n\r\n vedtaget. Under hensyn til det fremkomne om de konstaterede priser i området  \r\n\r\n omkring vurderingstidspunktet sammenholdt med klageejendommens særlige  \r\n\r\n attraktive beliggenhed og et skøn over størrelsen af de på  \r\n\r\n vurderingstidspunktet afholdte byggemodningsudgifter fandt Landsskatteretten  \r\n\r\n herefter at kunne tiltræde klagerens påstand om en ansættelse på 150 kr. pr.  \r\n\r\n m2 grundareal i byzone. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 11, 1990, side 904"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901855125"
        },
        {
            "displayName": "Entydig dokumentidentifikation",
            "displayValue": "CA005031"
        },
        {
            "displayName": "Dato for indlæggelse",
            "displayValue": "26/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18551"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "19/09/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8407-1725"
        },
        {
            "displayName": "Stikord",
            "displayValue": "LOKALPLANFORSLAG."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}