{
    "id": 202053,
    "title": "Pressenævnets kendelse i sag nr. 2018-80-0129",
    "documentTypeId": "240",
    "isSagsforlobPeriodValid": true,
    "shortName": "KEN nr 9431 af 12/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0129</p>\r\n<div class=\"Resume\">\r\n   <p class=\"TekstGenerel\">Medlem af regionsrådet i Region Nordjylland har ikke retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et medlem af regionsrådet i Region Nordjylland klagede til Pressenævnet over placeringen af en rettelse af en artikel bragt i NORDJYSKE Stiftstidende. Personen ønskede en udtalelse fra Pressenævnet om, hvorvidt NORDJYSKE Stiftstidende i den konkrete sag havde håndteret og placeret rettelsen korrekt. Pressenævnet afviser at behandle klagen, fordi klager hverken direkte eller indirekte er nævnt i artiklen og derfor ikke har retlig interesse.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over placeringen af en rettelse bragt i NORDJYSKE Stiftstidende den 20. april 2018, idet han mener, at god presseskik er tilsidesat.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den påklagede rettelse var den 20. april 2018 placeret øverst til højre på avisens side 2. Rettelsen angik en artikel ”<span class=\"Italic\">Slagsmål om helikoptere</span>” bragt i NORDJYSKE Stiftstidende den 19. april 2018. Denne artikel omhandlede en udbudsretlig tvist mellem interesse- og arbejdsgiverorganisationen Danske Regioner og Scandinavian Medicopter. Her angav NORDJYSKE Stiftstidende blandt andet, at regionerne havde tabt en sag i landsretten, og at den nu skulle for Højesteret. Artiklen blev bragt på avisens forside og blev suppleret af artikler på dobbeltsider inde i avisen.</p>\r\n<p>\r\n</p>\r\n<p>I rettelsen skrev avisen, at ankesagen til Højesteret var hævet efter ønske fra Babcock Scandinavian Air Ambulance AB, der i mellemtiden havde opkøbt Scandinavian Medicopter. Derudover præciserede avisen i rettelsen, at landsretten fandt regionernes evalueringsmodel uegnet, men at retten ikke pålagde regionerne at opsige kontrakten.</p>\r\n<p>\r\n</p>\r\n<p>Den 25. april 2018 bragte NORDJYSKE Stiftstidende på side 7 [Klager]s indlæg <span class=\"Italic\">”Stor fejl – lille dementi”</span>, hvori han tilkendegav sin holdning til placeringen af den bragte rettelse. NORDJYSKE Stiftstidende henviste i forlængelse af indlægget til, at rettelsen var bragt i overensstemmelse med NORDJYSKE Stiftstidendes faste placering af rettelser, kendelser og genmæler efter aftale med Pressenævnet.</p>\r\n<p>\r\n</p>\r\n<p>[Klager]s klage er modtaget i Pressenævnet den 26. april 2018. Han har i mail af 3. maj 2018 til Pressenævnet anført, at han har retlig interesse i klagen, da han er medlem af regionsrådet i Region Nordjylland.</p>\r\n<p>\r\n</p>\r\n<p>[Klager] har til støtte for klagen blandt andet anført, at han betragter klagen som principiel og ønsker en udtalelse fra Pressenævnet om, hvorvidt NORDJYSKE Stiftstidende i den konkrete sag har håndteret og placeret rettelsen korrekt. Derimod er hensigten med klagen ikke, at NORDJYSKE Stiftstidende pålægges yderligere i den konkrete sag, som han anser for afsluttet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>Klagen angår en rettelse af en artikel bragt i NORDJYSKE Stiftstidende.</p>\r\n<p>\r\n</p>\r\n<p>[Klager] er ikke selv omtalt i den påklagede artikel, men han har henvist til, at han som medlem af regionsrådet i Region Nordjylland har retlig interesse.</p>\r\n<p>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet. ¬</p>\r\n<p>Henset til, at [Klager] ikke har indsendt fuldmagt til at repræsentere Danske Regioner og ikke er direkte eller indirekte nævnt i NORDJYSKE Stiftstidendes omtale, kan [Klager] ikke anses for at have en sådan direkte, væsentlig og individuel interesse, at han kan anses for klageberettiget.</p>\r\n<p>\r\n</p>\r\n<p>Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Til orientering kan det oplyses, at efter medieansvarsloven skal Pressenævnets kendelser offentliggøres på en så fremtrædende måde, som det med rimelighed kan forlanges. Pressenævnet har udarbejdet retningslinjer for, hvordan nævnets kritik kan forventes offentliggjort, hvis der er tale om en fældende kendelse, og nævnet pålægger mediet at offentliggøre kendelsen. I tilfælde, hvor nævnet ikke har pålagt en specifik placering, skal offentliggørelse ske på det sted i mediet, hvor mediet har forpligtet sig til at ville offentliggøre kritik fra Pressenævnet (i mediets rettelsesspalte). Mediers aftaler om offentliggørelse fremgår af Pressenævnets hjemmeside. Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</p>\r\n<p>NORDJYSKE Stiftstidende har over for Pressenævnet tilkendegivet, at avisen forpligter sig til at bringe en eventuel kendelse fra Pressenævnet ved en placering ”øverst i højre spalte på side 2”.</p>\r\n<p>\r\n</p>\r\n<p>Afgjort den 12. juni 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/06/2018"
        },
        {
            "displayName": "Accession",
            "displayValue": "W20180943125"
        },
        {
            "displayName": "Entydig dokumentidentifikation",
            "displayValue": "AA010713"
        },
        {
            "displayName": "Dato for indlæggelse",
            "displayValue": "14/06/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9431"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "12/06/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0129"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}