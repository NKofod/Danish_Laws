{
    "id": 113070,
    "title": "1986 LSF 214   FORSLAG TIL LOV OM ÆNDRING AF LOV OM BESKATNING AF FORTJENESTE VED   AFSTÅELSE AF AKTIER M.V. (BESKATNING AF UDLODNING VED OPHØR AF VISSE   ANDELSSELSKABER M.V.) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 214",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 214 </P>  \r\n\r\n<P></P>  \r\n\r\n<P>Forslag til Lov om ændring af lov om beskatning af fortjeneste ved  \r\n\r\n afståelse af aktier m.v. (Beskatning af udlodning ved ophør af visse  \r\n\r\n andelsselskaber m.v.) </P>  \r\n\r\n<P></P>  \r\n\r\n<P>Fremsat af Thoft (SF) Gade (SF) Leif Hermann (SF) Lenger (SF) Ebba Strange  \r\n\r\n (SF) </P>  \r\n\r\n<P></P>  \r\n\r\n<P>den 5. marts 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 22. maj 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870031130\"> Lov nr 311 af 25/05/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om beskatning af fortjeneste ved afståelse af aktier m.v., jf. </P>  \r\n\r\n<P>lovbekendtgørelse nr. 371 af 22. juli 1983, som ændret senest ved </P>  \r\n\r\n<P>lov nr. 146 af 19. marts 1986, foretages følgende ændring: </P>  \r\n\r\n<P>Efter § 2 a indsættes som ny paragraf: </P>  \r\n\r\n<P>&#187;§ 2 b. Ved opgørelse af den skattepligtige indkomst medregnes </P>  \r\n\r\n<P>fortjeneste eller tab ved udlodning af likvidationsprovenu i </P>  \r\n\r\n<P>andelsselskaber omfattet af selskabsskattelovens § 1, stk. 1, nr. </P>  \r\n\r\n<P>3 a eller 4, og i foreninger omfattet af selskabsskattelovens § 1, </P>  \r\n\r\n<P>stk. 1, nr. 6, hvis formål er at fremme medlemmernes fælles </P>  \r\n\r\n<P>erhvervsmæssige interesser gennem deres deltagelse i foreningens </P>  \r\n\r\n<P>virksomhed som aftagere, leverandører eller på anden, lignende </P>  \r\n\r\n<P>måde, når udlodningen finder sted i det indkomstår, hvori </P>  \r\n\r\n<P>andelsselskabet eller foreningen endeligt opløses. </P>  \r\n\r\n<P>Stk. 2. Fortjeneste eller tab ved afståelse af andelsbeviser eller </P>  \r\n\r\n<P>andele i selskaber eller foreninger som nævnt i stk. 1 medregnes </P>  \r\n\r\n<P>ved opgørelsen af den skattepligtige indkomst, hvis andelsbeviset </P>  \r\n\r\n<P>m.v. afstås den 22. maj 1987 eller senere. </P>  \r\n\r\n<P>Stk. 3. Fortjenesten eller tabet opgøres efter stk. 1 som forskellen </P>  \r\n\r\n<P>mellem likvidationsprovenuet og anskaffelsessummen og efter stk. 2 </P>  \r\n\r\n<P>som forskellen mellem afståelsessummen og anskaffelsessummen for </P>  \r\n\r\n<P>de pågældende andelsbeviser m.v. </P>  \r\n\r\n<P>Stk. 4. I tilfælde, der omfattes af stk. 1 eller stk. 2, finder </P>  \r\n\r\n<P>reglerne i § 2, § 2 a, §§ 3-9 og § 13 ikke anvendelse. </P>  \r\n\r\n<P>Stk. 5. Ministeren for skatter og afgifter eller den, han bemyndiger </P>  \r\n\r\n<P>dertil, kan i det enkelte tilfælde tillade, at fortjeneste ved </P>  \r\n\r\n<P>afståelse af andelsbeviser m.v. ikke omfattes af stk. 2-4, hvis </P>  \r\n\r\n<P>selskabet eller foreningen er stiftet før den 22. maj 1987 og det </P>  \r\n\r\n<P>må anses for godtgjort, at afståelsen ikke er sket for at undgå </P>  \r\n\r\n<P>beskatning efter stk. 1.&#171; </P>  \r\n\r\n<P>§ 2 </P>  \r\n\r\n<P>I § 33, stk. 3, i lov om opkrævning af indkomst- og formueskat for </P>  \r\n\r\n<P>personer m.v. (kildeskat), jf. lovbekendtgørelse nr. 676 af 1. </P>  \r\n\r\n<P>oktober 1986, som senest ændret ved lov nr. 111 af 11. marts 1987, </P>  \r\n\r\n<P>ændres: &#187;§ 3 eller § 4, stk. 2 og 3,&#187; til: &#187;§§ 2 a, 2 b, 3  \r\n\r\n eller § </P>  \r\n\r\n<P>4, stk. 2 og 3,&#187;. </P>  \r\n\r\n<P>§ 3 </P>  \r\n\r\n<P>I lov nr. 151 af 19. marts 1986 om indkomstskat og formueskat for </P>  \r\n\r\n<P>personer m.v. (personskatteloven) indsættes efter § 4, stk. 1, nr. </P>  \r\n\r\n<P>5: </P>  \r\n\r\n<P>&#187;5 a) skattepligtig fortjeneste og fradragsberettiget tab ved </P>  \r\n\r\n<P>udlodning af likvidationsprovenu og afståelse af andelsbeviser </P>  \r\n\r\n<P>m.v. efter aktieavancebeskatningslovens § 2 b,&#187;. </P>  \r\n\r\n<P>§ 4 </P>  \r\n\r\n<P>I lov om beskatning ved fusion af aktieselskaber m.v., jf. </P>  \r\n\r\n<P>lovbekendtgørelse nr. 495 af 24. september 1981, som ændret ved </P>  \r\n\r\n<P>lov nr. 144 af 25. marts 1987, affattes § 12 således: </P>  \r\n\r\n<P>&#187;§ 12. Bestemmelserne i kapitel 1, bortset fra § 3, § 4 og § 6, </P>  \r\n\r\n<P>finder tilsvarende anvendelse </P>  \r\n\r\n<P>1) ved fusion af de i selskabsskattelovens § 1, stk. 1, nr. 3, eller </P>  \r\n\r\n<P>stk. 2, 1. pkt., nævnte brugsforeninger og hovedforeninger, eller </P>  \r\n\r\n<P>2) når en eller flere af de i nr. 1) nævnte brugsforeninger eller </P>  \r\n\r\n<P>hovedforeninger fusionerer med en eller flere af de </P>  \r\n\r\n<P>indkøbsforeninger og hovedforeninger, som er nævnt i </P>  \r\n\r\n<P>selskabsskattelovens § 1, stk. 1, nr. 3 a, eller stk. 2, 2. pkt., </P>  \r\n\r\n<P>eller </P>  \r\n\r\n<P>3) ved fusion af de i selskabsskattelovens § 1, stk. 1, nr. 3 a, </P>  \r\n\r\n<P>eller stk. 2, 2. pkt., nævnte indkøbsforeninger og hovedforeninger </P>  \r\n\r\n<P>eller </P>  \r\n\r\n<P>4) ved fusion af de i selskabsskattelovens § 1, stk. 1, nr. 4, nævnte </P>  \r\n\r\n<P>produktions- og salgsforeninger, eller </P>  \r\n\r\n<P>5) når en af de i nr. 1), 3) eller 4) nævnte foreninger fusionerer </P>  \r\n\r\n<P>med et eller flere af de i § 1, stk. 1, nævnte selskaber, når den </P>  \r\n\r\n<P>fortsættende forening besidder samtlige aktier eller anparter i </P>  \r\n\r\n<P>det ophørende selskab. </P>  \r\n\r\n<P>Stk. 2. Det i stk. 1, nr. 2), anførte gælder dog kun, såfremt den </P>  \r\n\r\n<P>fortsættende forening er omfattet af selskabsskattelovens § 1, </P>  \r\n\r\n<P>stk. 1, nr. 3.&#171; </P>  \r\n\r\n<P>§ 5 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. Loven har virkning for udlodning af likvidationsprovenu i </P>  \r\n\r\n<P>andelsselskaber m.v., der endeligt opløses den 5. marts 1987 eller </P>  \r\n\r\n<P>senere, og for fusioner af andelsselskaber m.v. og for afståelse </P>  \r\n\r\n<P>af andelsbeviser m.v., der finder sted den 22. maj 1987 eller </P>  \r\n\r\n<P>senere. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 596 </P>  \r\n\r\n<P>§ 1 </P>  \r\n\r\n<P>I lov om beskatning af fortjeneste ved afståelse af aktier m.v., jf. </P>  \r\n\r\n<P>lovbekendtgørelse nr. 371 af 22. juli 1983, som ændret senest ved </P>  \r\n\r\n<P>lov nr. 146 af 19. marts 1986, foretages følgende ændringer: </P>  \r\n\r\n<P>1. Efter § 2 a indsættes som ny paragraf: </P>  \r\n\r\n<P>&#187;§ 2 b. Udlodninger som følge af likvidation eller foreningsophør hos  \r\n\r\n</P>  \r\n\r\n<P>andelsselskaber og foreninger m.v., der er skattepligtige efter </P>  \r\n\r\n<P>reglerne i selskabsskattelovens § 1, stk. 1, nr. 3 a, 4 og 6, </P>  \r\n\r\n<P>skal, når medlemskabet af andelsselskabet, foreningen m.v. er et </P>  \r\n\r\n<P>led i skatteyderens erhvervsmæssige virksomhed, altid medregnes </P>  \r\n\r\n<P>ved opgørelsen af den skattepligtige almindelige indkomst og </P>  \r\n\r\n<P>opgøres efter reglerne i selskabsskattelovens § 5.&#171; </P>  \r\n\r\n<P>2. I § 5, STK. 1, 1. PKT. ændres &#187;§ 2, stk. 3, 1. pkt., og § 2  \r\n\r\n a&#171; </P>  \r\n\r\n<P>til: &#187;§ 2, stk. 3, 1. pkt., § 2 a og § 2 b&#171;. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Stk. 2. Loven har virkning for udlodninger, der udbetales som følge </P>  \r\n\r\n<P>af endelig beslutning om likvidation eller foreningsophør den 5. </P>  \r\n\r\n<P>marts eller senere. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>GENERELLE BEMÆRKNINGER </P>  \r\n\r\n<P>Lovforslaget har til formål at forhindre, at den type </P>  \r\n\r\n<P>andelsselskaber, kooperative virksomheder og foreninger m.v., der </P>  \r\n\r\n<P>er underkastet de særlig lempelige beskatningsregler, kan </P>  \r\n\r\n<P>likvideres med store skattefrie udlodninger til andelshaverne. </P>  \r\n\r\n<P>Udlodninger bliver efter forslaget fremover beskattet som </P>  \r\n\r\n<P>almindelig indkomst. </P>  \r\n\r\n<P>Forslaget vil dermed stoppe det hul i aktieavancebeskatningsloven, </P>  \r\n\r\n<P>der er opstået, efter at ministeren har fastslået, at fortjeneste </P>  \r\n\r\n<P>eller tab ved udlodning af likvidationsprovenu fra andelsselskaber </P>  \r\n\r\n<P>i det kalenderår, hvori selskabet endeligt opløses, skattemæssigt </P>  \r\n\r\n<P>skal behandles efter reglerne i aktieavancebeskatningsloven, </P>  \r\n\r\n<P>hvorefter likvidationsudlodningen efter 3 års ejertid normalt ikke </P>  \r\n\r\n<P>medfører skattemæssige konsekvenser for andelshaverne (se bilag). </P>  \r\n\r\n<P>Som det fremgår af bilag 1, bekræfter ministeren, at går f.eks. 15 </P>  \r\n\r\n<P>vognmænd sammen og stifter et andelsselskab, som har til formål at </P>  \r\n\r\n<P>indkøbe benzin til videresalg til vognmændene, vil et i selskabet </P>  \r\n\r\n<P>akkumuleret overskud normalt blive betragtet som skattefrit, hvis </P>  \r\n\r\n<P>selskabet likvideres og overskuddet udloddes til andelshaverne, </P>  \r\n\r\n<P>når blot disse har deltaget som andelshavere i mindst 3 år - jf. </P>  \r\n\r\n<P>3-års reglen for skattefritagelse af fortjeneste ved salg af </P>  \r\n\r\n<P>aktier. </P>  \r\n\r\n<P>Forslagsstillerne mener herved, at der er opstået en helt uholdbar </P>  \r\n\r\n<P>situation, idet andelsselskabet eller foreningen, såfremt det </P>  \r\n\r\n<P>opfylder visse betingelser, jf. selskabsskattelovens § 1, stk. 1, </P>  \r\n\r\n<P>nr. 3 a, 4 og 6, således er underkastet en langt lavere beskatning </P>  \r\n\r\n<P>- i visse tilfælde slet ingen - end normalt. </P>  \r\n\r\n<P>Hullet vil uden tvivl bevirke, at erhvervsdrivende vil udnytte dette, </P>  \r\n\r\n<P>såfremt det ikke stoppes. </P>  \r\n\r\n<P>Lovforslaget har også til formål, at værne de bestående lokale </P>  \r\n\r\n<P>andelsselskaber i landbruget, hvor slagtningerne af </P>  \r\n\r\n<P>andelsselskaber naturligt nok fremskyndes ved udsigten til </P>  \r\n\r\n<P>udbetaling af et stort skattefrit beløb i forbindelse med </P>  \r\n\r\n<P>foreningsophør eller likvidation. Lovforslaget skal derfor ses som </P>  \r\n\r\n<P>en håndsrækning til en bevarelse af levedygtige lokale indkøbs- og </P>  \r\n\r\n<P>salgsselskaber inden for dansk andelsbevægelse. </P>  \r\n\r\n<P>Der findes i dag en række eksempler på de i denne lov berørte og </P>  \r\n\r\n<P>hidtil skattefrie likvidationsudlodninger. Tidligere er Sandager </P>  \r\n\r\n<P>Foderstofforening på Fyn solgt til firma Carl Rasmussen A/ S, </P>  \r\n\r\n<P>hvorved et enkelt medlem fik over 300.000 udbetalt i skattefri </P>  \r\n\r\n<P>likvidationsudlodning. I 1985 blev Stoholm Lokalforening ved Skive </P>  \r\n\r\n<P>opslugt af DLG. I 1986 var det Lyhne Foderstof- og </P>  \r\n\r\n<P>Gødningsforening ved Tarm og senere samme år Thorsager </P>  \r\n\r\n<P>Foderstofforening på Djursland, der blev opkøbt af DLG. I alle </P>  \r\n\r\n<P>tilfælde fik medlemmerne i gennemsnit 50-60.000 skattefrie kroner </P>  \r\n\r\n<P>i hånden ved beslutningen om at likvidere den lokale &#187;andel&#171;, og  \r\n\r\n</P>  \r\n\r\n<P>udlodninger i 200.000-300.000 kr.s størrelsen har været normalt </P>  \r\n\r\n<P>til enkelte andelshavere. </P>  \r\n\r\n<P>Men hermed er den sidste likvidering desvære ikke foretaget. Ifølge </P>  \r\n\r\n<P>Amtsavisen Randers er den næste lokale andelsforening, som står </P>  \r\n\r\n<P>for tur, Hammershøj Centralforening, der på sin generalforsamling </P>  \r\n\r\n<P>den 2. marts 1987 foreløbig har besluttet at sælge til KFK. En </P>  \r\n\r\n<P>senere generalforsamling skal træffe den endelige beslutning. En </P>  \r\n\r\n<P>afgørende faktor for den foreløbige beslutning om salget er, at de </P>  \r\n\r\n<P>70-80 andelshavere har udsigt til at kunne få i alt 5 mill. kr. </P>  \r\n\r\n<P>udbetalt skattefrit. Også her vil den største andelshaver få mere </P>  \r\n\r\n<P>end 300.000 udbetalt. Og det er selvsagt tillokkende for de </P>  \r\n\r\n<P>andelshavere, der tilfældigvis har brugt foreningen i de senere </P>  \r\n\r\n<P>år, at de nu kan få udbetalt den formue, som er opsamlet gennem </P>  \r\n\r\n<P>flere generationer. </P>  \r\n\r\n<P>Lovforslaget vil således få tre virkninger: for det første vil det </P>  \r\n\r\n<P>lukke et skattemæssigt hul, før der for alvor bliver spekuleret </P>  \r\n\r\n<P>heri. Muligheden findes, som det fremgår af ministerens svar, </P>  \r\n\r\n<P>gengivet i bilaget, og det er derfor kun et spørgsmål om tid, før </P>  \r\n\r\n<P>vi ser de første egentlige spekulationsandelsselskaber dukke op. </P>  \r\n\r\n<P>Det anser forslagsstillerne for direkte skadeligt for den </P>  \r\n\r\n<P>andelsbevægelse, hvis oprindelige idee vi har meget sympati for. </P>  \r\n\r\n<P>For det andet vil lovforslaget modvirke den hastige </P>  \r\n\r\n<P>monopoldannelse, vi ser inden for landbrugets forsynings- og </P>  \r\n\r\n<P>salgsselskaber, der typisk er organiseret som andelsselskaber. Og </P>  \r\n\r\n<P>for det tredje sikres, at hvor likvidation faktisk sker, kommer </P>  \r\n\r\n<P>andelshaverne i det mindste til at betale skat af den udlodning, </P>  \r\n\r\n<P>der foretages, i lighed med, hvad der ellers sker med anden </P>  \r\n\r\n<P>udlodning fra disse selskaber. Det bør erindres, at det var en </P>  \r\n\r\n<P>afgørende forudsætning for disse andelsselskabers specielle </P>  \r\n\r\n<P>skatteordning, at enhver udlodning til andelshaverne skulle </P>  \r\n\r\n<P>indkomstbeskattes. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Ad § 1, nr. 1 </P>  \r\n\r\n<P>Med bestemmelsen fastslås, at de likvidationsudlodninger, der stammer </P>  \r\n\r\n<P>fra de andelsselskaber, foreninger m.v., der i dag beskattes meget </P>  \r\n\r\n<P>lempeligt - i visse tilfælde slet ikke - skal beskattes som </P>  \r\n\r\n<P>almindelig indkomst. Lovforslaget rammer kun medlemmer af </P>  \r\n\r\n<P>andelsselskaber, hvor medlemskabet er baseret på medlemmernes </P>  \r\n\r\n<P>erhverv. Disse har derfor i deres skattepligtige indkomst kunne </P>  \r\n\r\n<P>fratrække også de beløb, der gennem en - ofte lang - årrække, har </P>  \r\n\r\n<P>været brugt til selskabets konsolidering, i deres skattepligtige </P>  \r\n\r\n<P>indkomst. Såfremt udvalgsbehandlingen viser, at dette ikke gælder </P>  \r\n\r\n<P>i samtlige tilfælde, er forslagsstillerne indstillet på at stille </P>  \r\n\r\n<P>ændringsforslag, således at skatteministeren i sådanne tilfælde </P>  \r\n\r\n<P>får bemyndigelse til at fritage for skattebetaling, så længe </P>  \r\n\r\n<P>aktieavancebeskatningslovens 3-års regel i øvrigt er uændret. </P>  \r\n\r\n<P>Ad § 1, nr. 2 </P>  \r\n\r\n<P>Med ændringen til § 5 fastslås, at fortjenesten opgøres på samme måde </P>  \r\n\r\n<P>som ved salg af aktier i næringstilfælde. </P>  \r\n\r\n<P>Ad § 2 </P>  \r\n\r\n<P>Loven skal have virkning fra fremsættelsesdatoen, da der ellers er </P>  \r\n\r\n<P>risiko for, at den virker direkte imod sin hensigt, ved at </P>  \r\n\r\n<P>likvidationer fremskyndes for at at sikre skattefrihed, før loven </P>  \r\n\r\n<P>kan vedtages i Folketinget. </P>  \r\n\r\n<P>Bilag </P>  \r\n\r\n<P>Ministeriet for Skatter og Afgifter </P>  \r\n\r\n<P>24. april 1986 </P>  \r\n\r\n<P>I anledning af udvalgets skrivelse af 21. februar 1986 (Alm. </P>  \r\n\r\n<P>del-bilag 111) skal man meddele følgende: </P>  \r\n\r\n<P>SPØRGSMåL 51: </P>  \r\n\r\n<P>&#187;Kan skatteministeren bekræfte, hvorvidt følgende fremgangsmåde er  \r\n\r\n</P>  \r\n\r\n<P>lovlig og giver det anførte resultat: </P>  \r\n\r\n<P>15 vognmænd går sammen og stifter et andelsselskab, som har til </P>  \r\n\r\n<P>formål at indkøbe benzin til den af selskabet ejede pumpe. </P>  \r\n\r\n<P>Vognmændene afregner herefter benzinen med f.eks. 1 kr. over </P>  \r\n\r\n<P>selskabets indkøbspris, hvorved der opstår et stort skattefradrag </P>  \r\n\r\n<P>i disses virksomhedsindkomst og et skattefrit overskud i </P>  \r\n\r\n<P>andelsselskabet. Gennem årene akkumuleres en stadig større formue </P>  \r\n\r\n<P>i andelsselskabet, som efter en periode på f.eks. 5 år </P>  \r\n\r\n<P>likvideres, og formuen fordeles mellem vognmændene. </P>  \r\n\r\n<P>Herefter betragtes likvidationsprovenuet som skattefri gevinst, </P>  \r\n\r\n<P>såfremt andelshaverne blot har deltaget i selskabet i mindst 3 år. </P>  \r\n\r\n<P>Såfremt ministeren kan bekræfte fidusen, ønskes oplyst, om han agter </P>  \r\n\r\n<P>at sikre, at likvidationsprovenuer fra andelsselskaber bliver </P>  \r\n\r\n<P>behandlet som almindelig indkomst som hovedregel. </P>  \r\n\r\n<P>Vil denne fidus blive berørt af de forsøg, der er gjort i </P>  \r\n\r\n<P>skattereformkomplekset for at komme skattemæssige asymmetrier til </P>  \r\n\r\n<P>livs?&#187; </P>  \r\n\r\n<P>SVAR: </P>  \r\n\r\n<P>Det er en forudsætning for det anførte resultat, at andelsselskabet </P>  \r\n\r\n<P>er et selvstændigt skattesubjekt. Hvorvidt dette medfører, at </P>  \r\n\r\n<P>selskabet faktisk beskattes, afhænger af selskabets </P>  \r\n\r\n<P>organisationsform, vedtægter og faktiske virke, men selskaber af </P>  \r\n\r\n<P>den omhandlede art vil normalt være omfattet af en af følgende </P>  \r\n\r\n<P>kategorier: </P>  \r\n\r\n<P>1) Selskaber, i hvilke ingen af deltagerne hæfter personligt for </P>  \r\n\r\n<P>selskabets forpligtelser, og som fordeler overskud og </P>  \r\n\r\n<P>likvidatationsprovenu i forhold til den indskudte kapital. </P>  \r\n\r\n<P>Selskabets overskud beskattes i så fald efter de almindelige for </P>  \r\n\r\n<P>aktieselskaber gældende regler. </P>  \r\n\r\n<P>2) Indkøbsforeninger, som bl.a. har til formål at indkøbe varer, som </P>  \r\n\r\n<P>medlemmerne udelukkende benytter i udøvelsen af deres bedrift, og </P>  \r\n\r\n<P>som anvender den stedfundne omsætning med medlemmerne som grundlag </P>  \r\n\r\n<P>for udlodning af overskud og likvidationsprovenu til disse. </P>  \r\n\r\n<P>Selskabets skattepligtige indkomst opgøres som 4 eller 6 procent af </P>  \r\n\r\n<P>formuen. </P>  \r\n\r\n<P>3) Andre foreninger m.v. </P>  \r\n\r\n<P>Skattepligten omfatter i dette tilfælde kun indtægt ved </P>  \r\n\r\n<P>erhvervsmæssig virksomhed, og overskud, som disse foreninger m.v. </P>  \r\n\r\n<P>indvinder ved leverancer til medlemmer, anses ikke som indvundet </P>  \r\n\r\n<P>ved erhvervsmæssig virksomhed. </P>  \r\n\r\n<P>Et andelsselskab, der er omfattet af en af de nævnte kategorier, </P>  \r\n\r\n<P>betragtes således som et selvstændigt skattesubjekt, hvis </P>  \r\n\r\n<P>skattepligtige indkomst opgøres efter de foran skitserede regler. </P>  \r\n\r\n<P>Dette gælder også i relation til de transaktioner, som finder sted </P>  \r\n\r\n<P>mellem andelsselskabet og dets andelshavere, men for at </P>  \r\n\r\n<P>transaktionerne kan lægges til grund i skattemæssig henseende, må </P>  \r\n\r\n<P>disse være indgået efter normale forretningsmæssige principper. </P>  \r\n\r\n<P>Køber de 15 vognmænd således benzin i andelsselskabet på samme </P>  \r\n\r\n<P>vilkår, som ville gælde ved køb i et uafhængigt selskab, vil </P>  \r\n\r\n<P>købsprisen kunne fratrækkes fuldt ud som varekøb. Køber </P>  \r\n\r\n<P>vognmændene derimod benzinen til en pris, som medfører, at </P>  \r\n\r\n<P>andelsselskabets avance bliver større end normalt inden for den </P>  \r\n\r\n<P>pågældende branche, vil et til overprisen svarende beløb ikke </P>  \r\n\r\n<P>kunne fratrækkes som varekøb, men må anses som et ikke </P>  \r\n\r\n<P>fradragsberettiget tilskud til andelsselskabet, som skattemæssigt </P>  \r\n\r\n<P>skal behandle tilskuddet på samme måde som fortjeneste ved </P>  \r\n\r\n<P>leverancer til andelshaverne. </P>  \r\n\r\n<P>Fortjeneste eller tab ved udlodning af likvidationsprovenu fra </P>  \r\n\r\n<P>andelsselskabet i det kalenderår, hvori selskabet endeligt </P>  \r\n\r\n<P>opløses, behandles skattemæssigt efter reglerne i </P>  \r\n\r\n<P>aktieavancebeskatningsloven. </P>  \r\n\r\n<P>Andelshavernes fortjeneste eller tab ved likvidationsudlodningen vil </P>  \r\n\r\n<P>ifølge praksis ikke skulle behandles skattemæssigt efter de </P>  \r\n\r\n<P>aktieavancebeskatningsregler, der gælder for næringsaktionærer, </P>  \r\n\r\n<P>men efter de aktieavancebeskatningsregler, som gælder for </P>  \r\n\r\n<P>almindelige aktionærer. Ifølge disse regler vil fortjeneste eller </P>  \r\n\r\n<P>tab ved likvidationsudlodningen efter 3 års ejertid ikke medføre </P>  \r\n\r\n<P>skattemæssige konsekvenser for andelshaverne. </P>  \r\n\r\n<P>Foretages likvidationsudlodningen forud for det kalenderår, hvori </P>  \r\n\r\n<P>selskabet endeligt opløses, beskattes udlodningen som udbytte i </P>  \r\n\r\n<P>det indkomstår, hvori udlodningen finder sted. </P>  \r\n\r\n<P>Fremstillingen i spørgsmålet kan således ikke uden videre bekræftes, </P>  \r\n\r\n<P>idet andelshaverne som nævnt ikke vil få fradragsret for deres </P>  \r\n\r\n<P>indkøb i selskabet i det omfang, indkøbene sker til overpris. </P>  \r\n\r\n<P>Hvorvidt selskabet beskattes afhænger som anført af disses </P>  \r\n\r\n<P>organisationsform, vedtægter og faktiske virke. </P>  \r\n\r\n<P>Det forekommer ikke hensigtsmæssigt at indføre en særlig form for </P>  \r\n\r\n<P>likvidationsbeskatning for andelsselskaber som anført i </P>  \r\n\r\n<P>spørgsmålet. En sådan bestemmelse vil stille andelshavere meget </P>  \r\n\r\n<P>ringere end aktionærer og anpartshavere, og den vil komplicere de </P>  \r\n\r\n<P>gældende regler. Endvidere vil en afgrænsning af de </P>  \r\n\r\n<P>selskabsformer, der skulle være omfattet af ordningen, være </P>  \r\n\r\n<P>vanskelig at foretage, idet der endnu ikke findes civilretlige </P>  \r\n\r\n<P>regler, som regulerer området. Endelig vil det være nemt at omgå </P>  \r\n\r\n<P>en sådan regel ved i forvejen at indkassere gevinsten ved salg til </P>  \r\n\r\n<P>anden side. </P>  \r\n\r\n<P>De beskrevne regler er ikke ændret ved de love, som er vedtaget i </P>  \r\n\r\n<P>forbindelse med skattereformaftalen. </P>  \r\n\r\n<P>ISI FOIGHEL </P>  \r\n\r\n<P>/O. Skau Wogensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00214"
        },
        {
            "displayName": "Entydig dokumentidentifikation",
            "displayValue": "CL005559"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}