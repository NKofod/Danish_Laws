{
    "id": 154000,
    "title": "Ankestyrelsens principafgørelse A-45-05 om kontanthjælp - tilbagebetaling - børneopsparing - formue - kassekredit - uforfalden gæld - uforsvarlig økonomi - indfrielse af gæld",
    "documentTypeId": "240",
    "isSagsforlobPeriodValid": true,
    "shortName": "KEN nr 10654 af 22/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-45-05 om kontanthjælp - tilbagebetaling - børneopsparing - formue - kassekredit - uforfalden gæld - uforsvarlig økonomi - indfrielse af gæld</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt, at det måtte anses for uforsvarlig økonomi at indfri en kassekredit med en børneopsparing på et tidspunkt, hvor kassekreditten ikke var forfalden til betaling.</p>\r\n   <p class=\"TekstGenerel\">Ankestyrelsen lagde blandt andet vægt på, at ansøger, der på tidspunktet for indfrielsen af kassekreditten nu modtog kontanthjælp, ikke havde undersøgt muligheden for en afdragsordning med sin bank.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 1009 af 24. oktober 2005 - § 14, stk. 1 og § 93, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger havde i maj 2004 på et tidspunkt, hvor ansøger ikke modtog kontanthjælp oprettet en kassekredit i sin bank. Det fremgik af kassekreditkontrakten, at kassekreditten på 50.000 kr. skulle indfries på én gang den 1. december 2004, når ansøgers børneopsparing på 52.000 kr. udløb.</p>\r\n<p>Ansøger indfriede på et tidspunkt, hvor ansøger modtog kontanthjælp, og hvor kassekreditten ikke var forfalden til betaling, kassekreditten med børneopsparingen, der nu var udløbet.</p>\r\n<p>Ansøgeren havde ikke i lyset af den ændrede økonomiske situation undersøgt muligheden for at få en afdragsordning med sin bank.</p>\r\n<p>Kommunen traf afgørelse om, at ansøger, efter at der var bortset fra et beløb på 10.000 kr., ikke var berettiget til kontanthjælp i en periode, da ansøger ved udbetalingen af børneopsparingen ville være i besiddelse af formue omfattet af aktivlovens § 14.</p>\r\n<p>Ansøger klagede til nævnet over, at der ikke var set bort fra hele børneopsparingen.</p>\r\n<p>Nævnet fandt, at ansøger var i besiddelse af formue, da børneopsparingen udløb, og at ansøger på dette tidspunkt ikke var berettiget til kontanthjælp, jf. aktivlovens § 14.</p>\r\n<p>Nævnet fandt ikke grundlag for at pålægge kommunen at bortse fra et større beløb end 10.000 kr.</p>\r\n<p>Da ansøger imidlertid havde anvendt sin børneopsparing til indfrielse af kassekreditten, var ansøger fra dette tidspunkt ikke i besiddelse af en formue.</p>\r\n<p>Ansøger kunne herefter, såfremt ansøger opfyldte betingelserne for kontanthjælp, få kontanthjælp, der kunne gøres tilbagebetalingspligtig, hvis aktivlovens bestemmelser om tilbagebetalingspligt var opfyldt, herunder aktivlovens § 93.</p>\r\n<p>Nævnet havde ikke taget stilling til i hvor lang en periode, ansøger kunne leve af sin formue.</p>\r\n<p>Ansøger klagede til Ankestyrelsen over nævnets afgørelse.</p>\r\n<p>Sagen blev behandlet i principielt møde med henblik på afklaring af, om betaling af gæld kunne siges at være uforsvarlig økonomi.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig i, at kommunen havde været berettiget til at standse kontanthjælpen efter udbetalingen af børneopsparingen, idet ansøger fra dette tidspunkt havde formue, som kunne dække det økonomiske behov.</p>\r\n<p>Eventuel udbetaling af kontanthjælp, efter at ansøger havde brugt formuen til indfrielse af kassekreditten, kunne gøres tilbagebetalingspligtig på grund af uforsvarlig økonomi.</p>\r\n<p>Ankestyrelsen var således enig i det sociale nævns afgørelse.</p>\r\n<p>Ankestyrelsen tog ved afgørelsen ikke stilling til, i hvor lang tid en eventuel afgørelse om tilbagebetalingspligt skulle gælde.</p>\r\n<p>Begrundelsen for afgørelsen var, at Ankestyrelsen vurderede, at det måtte anses for uforsvarlig økonomi at indfri gæld i form af en kassekredit, når gælden ikke var forfalden på indfrielsestidspunktet.</p>\r\n<p>Der kan efter aktivlovens § 93, stk. 1, nr. 1 træffes beslutning om tilbagebetaling, når der ydes hjælp, fordi modtageren har udvist uforsvarlig økonomi.</p>\r\n<p>Ankestyrelsen lagde vægt på, at det fremgik af brev fra ansøgers bank, at kassekreditten var indfriet med midlerne fra ansøgers børneopsparing i slutningen af november 2004.</p>\r\n<p>Ankestyrelsen lagde videre vægt på, at det fremgik af kassekreditkontrakten, at den skulle indfries på en gang den 1. december 2004 i forbindelse med, at ansøgers børneopsparing kom til udbetaling.</p>\r\n<p>Ankestyrelsen lagde videre vægt på, at ansøger modtog kontanthjælp på det tidspunkt, hvor ansøger valgte at indfri kassekreditten.</p>\r\n<p>Ankestyrelsen tillagde det slutteligt vægt, at ansøger ikke i lyset af sin ændrede økonomiske situation havde undersøgt muligheden af at få en afdragsordning med sin bank.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20051065425"
        },
        {
            "displayName": "Entydig dokumentidentifikation",
            "displayValue": "BS006799"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10654"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "22/12/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000336-05"
        },
        {
            "displayName": "Stikord",
            "displayValue": "A-45-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}