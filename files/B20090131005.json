{
    "id": 129456,
    "title": "Bekendtgørelse om kommunal og regional udbudsstrategi og opfølgningsredegørelse",
    "documentTypeId": "60",
    "isSagsforlobPeriodValid": true,
    "shortName": "BEK nr 1310 af 15/12/2009",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Udbudsstrategiens indhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Opfølgningsredegørelsens indhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Offentliggørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om kommunal og regional udbudsstrategi og opfølgningsredegørelse </p>\r\n<p class=\"Indledning2\">I medfør af § 62 b, stk. 2, og § 62 c, stk. 3, i lov om kommunernes styrelse, jf. lovbekendtgørelse nr. 581 af 24. juni 2009 og § 33, stk. 2, og § 35, stk. 3, i lov om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab (regionsloven), jf. lovbekendtgørelse nr. 693 af 3. juli 2009, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Udbudsstrategiens indhold</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Efter kommunestyrelseslovens § 62 b, stk. 1, 1. pkt., og regionslovens § 33, stk. 1, 1. pkt., skal kommunalbestyrelsen og regionsrådet inden udgangen af funktionsperiodens første år i en udbudsstrategi vurdere, på hvilke driftsområder udbud påtænkes anvendt, og hvordan anvendelsen af udbud kan øges.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Kommunalbestyrelsens og regionsrådets udbudsstrategi skal blandt andet indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> En oversigt over de driftsområder, på hvilke kommunalbestyrelsen og regionsrådet påtænker at anvende udbud.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Konkrete mål for konkurrenceudsættelse af driftsopgaver, herunder for særligt udbudsegnede opgaver.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> En beskrivelse af de initiativer, kommunalbestyrelsen og regionsrådet vil tage i anvendelse for at nå de i nr. 2 fastsatte mål.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Opfølgningsredegørelsens indhold</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Efter kommunestyrelseslovens § 62 c, stk. 1, 1. pkt., og regionslovens § 35, stk. 1, 1. pkt. skal kommunalbestyrelsen og regionsrådet inden udgangen af 3. kvartal i det år, hvori valg til kommunalbestyrelser og regionsråd finder sted, redegøre for, hvordan kommunalbestyrelsen og regionsrådet følger op på udbudsstrategien.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Efter kommunestyrelseslovens § 62 c, stk. 2, og regionslovens § 35, stk. 2, skal redegørelsen efter § 3 indeholde oplysninger om udbud af opgaver, der er gennemført i den pågældende valgperiode, samt oplysninger om varetagelsen af de opgaver, som kommunen og regionen efter en udbudsforretning udfører for sig selv.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Kommunalbestyrelsens og regionsrådets opfølgningsredegørelse skal blandt andet indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Oplysninger om aktuel status for opfyldelsen af de konkrete mål, herunder for opfyldelsen af mål for særligt udbudsegnede opgaver.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> En evaluering af de initiativer, som er taget i anvendelse for at nå målene.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> En vurdering af behovet for ændring af mål eller initiativer.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num4\">4)</span> Redegørelse for, hvilke opgaver der efter udbud er udliciteret i den pågældende valgperiode. For opgaver, som hidtil har været varetaget af kommunen eller regionen, og som efter udbud er udliciteret i valgperioden, og hvis økonomiske omfang overstiger 3 mio. kr. om året for kommuner og 15 mio. kr. om året for regioner, skal desuden oplyses:</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk1_Num4_Lita\">a)</span> Opgavens økonomiske omfang opgjort på årsbasis.</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk1_Num4_Litb\">b)</span> Hvem der er underskrevet konktakt med i forbindelse med udbuddet.</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk1_Num4_Litc\">c)</span> Hvorvidt kommunen eller regionen selv har afgivet bud på udførelsen af opgaven.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num5\">5)</span> Redegørelse for den kommunale og regionale opgavevaretagelse i de situationer, hvor kommunalbestyrelsen eller regionsrådet efter en udbudsforretning har valgt fortsat at varetage opgaven selv på grundlag af afgivelse af eget bud på udførelsen af opgaven. Redegørelsen skal indeholde oplysninger om væsentlige afvigelser i kommunens eller regionens opgavevaretagelse i forhold til omkostninger og indhold i det af kommunen eller regionen afgivne bud på udførelsen af opgaven.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Offentliggørelse</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Udbudsstrategien og opfølgningsredegørelsen skal offentliggøres, jf. kommunestyrelseslovens § 62 a, stk. 1, 2. pkt., og § 62 c, stk. 1, 2. pkt., og regionslovens § 33, stk. 1, 2. pkt. og § 35, stk. 1, 2. pkt.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. januar 2010.</p><div class=\"Givet\" id=\"Givet\"><p class=\"Givet\" align=\"center\">Indenrigs- og Socialministeriet, den 15. december 2009</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Søren H. Thomsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2009"
        },
        {
            "displayName": "Accession",
            "displayValue": "B20090131005"
        },
        {
            "displayName": "Entydig dokumentidentifikation",
            "displayValue": "BM000297"
        },
        {
            "displayName": "Dato for førstegangsindlæggelse",
            "displayValue": "18/12/2009"
        },
        {
            "displayName": "Dato for indlæggelse",
            "displayValue": "17/12/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1310"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "15/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j. nr. 2009-5312"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}