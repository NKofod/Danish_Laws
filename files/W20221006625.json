{
    "id": 233376,
    "title": "Ankestyrelsens principmeddelelse 31-22 om anbringelse - overgreb - medicinering/psykofarmaka",
    "documentTypeId": "240",
    "isSagsforlobPeriodValid": true,
    "shortName": "KEN nr 10066 af 14/10/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principmeddelelse 31-22 om anbringelse - overgreb - medicinering/psykofarmaka</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principmeddelelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Principmeddelelsen belyser Ankestyrelsens praksis om, hvornår der er tale om et overgreb i anbringelsessager.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis der er en åbenbar risiko for, at et barn eller en ungs sundhed eller udvikling lider alvorlig skade på grund af et eller flere forhold, der er nævnt i serviceloven, kan børn og unge-udvalget træffe afgørelse om anbringelse uden samtykke.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et af de forhold, der kan begrunde en anbringelse er, at barnet eller den unge har været udsat for overgreb.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er en betingelse for at anvende bestemmelsen om anbringelse på grund af overgreb, at det er forældremyndighedsindehaveren, der har begået overgrebet, og at forældremyndighedsindehaveren enten har erkendt eller er dømt for overgrebet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Overgreb er først og fremmest handlinger, der er omfattet af straffelovens bestemmelser om vold og sædelighedsforbrydelser. Efter forarbejderne til bestemmelserne i serviceloven om overgreb er begrebet dog ikke indsnævret til disse handlinger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ved fortolkningen af, hvad der forstås som et overgreb, kan det også indgå, om der er tale om handlinger, der indeholder en dyb krænkelse af offerets personlige integritet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Den konkrete sag</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen stadfæstede børn og unge-udvalgets afgørelse om at anbringe en 14-årig pige uden for hjemmet uden samtykke, da der forelå flere bekymringer om pigens udvikling og trivsel. Pigen undersøges på skadestue, hvor det konstateres, at hun har benzodiazepiner i blodet. Mor fortæller, at hun har givet pigen medicin. Hun erkender efterfølgende flere gange, at hun har givet pigen Sertralin i flere måneder, som er hendes egen anti-depressive medicin. Mor rådes af lægen til øjeblikkelig ophør med medicinen, fordi den både var farlig og stærk vanedannende. Mor anmeldes for overgreb, og der rejses sigtelse i sagen. Sigtelsen frafaldes senere. Ankestyrelsen vurderede, at der var grundlag for at anbringe barnet uden for hjemmet. Der var en åbenbar risiko for pigens sundhed og udvikling på grund af morens manglende mentaliseringsevne og evne til at imødekomme, pigens massive behandlingsbehov i hverdagen, og på grund af morens erkendelse af overgreb på pigen i form af stærk og vanedannende medicinering uden lægelig konsultation. Psykiatrien anmelder mor for vold på baggrund af hendes medicinering af pigen. Ankestyrelsens afgørelse om anbringelse bl.a. på baggrund af overgreb blev stadfæstet i retten.</p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at præcisere praksis om definitionen og forståelsen af begrebet overgreb i anbringelsessager.</p>\r\n<p>\r\n</p>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om social service (serviceloven), senest bekendtgjort i lovbekendtgørelse nr. 170 af den 24. januar 2022.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 58, stk. 1, 1. pkt., nr. 2, om anbringelse uden for hjemmet uden samtykke</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>Ankestyrelsens principmeddelelse 77-19 om anbringelse – overgreb – forældremyndighedsindehaveren</p>\r\n<p>\r\n</p>\r\n<p>\r\n   <span class=\"Italic\">Vejledninger</span>\r\n</p>\r\n<p>Vi har også anvendt Vejledning om indsatser og særlig støtte til børn og unge og deres familier nr. 9142 af 26. februar 2019</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pkt. 295 om vold eller andre alvorlige overgreb</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>A og C har klaget over børn og unge-udvalget i X Kommunes afgørelse om barnet C.</p>\r\n<p>\r\n</p>\r\n<p>Ankestyrelsen har nu afgjort sagen i møde.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> C skal være anbragt uden for hjemmet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Sagen om C skal tages op igen om 2 år fra vores afgørelse eller endelig dom</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> […]</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> […]</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> […]</p>\r\n<p>\r\n</p>\r\n<p>Det betyder, at vi stadfæster børn og unge-udvalgets afgørelse. […]</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen om anbringelse</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer Ankestyrelsen sagen</span>\r\n</p>\r\n<p>Vi vurderer, at der er en åbenbar risiko for, at C’s sundhed og udvikling lider alvorlig skade på grund af utilstrækkelig omsorg for og behandling af C, på grund af adfærds- og tilpasningsproblemer hos C og på grund af overgreb begået mod C i hjemmet hos A.</p>\r\n<p>\r\n</p>\r\n<p>Vi vurderer, at A og B på grund af begrænsede personlige ressourcer ikke kan give C tilstrækkelig omsorg og pleje i dagligdagen og sikre C den behandling, som C har brug for på grund af C’s adfærds og følelsesmæssige problemer.</p>\r\n<p>\r\n</p>\r\n<p>Vi vurderer, at der er en begrundet formodning for, at problemerne ikke kan løses under C’s ophold i hjemmet selv med støtteforanstaltninger. Vi vurderer derfor, at mindre indgribende foranstaltninger ikke er tilstrækkelige til at løse problemerne.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at der igennem en længere periode har været udtrykt bekymring for C’s sundhed og udvikling fra forskellige fagfolk.</p>\r\n<p>\r\n</p>\r\n<p>Vi lægger vægt på, at A er beskrevet med en mangelfuld til jævn mentaliseringsevne. A har videre svært ved på klar og tydelig vis og imødekomme C’s behov for krav- og rammesætning i hverdagen. A udviser ikke stabil markering af grænser og regler. Hun viser ikke en emotionel konsistens ved konflikter, fordi hun slet ikke ønsker konflikter, men forsøger at undgå dem. Dette medfører, at hendes krav til C afhænger af hendes egen psykiske tilstand og derfor vil være svingende.</p>\r\n<p>\r\n</p>\r\n<p>Vi lægger også vægt på, at A har givet C sin egen psykofarmaka uden at have konsulteret en læge på forhånd. Vi vurderer derfor, at anbringelsen også skal gælde efter servicelovens § 58, stk. 1, 1. pkt., nr. 2 om overgreb, som barnet har været udsat for. Vi er opmærksomme på, at A på mødet i Ankestyrelsen oplyser, at sigtelsen mod hende er frafaldet. Vi vurderer dog fortsat, at der er tale om et overgreb efter servicelovens § 58, stk. 1, 1. pkt., nr. 2. Det skyldes, at C’s personlige integritet og legeme har været udsat for overgreb ved, at A gav C sin medicin. Der er i denne forbindelse uden betydning, at C har været klar over dette, da C har en alder og nogle vanskeligheder som medfører, at C ikke kan forventes at kende til de mulige konsekvenser. Vi lægger i den forbindelse vægt på, at A har erkendt forholdet.</p>\r\n<p>\r\n</p>\r\n<p>Vi lægger vægt på, at B ikke har været primær omsorgsperson for C. B har modtaget støtteforanstaltninger i form af familiebehandling i hjemmet. Formålet med familiebehandlingen var samtaler med B, samt at arbejde med relation, kontakt og samspil mellem B og […]. C har ikke ønsket at se B i perioden, og B har derfor ikke været en del af familiebehandlingen. Vi bemærker, at B samtykker til anbringelsen af C uden for hjemmet.</p>\r\n<p>\r\n</p>\r\n<p>Vi lægger også vægt på, at der er beskrevet et højt konfliktniveau imellem A og B. Det har medvirket til at påvirke C negativt.</p>\r\n<p>\r\n</p>\r\n<p>Om C lægger vi vægt på, at C er beskrevet med et massivt behandlingsbehov. Det fremgår af afsluttende notat fra Børnehus X, at C er en særdeles traumebelastet pige med store psyko-sociale udfordringer. C vurderes belastet af kumulative traumer, som har stået på i mange år. C spiser ikke tilstrækkeligt og har været indlagt grundet psykiske vanskeligheder. C er beskrevet med særlige behandlingskrævende vanskeligheder.</p>\r\n<p>\r\n</p>\r\n<p>Vi lægger vægt på, at der tidligere har været iværksat foranstaltninger, der ikke har bedret de hjemlige forhold for C. Der har blandt andet været forsøgt med familiebehandling i hjemmet hos A og hos B. Vi lægger også vægt på, at C’s vanskeligheder er af en sådan karakter, at C’s behandlingsbehov ikke kan imødekommes ved ophold hos A eller B.</p>\r\n<p>\r\n</p>\r\n<p>Vi er opmærksomme på, at Børnehus X beskriver i deres afsluttende notat […], at A er en nøgleperson i forhold til at motivere C til at modtage behandling. Det ændrer ikke ved resultatet, fordi vi vurderer, at A ikke på nuværende tidspunkt har ressourcer og overskud til at se og agere relevant på C’s behov for ro, tryghed og forudsigelighed i anbringelsen. Vi bemærker i den forbindelse også, at det afsluttende notat fra Børnehus X er udarbejdet inden A giver C sin egen psykofarmaka uden først at have konsulteret en læge.</p>\r\n<p>\r\n</p>\r\n<p>Vi er også opmærksomme på, at A mener, at hun godt kan varetage omsorgen for C i hjemmet. Det ændrer ikke ved resultatet, fordi vi fortsat vurderer, at A ikke har de fornødne ressourcer til at sikre C’s daglige trivsel. vi lægger i denne forbindelse vægt på, at C har behandlingskrævende vanskeligheder, som medfører, at hun har særlige behov, som skal imødekommes i hverdagen.</p>\r\n<p>\r\n</p>\r\n<p>Vi er opmærksomme på, at C har givet udtryk for, at C ønsker at bo hjemme. Vi vurderer dog, uanset C’s holdning, at det er bedst for hende at være anbragt uden for hjemmet.</p>\r\n<p>\r\n</p>\r\n<p>Oplysningerne om C, A og B fremgår særligt af […]</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Vi har brugt servicelovens regel om, at børn og unge-udvalget uden samtykke kan beslutte, at et barn eller en ung skal være anbragt uden for hjemmet. Det er en betingelse, at der er åbenbar risiko for alvorlig skade på barnets eller den unges udvikling på grund af forhold i hjemmet eller hos barnet eller den unge selv. Det er desuden en betingelse, at problemerne ikke kan løses, mens barnet eller den unge bor hjemme.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen om genbehandlingsfrist</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer Ankestyrelsen sagen</span>\r\n</p>\r\n<p>Vi vurderer, at der ikke er grund til at fravige hovedreglen om, at børn og unge-udvalget skal afgøre sagen igen inden 2 år.</p>\r\n<p>\r\n</p>\r\n<p>Oplysningerne i sagen tyder på, at A og B’s forhold ikke vil ændre sig væsentligt inden for denne periode.</p>\r\n<p>\r\n</p>\r\n<p>C har brug for behandling og ophold blandt ansvarlige og forudsigelige voksne i længere tid.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at A og B har vanskeligheder af omfattende og længerevarende karakter. Vi lægger i denne forbindelse vægt på, at A er beskrevet med en mangelfuld til jævn mentaliseringsevne og at A har svært ved at imødekomme C’s behov for struktur og faste rammer.</p>\r\n<p>\r\n</p>\r\n<p>Vi lægger også vægt på, at C er beskrevet med massive behandlingsbehov, som kræver behandling igennem en længere periode.</p>\r\n<p>\r\n</p>\r\n<p>Vi lægger desuden vægt på de oplysninger, som er beskrevet under vores begrundelse om anbringelse.</p>\r\n<p>\r\n</p>\r\n<p>C har været anbragt uden for hjemmet inden for det seneste år. Vi har derfor anvendt servicelovens almindelige udgangspunkt om en genbehandlingsfrist på 2 år, når barnet har været anbragt uden for hjemmet inden for det seneste år. Det er i denne forbindelse uden betydning, at C’s anbringelse uden for hjemmet var med samtykke fra forældremyndighedsindehaverne.</p>\r\n<p>\r\n</p>\r\n<p>Vi er opmærksomme på, at A mener, at A kan varetage omsorgen for C inden for en kortere periode, eventuelt med støtte i hjemmet. Det ændrer ikke ved resultatet, fordi vi fortsat vurderer, at A har vanskeligheder af omfattende og længerevarende karakter. Vi lægger i denne forbindelse også vægt på, at C er beskrevet med massiv behandlingsbehov, som kræver behandling igennem en længere periode.</p>\r\n<p>\r\n</p>\r\n<p>Oplysningerne om C, A og B fremgår af […]</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Vi har brugt servicelovens regler om, at børn og unge-udvalget senest skal afgøre sagen igen inden 2 år. Dette gælder, hvis barnet eller den unge har været anbragt uden for hjemmet inden for det seneste år før udvalgets afgørelse. Vi kan fastsætte en kortere eller en længere frist.</p>\r\n<p>\r\n</p>\r\n<p>Fristen på 2 år gælder fra vores afgørelse. Hvis der bliver klaget over vores afgørelse, gælder fristen dog fra rettens dom.</p>\r\n<p>\r\n</p>\r\n<p>[…]</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span>.</p>\r\n<p>\r\n</p>\r\n<p>En børnesagkyndig konsulent har deltaget i sagens behandling med råd og vejledning.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/2022"
        },
        {
            "displayName": "Accession",
            "displayValue": "W20221006625"
        },
        {
            "displayName": "Entydig dokumentidentifikation",
            "displayValue": "DH000923"
        },
        {
            "displayName": "Dato for indlæggelse",
            "displayValue": "15/10/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10066"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/10/2022"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21-5947"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}