{
    "id": 164371,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9598 af 12/03/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en swingerklub via deres hjemmeside, opkrævede forskellige entrépriser for mænd og kvinder</p>\r\n</div>\r\n<p>Klagen drejer sig om forskelsbehandling på grund af køn i forbindelse med priser på entré til en swingerklub.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med lov om ligestilling af kvinder og mænd at indklagede opkrævede forskellige priser for mænd og kvinder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en swingerklub via deres hjemmeside opkræver forskellige entrépriser for mænd og kvinder.</p>\r\n<p>Det fremgår blandt andet af swingerklubbens hjemmeside, at piger om mandagen har gratis adgang til klubben før kl. 22.00, mens single mænd skal betale entré på 300 kr. Videre fremgår det af hjemmesiden, at entréen ved et særarrangement er 500 kr. for mænd, mens entréen er 100 kr. for piger.</p>\r\n<p>Swingerklubben har under sagens behandling fjernet angivelse af éntrepriser fra hjemmesiden, dog således at det stadig fremgår at par har gratis adgang.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at det var i strid med ligestillingsreglerne, at der var tydelig forskel på mænd og kvinder/par i entrépriserne.</p>\r\n<p>\r\n   <span class=\"Bold\">Indklagede</span> oplyser, at en swingerklub er et parkoncept, og at indbegrebet af swingerkulturen er, at gæsterne er mand/kvinde sammen.</p>\r\n<p>Videre oplyses, at der lejlighedsvis afholdes arrangementer, hvor single mænd/kvinder inviteres til at deltage, og at der til disse arrangementer opkræves entré. Entréen er afhængig af det pågældende arrangement.</p>\r\n<p>Mænd og kvinder har på indklagedes hjemmeside mulighed for, at købe et medlemskab hvorefter det er muligt at skabe kontakt til andre singler og danne \"par\". Som \"par\" har man herefter mulighed for fast adgang til swingerklubben.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om ligestilling af kvinder og mænd, at det er i strid med loven, at forskelsbehandle en person på grund af køn. Forbuddet gælder for enhver arbejdsgiver, myndighed og organisation inden for offentlig forvaltning og almen virksomhed og myndigheder og organisationer og alle personer, som leverer varer og tjenesteydelser, der er tilgængelige for offentligheden inden for både den offentlige og den private sektor.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Der er ved forskellen i entrépriser for mænd og kvinder skabt en formodning for direkte forskelsbehandling. Da indklagede ikke har tilbagevist denne formodning, finder Ligebehandlingsnævnet, at indklagede har overtrådt ligestillingsloven ved at opkræve forskellige priser for mænd og kvinder.</p>\r\n<p>Ligebehandlingsnævnet finder ikke, at klubbens efterfølgende fjernelse af éntrepriser på hjemmesiden dokumenterer, at forskellen i entrépriserne for mænd og kvinder er ophørt</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/08/2014"
        },
        {
            "displayName": "Accession",
            "displayValue": "W20140959825"
        },
        {
            "displayName": "Entydig dokumentidentifikation",
            "displayValue": "CF000146"
        },
        {
            "displayName": "Dato for indlæggelse",
            "displayValue": "18/11/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9598"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/03/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500129-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}