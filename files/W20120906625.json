{
    "id": 139982,
    "title": "Påbud om forsvarlig anvendelse af CE - mærket maskine på grund af klemningsrisiko",
    "documentTypeId": "240",
    "isSagsforlobPeriodValid": true,
    "shortName": "KEN nr 9066 af 30/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om forsvarlig anvendelse af CE - mærket maskine på grund af klemningsrisiko</p>\r\n<div class=\"Resume\">\r\n   <p class=\"TekstGenerel\">Ved et tilsynsbesøg på et gartneri konstaterede Arbejdstilsynet, at en virksomhed anvendte en automatisk pottemaskine, hvor det var muligt for de ansatte, som arbejder med maskinen, at række ind i bevægelige maskindele med risiko for at komme alvorligt til skade. Den automatiske pottemaskine var CE – mærket.</p>\r\n   <p class=\"TekstGenerel\">Arbejdstilsynet påbød, at virksomheden skulle sikre, at anvendelsen af maskinen kan ske sikkerhedsmæssigt forsvarligt.</p>\r\n   <p class=\"TekstGenerel\">Virksomheden anførte i klagen, at maskinen var købt som ny hos en leverandør, og virksomheden gik derfor ud fra, at maskinen opfyldte gældende regler.</p>\r\n   <p class=\"TekstGenerel\">Virksomheden anførte desuden, at Arbejdstilsynet tidligere havde været på tilsynsbesøg på virksomheden uden at gøre indsigelser over for pottemaskinen.</p>\r\n   <p class=\"TekstGenerel\">Det fremgår af § 45, stk. 1, i arbejdsmiljøloven, at tekniske hjælpemidler, herunder maskiner skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n   <p class=\"TekstGenerel\">Det fremgår af § 4, i bekendtgørelsen om anvendelse af tekniske hjælpemidler, at anvendelse af tekniske hjælpemidler, herunder maskiner skal ske på en sikkerheds- og sundhedsmæssig fuldt forsvarlig måde.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets påbud, idet nævnet fandt, at de ansatte på virksomheden var udsat for en ulykkesrisiko i forbindelse med arbejdet med pottemaskinen.</p>\r\n   <p class=\"TekstGenerel\">Nævnet lagde vægt på, at Arbejdstilsynet ved tilsynsbesøget konstaterede, at det var muligt at få fingre og hænder i klemme i maskinen med risiko for at komme alvorligt til skade.</p>\r\n   <p class=\"TekstGenerel\">Arbejdsmiljøklagenævnet bemærkede, at det efter reglerne om anvendelse af tekniske hjælpemidler er virksomhedens ansvar, at arbejdet med den CE – mærkede maskine er sikkerhedsmæssigt fuldt forsvarligt.</p>\r\n   <p class=\"TekstGenerel\">Det forhold, at Arbejdstilsynet tidligere har været på tilsynsbesøg uden at gøre indsigelser, kan skyldes andre forhold, og betyder ikke en godkendelse af virksomhedens brug af maskinen.</p>\r\n</div>\r\n<p class=\"TekstV\">[Adressat]</p>\r\n<p class=\"TekstV\">Arbejdsmiljøklagenævnet har på møde den 29. november 2011 behandlet virksomhedens klage over Arbejdstilsynets afgørelse af 11. juli 2011, hvorved [navn udeladt] blev påbudt at sikre, at anvendelsen af [navn udeladt] automatisk pottemaskine kan ske sikkerhedsmæssigt forsvarligt.</p>\r\n<p class=\"TekstV\">Nævnet traf følgende</p>\r\n<p class=\"TekstV\" style=\"text-align: center;\">A F G Ø R E L S E</p>\r\n<p class=\"TekstV\">Arbejdsmiljøklagenævnet fastholder Arbejdstilsynets påbud, således at virksomheden skal sikre, at anvendelsen af [navn udeladt] automatisk pottemaskine kan ske sikkerhedsmæssigt forsvarligt.</p>\r\n<p class=\"TekstV\">Nævnets afgørelse skal efterkommes senest den 23. marts 2012.</p>\r\n<p class=\"TekstV\">Tilbagemelding skal ske til Arbejdstilsynet senest den 30. marts 2012.</p>\r\n<p class=\"TekstV\" style=\"text-align: center;\">B E G R U N D E L S E</p>\r\n<p class=\"TekstV\">Arbejdsmiljøklagenævnet finder, at de ansatte var udsat for en ulykkesrisiko i forbindelse med arbejdet med pottemaskinen af mærket [navn udeladt].</p>\r\n<p class=\"TekstV\">Arbejdsmiljøklagenævnet lægger herved vægt på, at Arbejdstilsynet ved et tilsynsbesøg den 5. maj 2011 konstaterede, at det var muligt at række ind til de bevægelige maskindele på den automatiske pottemaskine med klemningsrisiko til følge.</p>\r\n<p class=\"TekstV\">Arbejdsmiljøklagenævnet lægger i den forbindelse vægt på, at klemning af fingre eller hænder kan medføre alvorlig personskade.</p>\r\n<p class=\"TekstV\">Arbejdsmiljøklagenævnet finder ikke, at det forhold, at Arbejdstilsynet tidligere har været på tilsynsbesøg på virksomheden uden at gøre indsigelser overfor pottemaskinen kan føre til en ændret vurdering. En manglende påtale fra Arbejdstilsynet kan skyldes andre forhold, og betyder ikke en godkendelse af eller en accept af virksomhedens brug af en maskine som værende i overensstemmelse med arbejdsmiljølovgivningen.</p>\r\n<p class=\"TekstV\">Arbejdsmiljøklagenævnet skal bemærke, at det er virksomhedens ansvar, at arbejdet sker og kan ske sikkerheds- og sundhedsmæssigt fuldt forsvarligt på virksomheden.</p>\r\n<p class=\"TekstV\">Det fremgår af arbejdsmiljølovens regler om tekniske hjælpemidler, at maskiner skal være indrettet og skal anvendes således, at de er sikkerheds- og sundhedsmæssigt fuldt forsvarlige.</p>\r\n<p class=\"TekstV\">Endvidere fremgår det af reglerne om anvendelse af tekniske hjælpemidler, at anvendelsen af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p>\r\n<p class=\"TekstV\">På den baggrund finder Arbejdsmiljøklagenævnet, at der er grundlag for Arbejdstilsynets påbud om, at [navn udeladt] skal sikre, at anvendelsen af [navn udeladt] automatisk pottemaskine kan ske sikkerhedsmæssigt forsvarligt.</p>\r\n<p class=\"TekstV\">Vedrørende virksomhedens bemærkning om, at maskinen er købt som ny fra leverandøren, og at virksomheden på den baggrund kunne gå ud fra, at maskinen opfylder gældende sikkerhedsregler, skal Arbejdsmiljøklagenævnet bemærke, at det efter reglerne om anvendelse af tekniske hjælpemidler er virksomheden som arbejdsgiver, der er ansvarlig for, at maskinen anvendes sikkerhedsmæssigt fuldt forsvarligt.</p>\r\n<p class=\"TekstV\">Vedrørende virksomhedens bemærkning om, at de ansatte under driften ikke kommer i nærheden af de drejelige dele, da betjeningen ikke levner tid til dette, skal Arbejdsmiljøklagenævnet bemærke, at maskinen efter reglerne om anvendelse af tekniske hjælpemidler skal kunne anvendes sikkerheds- og sundhedsmæssigt fuldt forsvarligt ikke alene under drift, men også ved opstart og justeringer, og for øvrigt hvor det er muligt at komme i berøring med farlige og bevægelige maskindele.</p>\r\n<p class=\"TekstV\">Arbejdsmiljøklagenævnets afgørelse er truffet af et enigt nævn.</p>\r\n<p class=\"TekstV\" style=\"text-align: center;\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at give påbud:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n   <p class=\"Liste1\">\r\n      <span class=\"Liste1Nr\">–</span> Om tekniske hjælpemidler:</p>\r\n   <p class=\"Liste1\">\r\n      <span class=\"Liste1Nr\">•</span> § 45 i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">•</span> § 4 i bekendtgørelse nr. 1109 af 15. december 1992 om anvendelse af tekniske hjælpemidler.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"TekstV\" style=\"text-align: center;\">OPLYSNINGERNE I SAGEN</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"TekstV\">På klagenævnets vegne</p>\r\n<p class=\"TekstV\">[navn udeladt]</p>\r\n<p class=\"TekstoverskriftVenstreN\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynet</p>\r\n</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010.</p>\r\n<p class=\"Kapitelnummer\">\r\n   <span class=\"Bold\">Kapitel 7</span>\r\n</p>\r\n<p class=\"Tekstoverskrift\">Tekniske hjælpemidler m.v.</p>\r\n<p class=\"Paragraftekst\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 46.</span> Beskæftigelsesministeren kan fastsætte regler om indretning og anvendelse af tekniske hjælpemidler m.v., herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstruktion, udførelse, opstilling, anmeldelse og afprøvning,</p>\r\n   <p class=\"Liste1\">\r\n      <span class=\"Liste1Nr\">2)</span> forelæggelse for Arbejdstilsynet til udtalelse eller godkendelse af planer for konstruktion, udførelse og opstilling,</p>\r\n   <p class=\"Liste1\">\r\n      <span class=\"Liste1Nr\">3)</span> godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug,</p>\r\n   <p class=\"Liste1\">\r\n      <span class=\"Liste1Nr\">4)</span> anvendelse, vedligeholdelse og pasning.</p>\r\n</p>\r\n<p class=\"TekstV\">…</p>\r\n<p class=\"Kapitelnummer\">\r\n   <span class=\"Bold\">Kapitel 13</span>\r\n</p>\r\n<p class=\"Tekstoverskrift\">Arbejdstilsynet</p>\r\n<p class=\"TekstV\">. . .</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2</span>. . .</p>\r\n<p class=\"TekstoverskriftVenstreN\">Bekendtgørelse nr. 1109 af 15. december 1992 om anvendelse af tekniske hjælpemidler.</p>\r\n<p class=\"Kapitelnummer\">\r\n   <span class=\"Bold\">Kapitel 2</span>\r\n</p>\r\n<p class=\"Tekstoverskrift\">Almindelige bestemmelser</p>\r\n<p class=\"Paragraftekst\">\r\n   <span class=\"Bold\">§ 4.</span> Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2012"
        },
        {
            "displayName": "Accession",
            "displayValue": "W20120906625"
        },
        {
            "displayName": "Entydig dokumentidentifikation",
            "displayValue": "BE004884"
        },
        {
            "displayName": "Dato for indlæggelse",
            "displayValue": "02/03/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9066"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/11/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900357-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}