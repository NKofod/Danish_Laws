{
    "id": 115253,
    "title": "Afslag på dimittendoptagelse, pilotuddannet i USA, uddannelsens varighed, dispensation",
    "documentTypeId": "230",
    "isSagsforlobPeriodValid": true,
    "shortName": "AFG nr 10415 af 22/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på dimittendoptagelse, pilotuddannet i USA, uddannelsens varighed, dispensation</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En pilot havde studeret i USA og Irland og havde derved fået et erhvervscertifikat til at flyve maskiner, der krævede flere piloter ombord.</div>\r\n        </p>\r\n        <p class=\"Tekst2\">\r\n          <div>Piloten søgte om optagelse i en a-kasse. Uddannelsens varighed var ifølge medlemmets egen opgørelse 18 måneder minus 5 dage.</div>\r\n        </p>\r\n        <p class=\"Tekst2\">\r\n          <div>Direktoratet gav afslag på optagelse i a-kasse.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at der ikke var nogen fast normering på uddannelsen. Statens Luftfartsvæsen havde oplyst, at uddannelsen kunne vare mellem 12 og 36 måneder.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at loven gav mulighed for at dispensere fra kravet om, at uddannelsen skulle have en varighed på mindst 18 måneder.</div>\r\n        </p>\r\n        <p class=\"Tekst2\">\r\n          <div>Ankenævnet stadfæstede direktoratets afgørelse om afslag på optagelse i a-kasse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage for medlemmet på møde den 16. august 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Medlemmet kan ikke blive optaget i a-kassen som nyuddannet.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 12. april 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> medlemmet den 21. juli 2004 påbegyndte en modulopbygget uddannelsen som pilot i USA,</p>\r\n        <p class=\"Liste1\"><span class=\"Liste1Nr\">–</span> medlemmet efter det oplyste valgte at tage en del af uddannelsen i Florida, USA på grund af de bedre vejrforhold, der gjorde det muligt hurtigere at tage uddannelsen,</p>\r\n        <p class=\"Liste1\"><span class=\"Liste1Nr\">–</span> den modulopbyggede uddannelse på Naples Air Center Inc. angav en tidsramme på de kurser som medlemmet fulgte på ca. 1 år,</p>\r\n        <p class=\"Liste1\"><span class=\"Liste1Nr\">–</span> medlemmet fik i august 2005 et CPL certifikat,</p>\r\n        <p class=\"Liste1\"><span class=\"Liste1Nr\">–</span> CPL certifikat svarer til det tidligere B certifikat (erhvervscertifikat),</p>\r\n        <p class=\"Liste1\"><span class=\"Liste1Nr\">–</span> medlemmet således fra august 2005 havde et erhvervscertifikat</p>\r\n        <p class=\"Liste1\"><span class=\"Liste1Nr\">–</span> medlemmet fra september 2005 var tilmeldt The Pilot Training College of Ireland og den 21. november 2005 gennemførte medlemmet Multi – engine Instrument Rating,</p>\r\n        <p class=\"Liste1\"><span class=\"Liste1Nr\">–</span> medlemmet modtog Multi – Crew Co-Operation training i perioden 24. november – 1. december 2005,</p>\r\n        <p class=\"Liste1\"><span class=\"Liste1Nr\">–</span> medlemmet herefter havde erhvervsmæssig kompetence til at flyve maskiner, der krævede flere piloter om bord,</p>\r\n        <p class=\"Liste1\"><span class=\"Liste1Nr\">–</span> medlemmet modtog S.U. under sit ophold i Irland indtil den 1. december 2005.</p>\r\n        <p class=\"Liste1\"><span class=\"Liste1Nr\">–</span> Statens Luftfartsvæsen har oplyst, at den uddannelse, der giver kompetence til at flyve flerpilotmaskiner i henhold til de internationale JAR-FCL bestemmelser skal vare mellem 12 og 36 måneder.</p>\r\n      </p>\r\n      <p class=\"Tekst\">For at blive optaget i en a-kasse på baggrund af en erhvervsmæssig uddannelse skal der være tale om en uddannelse af mindst 18 måneders varighed. A-kassen skal have modtaget skriftlig begæring senest 2 uger efter uddannelsens afslutning.</p>\r\n      <p class=\"Tekst\">Kravet om uddannelsens varighed er fastsat i loven, og loven giver ikke mulighed for at dispensere fra kravet om, at uddannelsen skal have en varighed på 18 måneder.</p>\r\n      <p class=\"Tekst\">De har henvist til, at medlemmet kun mangler 5 dage i at opfylde kravet om, at uddannelsen skal have en varighed på 18 måneder, og De anmoder om en dispensation. De har henvist til en tidligere afgørelse truffet af direktoratet, hvor en uddannelse der var normeret til 2 år og 6 måneder og blev gennemført på 1 år og 5 måneder og 14 dage kunne danne grundlag for optagelse.</p>\r\n      <p class=\"Tekst\">Det er ankenævnets opfattelse, at uanset, at uddannelsen faktisk havde varet 18 måneder på nær 5 dage, kan der ikke gives dispensation, således at medlemmet kan optages i a-kassen.</p>\r\n      <p class=\"Tekst\">Ankenævnet har herved lagt vægt på, at der ikke er en fast normering af uddannelsens varighed. Uddannelsen kan vare mindre end 18 måneder. Statens Luftfartsvæsen har således oplyst, at i henhold til JAR-FCL bestemmelserne kan uddannelse, der giver erhvervsmæssig kompetence til, som pilot at flyve flerpilotmaskiner, vare mellem 12 og 36 måneder.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 41, stk. 1, litra 3, b, i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 2, i Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt sekretariatets brev af 7. november 2006 til Statens Luftfartsvæsen, luftfartsvæsenets svar af 15. december 2006, sekretariatets kontorrapport af 16. februar 2007, sekretariatets brev til Dem af 16. februar og 6. juni 2007, Deres brev af 21. marts 2007 med bilag, sekretariatets brev af 30. april 2007 til direktoratet, direktoratets brev af 30. maj 2007 og uddrag af Undervisningsministeriets uddannelsesguide.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen,</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring mv., lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Italic\">Medlemskab af anerkendte arbejdsløshedskasser</span></p>\r\n      <p class=\"Tekst\"><span class=\"Bold\">§ 41.</span> Ret til optagelse som medlem har personer,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som har bopæl og ophold her i riget bortset fra Færøerne og Grønland, jf. dog stk. 7,</p>\r\n        <p class=\"Liste1\"><span class=\"Liste1Nr\">2)</span> som er mellem 18 og 63 år, dog 65 år for personer født før den 1. juli 1939, og</p>\r\n        <p class=\"Liste1\"><span class=\"Liste1Nr\">3)</span> som enten</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> dokumenterer at være beskæftiget som lønmodtager,</p>\r\n            <p class=\"Liste2\"><span class=\"Liste2Nr\">b)</span> har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning,</p>\r\n            <p class=\"Liste2\"><span class=\"Liste2Nr\">c)</span> dokumenterer at udøve selvstændig erhvervsvirksomhed,</p>\r\n            <p class=\"Liste2\"><span class=\"Liste2Nr\">d)</span> dokumenterer at deltage i udøvelsen af ægtefællens selvstændige erhvervsvirksomhed,</p>\r\n            <p class=\"Liste2\"><span class=\"Liste2Nr\">e)</span> aftjener værnepligt eller er ansat på værnepligtslignende vilkår, eller</p>\r\n            <p class=\"Liste2\"><span class=\"Liste2Nr\">f)</span> dokumenterer at udøve kommunalt hverv som borgmester, rådmand eller udvalgsformand eller at være medlem af Folketinget, regeringen eller Europaparlamentet.</p>\r\n          </div>\r\n        </p>\r\n      </p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse</span></p>\r\n      <p class=\"Tekst\"><span class=\"Bold\">§ 2.</span> Personer, der har gennemført en uddannelse af mindst 18 måneders eller 3 halvårlige semestres varighed kan blive optaget, hvis a-kassen har modtaget en ansøgning om optagelse senest 2 uger efter, at uddannelsen er gennemført, jf. stk. 3.</p>\r\n      <p class=\"Tekst\"><span class=\"Italic\">Stk. 2.</span> Et deltidsstudium skal have en varighed, der svarer til et fuldtidsstudium på 18 måneder, for at danne grundlag for optagelse.</p>\r\n      <p class=\"Tekst\"><span class=\"Italic\">Stk. 3.</span> En uddannelse vil blive anset for gennemført, når studieaktiviteten er ophørt, alle karakterer er givet, og eksamen er bestået. Hvis udstedelsen af et eksamensbevis sker i tilknytning til, at uddannelsen er gennemført, vil eksamensbeviset altid kunne blive betragtet som datoen for uddannelsens gennemførelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "X20071041501"
        },
        {
            "displayName": "Entydig dokumentidentifikation",
            "displayValue": "BE002736"
        },
        {
            "displayName": "Dato for indlæggelse",
            "displayValue": "06/03/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10415"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkdets Ankenævn, j.nr. 5100585-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}