{
    "id": 113014,
    "title": "1986 LSF 157   FORSLAG TIL LOV OM ÆNDRING AF LOV OM KOMMUNEPLANLÆGNING (STØTTE TIL   LANDSBY- OG ANDRE LOKALSAMFUNDSPROJEKTER) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 157",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 157 </P>  \r\n\r\n<P></P>  \r\n\r\n<P>Forslag til Lov om ændring af lov om kommuneplanlægning (Støtte til  \r\n\r\n landsby- og andre lokalsamfundsprojekter) </P>  \r\n\r\n<P></P>  \r\n\r\n<P>Fremsat af miljøministeren (Chr. Christensen) </P>  \r\n\r\n<P></P>  \r\n\r\n<P>den 14. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om kommuneplanlægning, jf. lovbekendtgørelse nr. 391 af 22. </P>  \r\n\r\n<P>juli 1985, foretages følgende ændring: </P>  \r\n\r\n<P>I § 51 indsættes: </P>  \r\n\r\n<P>&#187;Stk. 2. For at sikre levevilkårene for beboerne i landsbyer og andre  \r\n\r\n</P>  \r\n\r\n<P>lokalsamfund og for at give disse beboere større medindflydelse på </P>  \r\n\r\n<P>kommune- og lokalplanlægningen kan miljøministeren i særlige </P>  \r\n\r\n<P>tilfælde yde støtte til gennemførelsen af forsøgsordninger, </P>  \r\n\r\n<P>projekter m.v. Støtten kan ydes som tilskud eller lån. </P>  \r\n\r\n<P>Stk. 3. Miljøministeren kan fastsætte nærmere regler om </P>  \r\n\r\n<P>støtteordningen efter stk. 2.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1987. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 435 </P>  \r\n\r\n<P>§ 1 </P>  \r\n\r\n<P>I lov om kommuneplanlægning, jf. lovbekendtgørelse nr. 391 af 22. </P>  \r\n\r\n<P>juli 1985, foretages følgende ændring: </P>  \r\n\r\n<P>1. I § 51 indsættes: </P>  \r\n\r\n<P>&#187;Stk. 2. For at sikre levevilkårene for beboerne i landsbyer og </P>  \r\n\r\n<P>andre lokalsamfund og for at give disse beboere større </P>  \r\n\r\n<P>medindflydelse på kommune- og lokalplanlægningen kan </P>  \r\n\r\n<P>miljøministeren i særlige tilfælde yde støtte til gennemførelsen </P>  \r\n\r\n<P>af forsøgsordninger, projekter m.v. Støtten kan ydes som tilskud </P>  \r\n\r\n<P>eller lån. </P>  \r\n\r\n<P>Stk. 3. Miljøministeren kan fastsætte nærmere regler om </P>  \r\n\r\n<P>støtteordningen efter stk. 2.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. juli 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>1. Lovforslagets principper </P>  \r\n\r\n<P>Landsbyerne udgør ligesom de små øer en karakteristisk og værdifuld </P>  \r\n\r\n<P>del af det danske kulturmønster. Landsbyerne er samtidig </P>  \r\n\r\n<P>overskuelige lokalsamfund med gode muligheder for fællesskab og </P>  \r\n\r\n<P>friluftsliv. </P>  \r\n\r\n<P>Landsbyerne har imidlertid en række problemer, der har betydet at det </P>  \r\n\r\n<P>er blevet stadig vanskeligere at opretholde landsbyerne som </P>  \r\n\r\n<P>velfungerende lokalsamfund. Navnlig de mindste landsbyer har </P>  \r\n\r\n<P>oplevet en affolkning først og fremmest på grund af færre </P>  \r\n\r\n<P>beskæftigelsesmuligheder inden for landbruget. I takt med </P>  \r\n\r\n<P>afvandringen er der også sket en forringelse af mulighederne for </P>  \r\n\r\n<P>offentlig og privat service. </P>  \r\n\r\n<P>I dag arbejder den overvejende del af landsbyernes beboere i de </P>  \r\n\r\n<P>omkringliggende større byer, og de tidligere levende og </P>  \r\n\r\n<P>velfungerende landsbyer er nu mange steder ved at udvikle sig til </P>  \r\n\r\n<P>sovebyer. </P>  \r\n\r\n<P>Hvis landsbyerne skal opretholdes som levedygtige lokalsamfund, må </P>  \r\n\r\n<P>der tages ekstraordinære midler i brug, og der må nytænkes. </P>  \r\n\r\n<P>Problemerne for landsbyerne og landdistrikterne har optaget mange og </P>  \r\n\r\n<P>er indgået med stor vægt i den politiske debat. Der er således som </P>  \r\n\r\n<P>omtalt under 2 også allerede taget en række initiativer for at </P>  \r\n\r\n<P>belyse problemerne med henblik på at sikre beboerne rimelige </P>  \r\n\r\n<P>levevilkår fremover. </P>  \r\n\r\n<P>Nærværende lovforslag om økonomisk støtte til forsøgsordninger, </P>  \r\n\r\n<P>projekter m.v. i landsbyer skal ses som et led i regeringens </P>  \r\n\r\n<P>bestræbelser på at støtte og videreudvikle de små samfund. </P>  \r\n\r\n<P>Forslaget skal ses i tilknytning til det samtidig fremsatte forslag </P>  \r\n\r\n<P>til ændring af by- og landzoneloven, der gør det umiddelbart </P>  \r\n\r\n<P>lovligt - uden zonelovstilladelse - at tage overflødiggjorte </P>  \r\n\r\n<P>landbrugsbygninger i brug til andre formål som håndværks- og </P>  \r\n\r\n<P>industriformål samt handels- og kontorformål m.v. </P>  \r\n\r\n<P>Lovforslaget skal også ses i sammenhæng med østøtteloven og de gode </P>  \r\n\r\n<P>erfaringer, der indtil nu er indhøstet med den støttemulighed, der </P>  \r\n\r\n<P>findes i lovens § 4. Den økonomiske støtte fra staten til § </P>  \r\n\r\n<P>4-projekter har ikke alene understøttet og fremmet beboernes egne </P>  \r\n\r\n<P>ideer men har også i flere tilfælde betydet, at andre offentlige </P>  \r\n\r\n<P>myndigheder og private virksomheder er gået ind med støtte. </P>  \r\n\r\n<P>Formålet med lovforslaget er at stimulere lokale initiativer, der </P>  \r\n\r\n<P>tager sigte på at forbedre levevilkårene i landsbyer og </P>  \r\n\r\n<P>landdistrikter. </P>  \r\n\r\n<P>Lovforslaget lægger vægt på, at løsningen af landsbyernes og </P>  \r\n\r\n<P>landdistrikternes problemer anskues som et integreret led i </P>  \r\n\r\n<P>kommune- og lokalplanlægningen, hvis realisering formentlig i </P>  \r\n\r\n<P>højere grad vil ske, hvis beboerne selv har deltaget aktivt ved </P>  \r\n\r\n<P>planernes tilblivelse. Lovforslaget skal således også ses som en </P>  \r\n\r\n<P>udmøntning af kommuneplanlovens § 1, stk. 3, hvorefter </P>  \r\n\r\n<P>kommunalbestyrelsen i videst muligt omfang bør inddrage beboerne i </P>  \r\n\r\n<P>planlægningsarbejdet. </P>  \r\n\r\n<P>Det er tanken, at forsøgene skal tage sigte på at skabe nye </P>  \r\n\r\n<P>samarbejdsformer kommune og borgere imellem, når landsbyernes </P>  \r\n\r\n<P>problemer skal løses. </P>  \r\n\r\n<P>Der vil også kunne gives støtte til forsøg, der har til formål at </P>  \r\n\r\n<P>realisere de overordnede mål og intentioner for landsbyernes </P>  \r\n\r\n<P>udvikling, som opstilles i planlægningen. </P>  \r\n\r\n<P>På samme måde vil forsøg med videreudvikling af planlægningen kunne </P>  \r\n\r\n<P>støttes. </P>  \r\n\r\n<P>Søgelyset i den igangværende lokalsamfundsdebat er først og fremmest </P>  \r\n\r\n<P>rettet mod landsbyerne, men også i andre lokalsamfund - f.eks. en </P>  \r\n\r\n<P>lidt større by eller en bydel - kan der være behov for at </P>  \r\n\r\n<P>stimulere beboeraktiviteter. Bestemmelsen åbner derfor også </P>  \r\n\r\n<P>mulighed for, at der i særlige tilfælde kan ydes økonomisk støtte </P>  \r\n\r\n<P>til forsøgsordninger, projekter m.v. i sådanne lokalsamfund. </P>  \r\n\r\n<P>Lovforslaget har været forhandlet med Kommunernes Landsforening og </P>  \r\n\r\n<P>Amtsrådsforeningen i Danmark. Forslaget har endvidere været </P>  \r\n\r\n<P>drøftet i landsbykontaktudvalget, hvor såvel &#187;Landsforeningen af </P>  \r\n\r\n<P>Landsbysamfund&#171; som foreningen &#187;Landsbyerne i Danmark&#171; er  \r\n\r\n</P>  \r\n\r\n<P>repræsenteret udover en række ministerier, styrelser og </P>  \r\n\r\n<P>interesseorganisationer. </P>  \r\n\r\n<P>2. LOVFORSLAGETS BAGGRUND </P>  \r\n\r\n<P>Landsbykommissionen </P>  \r\n\r\n<P>I marts 1978 nedsatte regeringen landsbykommissionen, der fik til </P>  \r\n\r\n<P>opgave at undersøge de særlige problemer, der knytter sig til de </P>  \r\n\r\n<P>mindste bysamfund. </P>  \r\n\r\n<P>Baggrunden for kommissionens nedsættelse var den stigende interesse </P>  \r\n\r\n<P>for og debat om landsbyernes fremtid. </P>  \r\n\r\n<P>Landsbykommissionen behandlede et bredt spektrum af landsbyernes </P>  \r\n\r\n<P>forhold og problemer. Kommissionen afgav i 1981 6 delbetænkninger. </P>  \r\n\r\n<P>De første 5 beskæftiger sig med spørgsmål som erhverv, service, </P>  \r\n\r\n<P>kultur, planlægning og medindflydelse. Den sidste sammenfatter og </P>  \r\n\r\n<P>diskuterer de mange emner, som kommissionen har beskæftiget sig </P>  \r\n\r\n<P>med. </P>  \r\n\r\n<P>Kommissionen konstaterer, at der i forhold til udviklingen i de </P>  \r\n\r\n<P>større byer er sket en forringelse i landsbyerne både i </P>  \r\n\r\n<P>beskæftigelsesmuligheder og i den private og offentlige service. </P>  \r\n\r\n<P>Kommissionen har ikke angivet en bestemt model for, hvordan man kan </P>  \r\n\r\n<P>løse problemerne. Kommissionen har derimod peget på, at kommunerne </P>  \r\n\r\n<P>skal tage landsbyernes forhold op i forbindelse med </P>  \r\n\r\n<P>kommuneplanlægningen, idet det er kommissionens opfattelse, at den </P>  \r\n\r\n<P>bedste afvejning af de foreslåede virkemidler bedst kan ske gennem </P>  \r\n\r\n<P>den debat, der foregår mellem borgerne og myndighederne omkring </P>  \r\n\r\n<P>planlægningen. </P>  \r\n\r\n<P>Efter betænkningens offentliggørelse sendte miljøministeren derfor </P>  \r\n\r\n<P>betænkningen ud til samtlige amtsråd og kommunalbestyrelser med en </P>  \r\n\r\n<P>opfordring til disse myndigheder om at lade kommissionens forslag </P>  \r\n\r\n<P>og anbefalinger indgå i det fortsatte planlægningsarbejde. </P>  \r\n\r\n<P>LANDSBYKONTAKTUDVALGET </P>  \r\n\r\n<P>Landsbykommissionens arbejde var medvirkende til, at miljøministeren </P>  \r\n\r\n<P>i november 1983 nedsatte landsbykontaktudvalget. </P>  \r\n\r\n<P>Landsbykontaktudvalget virker som et statsligt kontaktforum. Udvalget </P>  \r\n\r\n<P>drøfter løbende landsbyernes problemer med henblik på initiativer </P>  \r\n\r\n<P>over for de relevante myndigheder. Udvalget består af </P>  \r\n\r\n<P>repræsentanter for landsbyernes organisationer og andre </P>  \r\n\r\n<P>interesseorganisationer. Endvidere er en række ministerier og </P>  \r\n\r\n<P>styrelser samt de kommunale organisationer repræsenteret i </P>  \r\n\r\n<P>udvalget. Formandskab og sekretariat varetages af Planstyrelsen. </P>  \r\n\r\n<P>Udvalget har efter anmodning fra miljøministeren drøftet </P>  \r\n\r\n<P>dagligvareforsyningsproblemerne og mulighederne for at gøre det </P>  \r\n\r\n<P>nemmere at etablere småerhverv i og omkring landsbyerne. Udvalget </P>  \r\n\r\n<P>har endvidere drøftet landbrugets betydning for landsbyerne og </P>  \r\n\r\n<P>landsbyernes bolig- og energiforsyning. </P>  \r\n\r\n<P>Landsbykontaktudvalget har på den baggrund taget en række </P>  \r\n\r\n<P>initiativer. </P>  \r\n\r\n<P>Det var således efter landsbykontaktudvalgets anbefaling, at </P>  \r\n\r\n<P>miljøministeren i januar 1985 fremsatte et lovforslag om ændring </P>  \r\n\r\n<P>af klagesystemet i by- og landzoneloven. Ændringen skulle medvirke </P>  \r\n\r\n<P>til at gøre det nemmere for småvirksomheder at etablere sig i </P>  \r\n\r\n<P>områder omfattet af en landzonelokalplan. Forslaget blev </P>  \r\n\r\n<P>imidlertid forkastet af Folketingets flertal. Udvalget har senere </P>  \r\n\r\n<P>udsendt en folder om &#187;zoneloven og byggeri på landet&#171;. </P>  \r\n\r\n<P>Drøftelserne i udvalget har også været medvirkende til, at </P>  \r\n\r\n<P>administrationen af vejadgangsreglerne ved landbrugsbygningers </P>  \r\n\r\n<P>overgang til andre erhverv er blevet lempet, således at der tages </P>  \r\n\r\n<P>vidtgående hensyn til zonelovsmyndighedernes afgørelser. </P>  \r\n\r\n<P>Drøftelserne af dagligvareforsyningsproblemerne var medvirkende </P>  \r\n\r\n<P>til, at miljøministeren udsendte et cirkulære, der gør det lettere </P>  \r\n\r\n<P>for landsbybutikkerne at sælge bl.a. færdigpakket fersk kød. </P>  \r\n\r\n<P>Det var også på landsbykontaktudvalgets initiativ, at der i oktober </P>  \r\n\r\n<P>1986 blev afholdt en konference om landsbyernes fremtid med </P>  \r\n\r\n<P>deltagelse af miljøministeren og Folketingets miljø- og </P>  \r\n\r\n<P>planlægningsudvalg. Baggrunden for konferencen var </P>  \r\n\r\n<P>landsbykontaktudvalgets ønske om drøftelser af, hvordan der kan </P>  \r\n\r\n<P>udøves en mere målrettet indsats for landsbyerne i det videre </P>  \r\n\r\n<P>arbejde. </P>  \r\n\r\n<P>KOMMUNE- OG LOKALPLANLÆGNINGENS ROLLE </P>  \r\n\r\n<P>Landsbykommissionen pegede som nævnt på, at den fysiske planlægning - </P>  \r\n\r\n<P>navnlig kommuneplanlægningen - er velegnede midler til at styre </P>  \r\n\r\n<P>udviklingen og dermed sikre bestræbelserne på at styrke </P>  \r\n\r\n<P>levevilkårene i landsbyerne og i landdistrikterne. </P>  \r\n\r\n<P>De enkelte landsbyers forhold er vidt forskellige og afhænger i </P>  \r\n\r\n<P>øvrigt af forholdene i den kommune, de indgår som en del af. En </P>  \r\n\r\n<P>afvejning af landsbyernes rolle kan derfor i mange henseender </P>  \r\n\r\n<P>bedst foregå som led i kommune- og lokalplanlægningen. </P>  \r\n\r\n<P>Gennem planlægningen kan ske en afklaring af problemer og opstilling </P>  \r\n\r\n<P>af målsætninger. Helt afgørende for landsbyerne er det, at </P>  \r\n\r\n<P>planlægningen kan bruges til at skabe en helhedsopfattelse og pege </P>  \r\n\r\n<P>på konkrete løsninger på landsbyernes problemer. </P>  \r\n\r\n<P>Gennem den offentlige debat om planerne får landsbyernes beboere </P>  \r\n\r\n<P>samtidig de bedste muligheder for at få indflydelse på den lokale </P>  \r\n\r\n<P>udvikling. </P>  \r\n\r\n<P>Bymønstret og spørgsmålet om lokalisering af arbejdspladser og privat </P>  \r\n\r\n<P>og offentlig service er vigtige elementer i kommuneplanerne. </P>  \r\n\r\n<P>Fastlæggelsen af retningslinier for boligbyggeriet - herunder også </P>  \r\n\r\n<P>det støttede boligbyggeris placering - er vigtige spørgsmål for </P>  \r\n\r\n<P>landsbyernes udvikling, idet placeringen af byvæksten har stor </P>  \r\n\r\n<P>betydning for en række andre forhold som erhvervenes udvikling, </P>  \r\n\r\n<P>trafikforhold, serviceudbud m.v. Planernes rækkefølgeangivelse for </P>  \r\n\r\n<P>udbygning af arealer til byformål er derfor central. </P>  \r\n\r\n<P>Gennem kommuneplanlægningen kan der også skabes en samlet strategi </P>  \r\n\r\n<P>for den offentlige service herunder serviceudbuddet i landsbyerne. </P>  \r\n\r\n<P>Kommuneplanlægningens muligheder er derimod mere begrænsede inden for </P>  \r\n\r\n<P>den private sektor. </P>  \r\n\r\n<P>Kommunerne kan i kommuneplanerne sikre udlæg af nødvendige arealer </P>  \r\n\r\n<P>til håndværks- og andre småvirksomheder i og omkring landsbyerne, </P>  \r\n\r\n<P>ligesom kommunerne kan sørge for den nødvendige infrastruktur. Men </P>  \r\n\r\n<P>planlægningen i sig selv er ikke tilstrækkelig til at få </P>  \r\n\r\n<P>virksomheder til at etablere sig i landsbyerne. </P>  \r\n\r\n<P>Noget lignende gælder inden for detailhandelen. Kommuneplanen kan </P>  \r\n\r\n<P>angive en målsætning for detailhandelsudviklingen men kan ikke </P>  \r\n\r\n<P>sikre en dagligvareforsyning i overensstemmelse med planlægningen. </P>  \r\n\r\n<P>Kommune- og lokalplanlægningen er således ikke hele løsningen på </P>  \r\n\r\n<P>landsbyernes og landdistrikternes problemer, men en fornuftig </P>  \r\n\r\n<P>anvendelse af planlægningen er en væsentlig forudsætning herfor. </P>  \r\n\r\n<P>Det er Miljøministeriets foreløbige vurdering, at mange kommuner via </P>  \r\n\r\n<P>planlægningen er gået aktivt ind i arbejdet med at styrke </P>  \r\n\r\n<P>landsbyerne. Disse kommuner arbejder for at sikre rimelige </P>  \r\n\r\n<P>udviklingsmuligheder i landsbyerne gennem udlæg af arealer til </P>  \r\n\r\n<P>bolig- og lokale erhvervsformål. Andre kommuner er gået videre og </P>  \r\n\r\n<P>har brugt kommuneplanen som forum for opstilling af en mere samlet </P>  \r\n\r\n<P>strategi, der tager udgangspunkt i en målsætning om at fastholde </P>  \r\n\r\n<P>og udbygge landsbyernes rolle i kommunens erhvervs- og </P>  \r\n\r\n<P>bosætningsmønster. </P>  \r\n\r\n<P>Der er iværksat en række forsøg, der går ud på at inddrage de lokale </P>  \r\n\r\n<P>beboere mere aktivt i kommune- og lokalplanlægningen med henblik </P>  \r\n\r\n<P>på at styrke lokalsamfundene. </P>  \r\n\r\n<P>Tornved Kommune i Vestsjælland har således i sommeren 1986 i </P>  \r\n\r\n<P>forbindelse med det igangværende kommuneplanarbejde i samarbejde </P>  \r\n\r\n<P>med Planstyrelsen udarbejdet en debatavis om landsbyen Knabstrups </P>  \r\n\r\n<P>fremtid. Debatavisen dannede udgangspunkt for et borgermøde, der </P>  \r\n\r\n<P>blev afholdt som led i offentlighedsdebatten om </P>  \r\n\r\n<P>kommuneplanforslaget. Efter borgermødet blev der nedsat en række </P>  \r\n\r\n<P>initiativgrupper, der arbejder videre med landsbyens problemer. </P>  \r\n\r\n<P>Gruppernes forslag og ideer skal indgå i grundlaget for </P>  \r\n\r\n<P>kommunalbestyrelsens endelige vedtagelse af kommuneplanen. </P>  \r\n\r\n<P>På øen Endelave ud for Horsens fjord har Planstyrelsen i sommeren </P>  \r\n\r\n<P>1986 i samarbejde med Horsens Kommune taget initiativ til at </P>  \r\n\r\n<P>starte et beboerorienteret lokalplanarbejde med henblik på </P>  \r\n\r\n<P>udarbejdelse af en lokalplan, der omfatter hele øen og inddrager </P>  \r\n\r\n<P>så mange spørgsmål som muligt. Beboernes arbejde skal afsluttes </P>  \r\n\r\n<P>med et forslag til lokalplan, der skal forelægges byrådet til </P>  \r\n\r\n<P>politisk behandling. </P>  \r\n\r\n<P>Forsøg som de nævnte kan være med til at skabe erfaringer til brug </P>  \r\n\r\n<P>for arbejdet med lokalsamfund og planlægning også andre steder i </P>  \r\n\r\n<P>landet. </P>  \r\n\r\n<P>ANDRE INITIATIVER </P>  \r\n\r\n<P>Selv om den fysiske planlægning er et godt udgangspunkt for løsning </P>  \r\n\r\n<P>af landsbyernes problemer er der også behov for nytænkning, hvis </P>  \r\n\r\n<P>der skal gøres en aktiv indsats for landsbyerne. </P>  \r\n\r\n<P>Planstyrelsen har gennem de seneste år været med til at igangsætte og </P>  \r\n\r\n<P>støtte en række projekter, der tager nye og utraditionelle midler </P>  \r\n\r\n<P>i brug for at afhjælpe og løse landsbyernes og landdistrikternes </P>  \r\n\r\n<P>problemer. </P>  \r\n\r\n<P>På baggrund af den alvorlige trussel mod mange landsbyers sidste </P>  \r\n\r\n<P>butik iværksatte Planstyrelsen et forsøg, der gik ud på til </P>  \r\n\r\n<P>landsbybutikkerne at knytte såkaldte &#187;tillægsfunktioner&#171; f.eks.  \r\n\r\n</P>  \r\n\r\n<P>postekspedition, tipsforhandling samt apoteks-, biblioteks- og </P>  \r\n\r\n<P>pengeinstitutservice. Forsøget resulterede i, at miljøministeren </P>  \r\n\r\n<P>nedsatte et rådgivende udvalg, der nu yder rådgivning til den </P>  \r\n\r\n<P>enkelte landsbybutik eller til kommunen. Der har været stor </P>  \r\n\r\n<P>interesse for muligheden for at få tillægsfunktioner, og mange </P>  \r\n\r\n<P>butikker har i dag en eller flere tillægsfunktioner. </P>  \r\n\r\n<P>Tillægsfunktionerne giver butikkerne en ekstra omsætning. Samtidig </P>  \r\n\r\n<P>får beboerne i landsbyen en bedre service. </P>  \r\n\r\n<P>Spørgsmålet om den nye teknologis muligheder for landsbyerne og </P>  \r\n\r\n<P>landdistrikterne er indgået med stor vægt i landsbydebatten, og </P>  \r\n\r\n<P>Planstyrelsen har også på dette område været med til at igangsætte </P>  \r\n\r\n<P>og støtte en række projekter. </P>  \r\n\r\n<P>De mest interesssante forsøg angår opbygningen af informations- og </P>  \r\n\r\n<P>servicecentre i landsbyer. Disse såkaldte telehuse skal danne </P>  \r\n\r\n<P>ramme om forskellige aktiviteter, som befolkningen og det lokale </P>  \r\n\r\n<P>erhvervsliv i fællesskab skal kunne bruge, ligesom telehusene også </P>  \r\n\r\n<P>skal kunne fungere som lokalt kommunekontor. Langt flere daglige </P>  \r\n\r\n<P>gøremål skal altså kunne foregå i lokalsamfundene. Det gælder også </P>  \r\n\r\n<P>undervisning. Omskoling, efteruddannelse og fritidsundervisning er </P>  \r\n\r\n<P>således vigtige led i telehustanken. </P>  \r\n\r\n<P>NORDISK SAMARBEJDE </P>  \r\n\r\n<P>Mellem de nordiske lande udveksles løbende erfaringer og iværksættes </P>  \r\n\r\n<P>forsøg og projekter, der har til formål at klarlægge mulighederne </P>  \r\n\r\n<P>i de tyndt befolkede områder. </P>  \r\n\r\n<P>Siden 1981 har Danmark (ved Planstyrelsen) været medlem af en nordisk </P>  \r\n\r\n<P>&#187;Glesbygdspolitiska Arbetsgruppe&#171;, der blev nedsat af Nordisk  \r\n\r\n</P>  \r\n\r\n<P>Embedsmandskomitee for Regional Politik (NAeRP) i 1974. </P>  \r\n\r\n<P>Arbejdsgruppen har bl.a. i foråret 1984 igangsat et projekt med en </P>  \r\n\r\n<P>kommunal samarbejdsgruppe bestående af repræsentanter for en </P>  \r\n\r\n<P>kommune i hvert af de nordiske lande. Fra Danmark deltager Nr. </P>  \r\n\r\n<P>Rangstrup Kommune i Sønderjylland i projektet. Formålet er at </P>  \r\n\r\n<P>skabe et forum for erfaringsudveksling på kommunalt niveau mellem </P>  \r\n\r\n<P>de nordiske lande. Arbejdet forventes afsluttet i løbet af et år. </P>  \r\n\r\n<P>Arbejdsgruppen har også beskæftiget sig med den ny teknologis </P>  \r\n\r\n<P>muligheder for en positiv udvikling i landsbyerne og </P>  \r\n\r\n<P>landdistrikterne. </P>  \r\n\r\n<P>Planstyrelsen har ved årsskiftet 1986-1987 overtaget formandskabet </P>  \r\n\r\n<P>for arbejdsgruppen for en 2-års periode. I den danske </P>  \r\n\r\n<P>formandskabsperiode vil Planstyrelsen foreslå, at nye emner </P>  \r\n\r\n<P>inddrages i arbejdet bl.a. kommuneplanlægningens rolle og </P>  \r\n\r\n<P>betydningen af en lokal kultur- og undervisningspolitik. </P>  \r\n\r\n<P>3. ØKONOMISKE OG ADMINISTRATIVE BEMÆRKNINGER </P>  \r\n\r\n<P>Lovforslaget vil ikke medføre øgede administrationsudgifter for </P>  \r\n\r\n<P>kommunerne og amtskommunerne. </P>  \r\n\r\n<P>Lovforslaget vil medføre en forøgelse af det administrative arbejde i </P>  \r\n\r\n<P>Planstyrelsen først og fremmest i forbindelse med behandlingen af </P>  \r\n\r\n<P>ansøgninger om støtte, herunder forelæggelse af sagerne i </P>  \r\n\r\n<P>landsbykontaktudvalget, men også i forbindelse med en </P>  \r\n\r\n<P>efterfølgende vurdering af den effekt, som en udbetalt støtte har </P>  \r\n\r\n<P>for udviklingen i lokalsamfundet. En sådan vurdering kan bl.a. </P>  \r\n\r\n<P>danne baggrund for overvejelserne om støtteordningens </P>  \r\n\r\n<P>videreførelse. </P>  \r\n\r\n<P>Det må forventes, at der vil være behov for tilførsel af 1/2 </P>  \r\n\r\n<P>akademisk medarbejder til varetagelse af opgaverne i </P>  \r\n\r\n<P>Planstyrelsen, hvilket vil ske ved omprioritering inden for </P>  \r\n\r\n<P>Miljøministeriets samlede rammer. </P>  \r\n\r\n<P>Det foreslås, at der for finansårene 1987-1989 afsættes 5 mill. kr. i </P>  \r\n\r\n<P>alt til ordningen. </P>  \r\n\r\n<P>Ved fastsættelsen af fremtidige støttebeløb vil dette blive forsøgt </P>  \r\n\r\n<P>forøget med størrelsen af eventuelle tilbagebetalte afdrag i </P>  \r\n\r\n<P>foregående år. </P>  \r\n\r\n<P>Eventuelle uforbrugte midler vil blive forsøgt overført til følgende </P>  \r\n\r\n<P>finansår. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>De lokale myndigheder og beboerne i landsbyerne og andre lignende </P>  \r\n\r\n<P>lokalsamfund gør mange steder selv en stor indsats for at løse de </P>  \r\n\r\n<P>konkrete problemer og dermed forbedre levevilkårene. </P>  \r\n\r\n<P>Kommunerne søger først og fremmest gennem den fysiske planlægning at </P>  \r\n\r\n<P>skabe grundlaget for lokalsamfundenes fortsatte eksistens. </P>  \r\n\r\n<P>Beboerne danner på deres side beboerforeninger og forsøger i </P>  \r\n\r\n<P>fællesskab at tage sig af problemerne. </P>  \r\n\r\n<P>Den nye bestemmelse i STK. 2 giver miljøministeren mulighed for i </P>  \r\n\r\n<P>særlige tilfælde at yde økonomisk støtte til gennemførelse af </P>  \r\n\r\n<P>forsøgsordninger, projekter m.v., der som led i kommune- og </P>  \r\n\r\n<P>lokalplanlægningen tager sigte på at anvise nye løsninger på de </P>  \r\n\r\n<P>særlige problemer i lokalsamfundene. </P>  \r\n\r\n<P>Efter bestemmelsen vil der f.eks. kunne opnås støtte til forsøg, der </P>  \r\n\r\n<P>tager sigte på en mere beboerorienteret tilrettelæggelse af </P>  \r\n\r\n<P>planlægningsprocessen eventuelt startende med egentlige forslag </P>  \r\n\r\n<P>fra beboerne selv. Beboerne oplever og kender problemerne fra </P>  \r\n\r\n<P>deres hverdag og ved derfor også oftest selv bedst, hvordan de bør </P>  \r\n\r\n<P>løses. Det nævnte projekt fra Endelave er et forsøg af denne art. </P>  \r\n\r\n<P>Der vil også kunne opnås støtte til forsøg, der tager sigte på at </P>  \r\n\r\n<P>virkeliggøre de målsætninger, der er opstillet i planlægningen, </P>  \r\n\r\n<P>ligesom forsøg med henblik på videreudvikling af planlægningen vil </P>  \r\n\r\n<P>kunne støttes. </P>  \r\n\r\n<P>Som eksempel kan nævnes forsøg, der går ud på at sikre en </P>  \r\n\r\n<P>landsbyskole, der er truet af nedlæggelse på grund af et faldende </P>  \r\n\r\n<P>elevtal ved at lade skolen være grundlaget for et lokalt </P>  \r\n\r\n<P>samlingssted, hvor der udover skole også er plads til </P>  \r\n\r\n<P>børnepasning, ældreklub, private foreninger m.v. Skolen kan på </P>  \r\n\r\n<P>den måde danne rammen om fællesskabet og den kulturelle tradition </P>  \r\n\r\n<P>i landsbyen. </P>  \r\n\r\n<P>Som et andet eksempel kan nævnes forsøg, der går ud på at sikre især </P>  \r\n\r\n<P>de ældre beboere i landsbyen en dagligvareforsyning f.eks. ved at </P>  \r\n\r\n<P>etablere en ordning med udbringning af varer. </P>  \r\n\r\n<P>Der kan også være tale om forsøg, der går ud på at trække mindre </P>  \r\n\r\n<P>virksomheder til lokalsamfundet eller forsøg, der går ud på at </P>  \r\n\r\n<P>etablere et lokalt administrations- og rådgivningskontor til </P>  \r\n\r\n<P>støtte for mindre erhvervsdrivende for dermed at sikre en ønsket </P>  \r\n\r\n<P>erhvervsudvikling. </P>  \r\n\r\n<P>Der vil også kunne være tale om et projekt, der med udgangspunkt i de </P>  \r\n\r\n<P>konkrete forhold i en enkelt landsby tager sigte på en samlet </P>  \r\n\r\n<P>løsning inden for en række områder, såsom boliger, arbejdspladser, </P>  \r\n\r\n<P>energiforsyningen, dagligvareforsyningen, trafikale problemer m.v. </P>  \r\n\r\n<P>Det er tanken, at det først og fremmest er enkeltpersoner og lokale </P>  \r\n\r\n<P>beboer- og sogneforeninger der vil kunne opnå støtte efter </P>  \r\n\r\n<P>bestemmelsen, men også kommuner vil kunne komme på tale eventuelt </P>  \r\n\r\n<P>i et samarbejde med beboerne. </P>  \r\n\r\n<P>Der kan ikke efter forslaget ydes støtte til dækning af egentlige </P>  \r\n\r\n<P>driftsudgifter, ligesom kommunerne ikke vil kunne få støtte til </P>  \r\n\r\n<P>løsning af normale kommunale opgaver. </P>  \r\n\r\n<P>Støtten kan ydes enten som tilskud eller lån eller som en kombination </P>  \r\n\r\n<P>mellem tilskud og lån. Såfremt støtten ydes som lån forudsættes </P>  \r\n\r\n<P>lånevilkårene at være favorable. </P>  \r\n\r\n<P>Det foreslås, at der for finansårene 1987-1989 afsættes i alt 5 mill. </P>  \r\n\r\n<P>kr. til støtteordningen. </P>  \r\n\r\n<P>Ansøgninger om støtte forudsættes behandlet af Planstyrelsen. </P>  \r\n\r\n<P>Administrationen af bestemmelsen vil blive søgt tilrettelagt </P>  \r\n\r\n<P>således, at ansøgningerne bliver drøftet i landsbykontaktudvalget, </P>  \r\n\r\n<P>før Planstyrelsen træffer afgørelse. Det er endvidere forudsat, at </P>  \r\n\r\n<P>Planstyrelsens afgørelser skal være endelige. </P>  \r\n\r\n<P>Planstyrelsen forudsættes i forbindelse med de konkrete bevillinger </P>  \r\n\r\n<P>at kunne fastsætte nærmere vilkår og betingelser for udbetaling af </P>  \r\n\r\n<P>støtten. </P>  \r\n\r\n<P>STK. 3. indeholder hjemmel for miljøministeren til at fastsætte </P>  \r\n\r\n<P>nærmere regler for forsøgsordningen. </P>  \r\n\r\n<P>TIL § 2 </P>  \r\n\r\n<P>Det foreslås, at loven træder i kraft pr. 1. juli 1987. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00157"
        },
        {
            "displayName": "Entydig dokumentidentifikation",
            "displayValue": "CL005503"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}