{
    "id": 116291,
    "title": "Bekendtgørelse om udtømning af kloakspildevand fra skibe og platforme uden for dansk søterritorium og Østersøområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 270 af 18/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Definitioner m.v.</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Udtømning af kloakspildevand</p><div class=\"bjelke\">Den fulde tekst</div><p class=\"Titel2\">Bekendtgørelse om udtømning af kloakspildevand fra skibe og platforme uden for dansk søterritorium og Østersøområdet</p>\r\n      <p class=\"Indledning2\">I medfør af § 2, stk. 3, § 6, stk. 2, § 20, stk. 3, § 61, stk. 1, og § 62 i lov om beskyttelse af havmiljøet, jf. lovbekendtgørelse nr. 47 af 7. januar 2008, § 16, § 44, stk. 1 og 3, og § 45 i anordning nr. 1035 af 22. oktober 2004 om ikrafttræden for Grønland af lov om beskyttelse af havmiljøet, og under hensyn til MARPOL-konventionens bilag IV, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse for:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> skibe med en bruttotonnage på under 400, som er godkendt til befordring af mere end 15 personer, og</p>\r\n          <p class=\"Liste1\"><span class=\"Liste1Nr\">2)</span> skibe med en bruttotonnage på 400 og derover.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen finder anvendelse for skibe som nævnt i stk. 1, der befinder sig:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> i eller uden for de eksklusive økonomiske zoner, eller</p>\r\n          <p class=\"Liste1\"><span class=\"Liste1Nr\">2)</span> uden for dansk søterritorium i øvrigt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Bekendtgørelsen finder endvidere anvendelse for danske platforme og platforme, der befinder sig på dansk kontinentalsokkelområde.</p>\r\n      <p class=\"Stk2\"><span class=\"StkNr\">Stk. 4.</span> Bekendtgørelsen finder ikke anvendelse for skibe og platforme, der befinder sig på dansk søterritorium eller i Østersøområdet, jf. dog lovens § 20, stk. 1.</p>\r\n      <p class=\"Stk2\"><span class=\"StkNr\">Stk. 5.</span> Bekendtgørelsen finder ikke anvendelse for skibe og platforme, der befinder sig i fremmede staters eksklusive økonomiske zoner eller på fremmede staters søterritorier, såfremt sådanne fremmede stater for disse farvande har fastsat andre krav til udtømning af kloakspildevand end fastsat i denne bekendtgørelse.</p>\r\n      <p class=\"Stk2\"><span class=\"StkNr\">Stk. 6.</span> Bekendtgørelsen finder endvidere ikke anvendelse på orlogsskibe og andre skibe, som ejes eller benyttes af en stat, så længe skibet udelukkende benyttes i ikke-kommerciel statstjeneste, jf. lovens § 2, stk. 2.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Definitioner m.v.</p>\r\n      <p class=\"Paragraf\"><span class=\"ParagrafNr\">§ 2.</span> I denne bekendtgørelse forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kloakspildevand: Afløbsstoffer og andet affald fra enhver form for toiletter og urinaler; afløbsstoffer fra hospitalsrum (apotek, sygerum m.v.) udledt fra vaskekummer, badekar og afløb anbragt i sådanne rum; afløbsstoffer fra steder, hvor der findes levende dyr; eller andet spildevand, når det er blandet med afløbsstoffer som defineret ovenfor.</p>\r\n          <p class=\"Liste1\"><span class=\"Liste1Nr\">2)</span> Opbevaringstank: En tank til opsamling og opbevaring af kloakspildevand.</p>\r\n          <p class=\"Liste1\"><span class=\"Liste1Nr\">3)</span> Godkendt anlæg: et anlæg, som er godkendt af Søfartsstyrelsen eller af andre EU-myndigheder, herunder institutter, som er anerkendt af disse myndigheder, efter reglerne i Meddelelser fra Søfartsstyrelsen B, Teknisk forskrift for skibes bygning og udstyr m.v., Kapitel XXIV; Forebyggelse af forurening med kloakspildevand fra skibe, eller som er godkendt af andre MARPOL konventionslande.</p>\r\n          <p class=\"Liste1\"><span class=\"Liste1Nr\">4)</span> Østersøområdet: Østersøen, Den Botniske Bugt, Den Finske Bugt, Sundet, Bælterne og Kattegat indtil breddeparallellen ved 57° 44,8'N gennem Skagen, jf. lovens § 5, stk. 5.</p>\r\n          <p class=\"Liste1\"><span class=\"Liste1Nr\">5)</span> Nærmeste kyst: Den basislinie, hvorfra det pågældende territoriums territorialfarvand er fastsat i overensstemmelse med international ret, i disse bestemmelser dog med den tilføjelse at »fra nærmeste kyst« ud for Australiens nordøstlige kyst betyder: fra en linie trukket udfra den australske kyst</p>\r\n          <p class=\"Tekst2\">\r\n            <div>fra punktet 11º 00' sydlig bredde, 142º 08' østlig længde</div>\r\n          </p>\r\n          <p class=\"Tekst2\">\r\n            <div>til punktet 10º 35' sydlig bredde, 141º 55' østlig længde,</div>\r\n          </p>\r\n          <p class=\"Tekst2\">\r\n            <div>derfra til punktet 10º 00' sydlig bredde, 142º 00' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 9º 10' sydlig bredde, 143º 52' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 9º 00' sydlig bredde, 144º 30' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 10º 41' sydlig bredde, 145º 00' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 13º 00' sydlig bredde, 145º 00' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 15º 00' sydlig bredde, 146º 00' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 17º 30' sydlig bredde, 147º 00' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 21º 00' sydlig bredde, 152º 55' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 24º 30' sydlig bredde, 154º 00' østlig længde</div>\r\n          </p>\r\n          <p class=\"Tekst2\">\r\n            <div>derfra til punktet 24º 42' sydlig bredde, 153º 15' østlig længde på den australske kyst.</div>\r\n          </p>\r\n          <p class=\"Liste1\"><span class=\"Liste1Nr\">6)</span> MARPOL-konventionen: Den internationale konvention af 1973/78 om forebyggelse af forurening fra skibe, inklusiv protokoller og senere ændringer.</p>\r\n        </div>\r\n      </p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Udtømning af kloakspildevand</p>\r\n      <p class=\"Paragraf\"><span class=\"ParagrafNr\">§ 3.</span> I de i § 1, stk. 2, nævnte farvande og på dansk kontinentalsokkelområde, jf. § 1, stk. 3, må udtømning af kloakspildevand kun finde sted, såfremt</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> udtømningen foretages under anvendelse af godkendt anlæg til behandling af kloakspildevand og spildevandet ved udløbet af anlægget ikke frembringer synlige spor i havet,</p>\r\n          <p class=\"Liste1\"><span class=\"Liste1Nr\">2)</span> spildevandet er findelt og desinficeret i et godkendt anlæg og udtømningen sker i en afstand af mindst 3 sømil fra nærmeste kyst eller</p>\r\n          <p class=\"Liste1\"><span class=\"Liste1Nr\">3)</span> udtømningen foretages i en afstand af mindst 12 sømil fra nærmeste kyst. Foretages udtømning fra en tank til opsamling og opbevaring af kloakspildevand, eller af kloakspildevand, der stammer fra rum med levende dyr, skal skibets eller platformens fart endvidere være mindst 4 knob, og udtømningen skal ske med moderat udløbshastighed.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Medmindre højere straf er forskyldt efter den øvrige lovgivning, straffes med bøde den, der i strid med § 3 foretager udtømning af kloakspildevand.</p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> voldt skade på miljøet eller fremkaldt fare herfor eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet en økonomisk fordel for den pågældende selv eller andre, herunder ved besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Stk2\"><span class=\"StkNr\">Stk. 4.</span> Stk. 2 og 6 finder ikke anvendelse på overtrædelser begået fra udenlandske skibe, medmindre overtrædelsen er begået i indre territorialt farvand. For overtrædelser begået fra udenlandske skibe i ydre territorialt farvand kan straffen stige til fængsel i indtil 2 år, hvis der er tale om forsætlig og alvorlig forurening af havmiljøet.</p>\r\n      <p class=\"Stk2\"><span class=\"StkNr\">Stk. 5.</span> Medmindre højere sanktion er forskyldt efter den øvrige lovgivning, idømmes med bøde efter kriminallov for Grønland den, der i Grønland overtræder de i stk. 1 nævnte bestemmelser.</p>\r\n      <p class=\"Stk2\"><span class=\"StkNr\">Stk. 6.</span> Overtrædelse i Grønland af de i stk. 1 nævnte bestemmelser kan medføre idømmelse af foranstaltninger efter kriminallov for Grønland, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> voldt skade på miljøet eller fremkaldt herfor eller</p>\r\n          <p class=\"Liste1\"><span class=\"Liste1Nr\">2)</span> opnået eller tilsigtet en økonomisk fordel for den pågældende selv eller andre, herunder ved besparelser.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 7.</span> I Grønland kan der for overtrædelser, der begås af aktieselskaber, andelsselskaber, anpartsselskaber eller lignende, pålægges selskabet som sådant bødeansvar efter kriminallov for Grønland.</p>\r\n      <p class=\"Stk2\"><span class=\"StkNr\">Stk. 8.</span> Er overtrædelsen begået af Grønlands Hjemmestyre, en kommune, et kommunalt fællesskab, der er omfattet af § 64 i landstingslov om kommunalbestyrelser og bygderåd m.v., kan der pålægges hjemmestyret, kommunen eller det kommunale fællesskab bødeansvar efter kriminallov for Grønland.</p>\r\n      <p class=\"Paragraf\"><span class=\"ParagrafNr\">§ 5.</span> Bekendtgørelsen træder i kraft den 1. maj 2008.</p>\r\n      <p class=\"Stk2\"><span class=\"StkNr\">Stk. 2.</span> Miljøministeren fastsætter tidspunktet for bekendtgørelsens ikrafttræden for Grønland.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Miljøministeriet, den 18. april 2008</I></P><P CLASS=SIGN1 ALIGN=\"CENTER\">Troels Lund Poulsen</P><P CLASS=SIGN2 ALIGN=\"RIGHT\">/ Helle Pilsgaard</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "B20080027005"
        },
        {
            "displayName": "Entydig dokumentidentifikation",
            "displayValue": "AL001803"
        },
        {
            "displayName": "Dato for førstegangsindlæggelse",
            "displayValue": "25/04/2008"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "270"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />By- og Landskabsstyrelsen, j.nr. BLS-466-00110      "
        },
        {
            "displayName": "Stikord",
            "displayValue": "dansk søterritorium, uden for, eksklusive økonomiske zoner, kloakspildevand, platform, skibe"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}