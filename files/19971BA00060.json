{
    "id": 106347,
    "title": "1997 BSF 60   FORSLAG TIL FOLKETINGSBESLUTNING OM ØGET TROVÆRDIGHED OG GENNEMSIGTIGHED   VEDRØRENDE LÆGEKONSULENTERNES VIRKSOMHED ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 60 </P>  \r\n\r\n<P></P>  \r\n\r\n<P>Forslag til folketingsbeslutning om øget troværdighed og gennemsigtighed  \r\n\r\n vedrørende lægekonsulenternes virksomhed </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Tom Behnke (FP) Aage  \r\n\r\n Brusgaard (FP) Jan Køpke Christensen (FP) Niels Højland (FP) Annette Just  \r\n\r\n (FP) </P>  \r\n\r\n<P></P>  \r\n\r\n<P>den 13. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest muligt at tage initiativ til  \r\n\r\n at sikre, at der skabes øget troværdighed og gennemsigtighed om den  \r\n\r\n virksomhed, som udøves af lægekonsulenter i forbindelse med afgørelse af  \r\n\r\n spørgsmål vedrørende pension, forsikringserstatning m.v., ved </P>  \r\n\r\n<P>1. at oplysninger om konsulenternes navne m.v. er offentligt tilgængelige  \r\n\r\n</P>  \r\n\r\n<P>2. at fastsætte regler, der sikrer, at konsulenterne kun i særlige  \r\n\r\n tilfælde kan afgive udtalelse uden at have haft vedkommende person i  \r\n\r\n konsultation </P>  \r\n\r\n<P>3. at fastsætte regler, der sikrer, at udtalelserne er skriftlige og  \r\n\r\n begrundede og </P>  \r\n\r\n<P>4. at udvide reglerne om aktindsigt i helbredsoplysninger til også at  \r\n\r\n omhandle lægekonsulenters udtalelser. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Lægekonsulenter anvendes i en lang række sager vedr. erstatningskrav for  \r\n\r\n personskader, ulykkesforsikring, arbejdsskader, førtidspension m.v. af både  \r\n\r\n det offentlige og af private selskaber. Det er derfor af største vigtighed,  \r\n\r\n at der er den størst mulige grad af troværdighed og gennemsigtighed forbundet  \r\n\r\n med disse konsulenters virksomhed, hvad enten de er ansat af en offentlig  \r\n\r\n myndighed (Arbejdsskadestyrelsen, kommunerne) eller af det private  \r\n\r\n (forsikringsselskaber m.v.). </P>  \r\n\r\n<P>Som reglerne og praksis er i dag, er det overordentlig svært at få indsigt  \r\n\r\n i lægekonsulenternes virke, herunder især i de udtalelser, som i mange sager  \r\n\r\n er udslagsgivende for afgørelsen af eventuelle erstatningskrav. Konsulentens  \r\n\r\n navn er i mange tilfælde ikke tilgængeligt. Konsulenten undersøger ikke selv  \r\n\r\n den person, som er skadelidt. Konsulentens udtalelse er i mange tilfælde  \r\n\r\n mundtlig. Konsulentens udtalelse er ikke undergivet reglerne om aktindsigt.  \r\n\r\n</P>  \r\n\r\n<P>Det kan undre, at praksis på et så vitalt område er som beskrevet. Det er  \r\n\r\n derfor på høje tid, at der gennemføres ændringer, således at der sikres  \r\n\r\n større troværdighed og gennemsigtighed i lægekonsulenternes virksomhed. Som  \r\n\r\n absolut minimum må det kræves, at konsulenternes navne er offentligt  \r\n\r\n tilgængelige, at konsulenterne som hovedregel selv foretager en undersøgelse  \r\n\r\n af patienten som baggrund for sin udtalelse og som baggrund for sin vurdering  \r\n\r\n af evt. andre (special)lægeerklæringer, at konsulentens udtalelse som noget  \r\n\r\n helt naturligt er skriftlig og begrundet, samt at der er aktindsigt i disse  \r\n\r\n udtalelser. </P>  \r\n\r\n<P>Sådanne minimumsændringer bør der være flertal for. Herudover bør det  \r\n\r\n nærmere diskuteres, om lægekonsulenternes uvildighed er sikret på betryggende  \r\n\r\n måde, i og med de er udvalgt og ansat, hhv. er i et længerevarende  \r\n\r\n ansættelseslignede forhold til den ene part i sagen. </P>  \r\n\r\n<P>Forslagsstillerne er af den opfattelse, at der bør findes en anden måde at  \r\n\r\n udvælge konsulenterne på, som er uafhængig af den offentlige myndighed eller  \r\n\r\n det private selskab, mod hvem erstatningskravet er rettet. En mulighed kunne  \r\n\r\n være, at Lægeforeningen udmeldte den sagkyndige opmand, således som  \r\n\r\n tilsvarende faglige foreninger gør, når der er brug for sagkyndig bistand på  \r\n\r\n andre områder. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om øget troværdighed og  \r\n\r\n gennemsigtighed vedrørende lægekonsulenternes virksomhed.</I>  </P>  \r\n\r\n<P>(Beslutningsforslag nr. B 60). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/11/1997"
        },
        {
            "displayName": "Accession",
            "displayValue": "19971BA00060"
        },
        {
            "displayName": "Entydig dokumentidentifikation",
            "displayValue": "CL008060"
        },
        {
            "displayName": "Dato for førstegangsindlæggelse",
            "displayValue": "13/11/1997"
        },
        {
            "displayName": "Dato for indlæggelse",
            "displayValue": "13/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}