{
    "id": 57951,
    "title": "Bekendtgørelse af nordisk overenskomst af 9. december 1975 om ændring af den nordiske konvention af 19. november 1934 om arv og dødsboskifte. ",
    "documentTypeId": "220",
    "isSagsforlobPeriodValid": false,
    "shortName": "BKI nr 49 af 29/06/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af nordisk overenskomst af 9.  \r\n\r\n december 1975 om ændring af den nordiske konvention af 19. november 1934 om  \r\n\r\n arv og dødsboskifte. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Den 9. december 1975 undertegnedes i København en overenskomst mellem  \r\n\r\n Danmark, Finland, Island, Norge og Sverige om ændring af den nordiske  \r\n\r\n konvention af 19. november 1934 om arv og dødsboskifte, jfr.  \r\n\r\n udenrigsministeriets bekendtgørelse nr. 26 i Danmarks Traktater, 1935. </P>  \r\n\r\n<P>Ændringsoverenskomsten har følgende ordlyd: </P>  \r\n\r\n<P> <B>OVERENSKOMST</B>  </P>  \r\n\r\n<P> <B>mellem Danmark, Finland, Island, Norge og Sverige om ændring af den  \r\n\r\n nordiske konvention af 19. november 1934 om arv og dødsboskifte.</B>  </P>  \r\n\r\n<P>Regeringerne i Danmark, Finland, Island, Norge og Sverige har aftalt, at  \r\n\r\n der i den nordiske konvention af 19. november 1934 om arv og dødsboskifte  \r\n\r\n foretages følgende ændringer: </P>  \r\n\r\n<P>Art. 4 ophæves, og art. 1, 2, 5, 7, 8, 11 og 28 affattes således: </P>  \r\n\r\n<P>Artikel 1 </P>  \r\n\r\n<P>Når en statsborger i en af de kontraherende stater ved sin død var bosat i  \r\n\r\n en af de andre stater, skal retten til arv ifølge loven bestemmes efter loven  \r\n\r\n i den stat, hvor han havde bopæl. Havde den afdøde ikke de sidste fem år  \r\n\r\n været bosat i denne stat, skal dog loven i den stat, hvor han var  \r\n\r\n statsborger, komme til anvendelse, såfremt nogen arving eller legatar, for  \r\n\r\n hvem det har retlig betydning, begærer det. Skulle arven efter  \r\n\r\n statsborgerlandets lov tilfalde staten, kan sådan begæring ikke fremsættes.  \r\n\r\n</P>  \r\n\r\n<P>Begæring om anvendelse af statsborgerlandets lov skal være fremsat inden  \r\n\r\n seks måneder fra dødsfaldet. Foregår skifte efter denne frist, kan begæring  \r\n\r\n dog fremsættes indtil skiftets slutning. Efter at et skifte er sluttet, kan  \r\n\r\n den, der har deltaget i skiftet, ikke fremsætte begæring. </P>  \r\n\r\n<P>Bestemmelserne i stk. 1 og 2 om retten til arv anvendes også på den  \r\n\r\n efterlevende ægtefælles ret til at sidde i uskiftet bo, hvor livsarvinger  \r\n\r\n ikke findes, og på sådan ret til bidrag til underhold og uddannelse af et  \r\n\r\n dødsbos midler, som tilkommer arvinger eller en efterlevende ægtefælle. Det  \r\n\r\n samme gælder retten for en efterlevende ægtefælle til at udtage midler til en  \r\n\r\n vis værdi af boet. </P>  \r\n\r\n<P>Artikel 2 </P>  \r\n\r\n<P>Var den afdøde bosat i en stat, hvor loven giver en efterlevende ægtefælle  \r\n\r\n ret til hensidden i uskiftet bo med livsarvinger, kommer denne lov til  \r\n\r\n anvendelse, også når den afdøde var statsborger i en af de andre stater.  \r\n\r\n Havde han ikke været bosat i førstnævnte stat de sidste fem år, kan dog en  \r\n\r\n livsarving straks eller senere kræve skifte, hvis det er hjemlet ved loven i  \r\n\r\n den stat, hvor den afdøde var statsborger. Denne ret tilkommer ikke en  \r\n\r\n livsarving, hvis den efterlevende ægtefælle, da ægteskabet blev indgået, var  \r\n\r\n statsborger i den stat, hvor den afdøde var bosat. </P>  \r\n\r\n<P>Artikel 5 </P>  \r\n\r\n<P>Bestemmelserne i artiklerne 2 og 3 om adgangen til at hensidde i uskiftet  \r\n\r\n bo med livsarvinger finder tilsvarende anvendelse på adgangen til at hensidde  \r\n\r\n i uskiftet bo med adoptivbarn eller dets livsarvinger. </P>  \r\n\r\n<P>Artikel 7 </P>  \r\n\r\n<P>Ved deling af ægtefællers bo efter den enes eller begges død forholdes  \r\n\r\n der, for så vidt ikke andet følger af artikel 1, stk. 3, efter de regler, som  \r\n\r\n i artiklerne 3 og 6 i konventionen af 6. februar 1931 er givet om ægtefællers  \r\n\r\n formueforhold. </P>  \r\n\r\n<P>Artikel 8 </P>  \r\n\r\n<P>Testamente, der er oprettet af en arvelader, som ved sin død var  \r\n\r\n statsborger i en af staterne og bosat i en af dem, skal i henseende til  \r\n\r\n formen anses for gyldigt, hvis testamentet opfylder de formkrav, som er  \r\n\r\n foreskrevet i loven på det sted, hvor testamentet er oprettet, eller hvor  \r\n\r\n testator var bosat enten ved oprettelsen eller ved sin død. eller i loven i  \r\n\r\n en stat, hvor testator var statsborger enten ved oprettelsen eller ved sin  \r\n\r\n død. For så vidt testamentet angår fast ejendom, skal det tillige anses for  \r\n\r\n gyldigt i henseende til formen, hvis testamentet opfylder de formkrav, som er  \r\n\r\n foreskrevet i loven på det sted, hvor ejendommen ligger. </P>  \r\n\r\n<P>Reglerne i stk. 1 finder tilsvarende anvendelse ved ændring eller  \r\n\r\n tilbagekaldelse af testamentet. Tilbagekaldelse skal også anses for gyldig i  \r\n\r\n henseende til formen, hvis tilbagekaldelsen er i overensstemmelse med en lov,  \r\n\r\n efter hvilken det testamente, der tilbagekaldes, var gyldigt i henseende til  \r\n\r\n formen efter reglerne i stk. 1. </P>  \r\n\r\n<P>Havde testator efter loven i en ikke kontraherende stat domicil i denne  \r\n\r\n stat, kan dette domicil påberåbes i stedet for bopæl i tilfælde, som omfattes  \r\n\r\n af stk. 1-2. </P>  \r\n\r\n<P>Opstår der i øvrigt efter stk. 1-3 spørgsmål om at anvende loven i en ikke  \r\n\r\n kontraherende stat, skal de almindelige regler, som gælder herom i hver  \r\n\r\n kontraherende stat anvendes. </P>  \r\n\r\n<P>Artikel 11 </P>  \r\n\r\n<P>Bestemmelser i finsk eller svensk lov om, at et testamente efter testators  \r\n\r\n død skal indleveres til retten inden en vis tid (testamentsbevakning), får  \r\n\r\n også anvendelse på et testamente efter en statsborger i en anden af staterne,  \r\n\r\n såfremt han ved dødsfaldet var bosat i Finland eller Sverige. Det samme  \r\n\r\n gælder bestemmelser i finsk eller svensk lov om, at en arving, som vil  \r\n\r\n angribe et testamentes gyldighed, skal rejse sag inden en vis tid, efter at  \r\n\r\n testamentet er forkyndt for ham (testamentsklander). </P>  \r\n\r\n<P>Bestemmelser i norsk lov om, at ret på grundlag af testamente og  \r\n\r\n indvendinger mod gyldigheden af et testamente skal gøres gældende inden visse  \r\n\r\n frister, får også anvendelse på et testamente efter en statsborger i en anden  \r\n\r\n af staterne, såfremt han ved dødsfaldet var bosat i Norge. </P>  \r\n\r\n<P>Artikel 28 </P>  \r\n\r\n<P>Om anerkendelse og fuldbyrdelse af afgørelser og forlig om ret til arv  \r\n\r\n eller legat, en efterlevende ægtefælles rettigheder, dødsboskifte og ansvar  \r\n\r\n for en arveladers gæld gælder loven i den stat, hvori anerkendelse eller  \r\n\r\n fuldbyrdelse skal ske. </P>  \r\n\r\n<P>De kontraherende stater kan tiltræde denne overenskomst ved at: </P>  \r\n\r\n<UL PLAIN>\r\n\r\n<LI>a) undertegne uden forbehold om ratifikation </LI>  \r\n\r\n<LI>b) undertegne med forbehold om ratifikation i forbindelse med  \r\n\r\n efterfølgende ratifikation. </LI>  \r\n\r\n</UL>  \r\n\r\n<P>Ratifikationsdokumenterne skal deponeres i det danske udenrigsministerium.  \r\n\r\n</P>  \r\n\r\n<P>Overenskomsten træder i kraft den 1. januar eller den 1. juli, der følger  \r\n\r\n efter at overenskomsten er tiltrådt af samtlige kontraherende stater. </P>  \r\n\r\n<P>Bestemmelsen i artikel 28 i den hidtidige affattelse gælder dog, indtil  \r\n\r\n konventionen af 16. marts 1932 mellem Danmark, Finland, Island, Norge og  \r\n\r\n Sverige om anerkendelse og fuldbyrdelse af domme er ophævet og erstattet af  \r\n\r\n andre regler om emnet. </P>  \r\n\r\n<P>Er arveladeren død før overenskomstens ikrafttræden, gælder artikel 4 og  \r\n\r\n artiklerne 1, 2, 5, 7, 8 og 11 i den hidtidige affattelse fortsat. Artikel 28  \r\n\r\n i den hidtidige affattelse gælder for så vidt angår afgørelser, der er  \r\n\r\n truffet, og forlig, der er indgået, inden konventionen af 16. marts 1932  \r\n\r\n mellem Danmark, Finland, Island, Norge og Sverige om anerkendelse og  \r\n\r\n fuldbyrdelse af domme er ophævet og erstattet af andre regler om emnet. </P>  \r\n\r\n<P>Det danske justitsministerium kan efter forhandling med de øvrige  \r\n\r\n kontraherende staters justitsministerier bestemme, at konventionen af 19.  \r\n\r\n november 1934 med senere ændringer skal gælde for Grønland. For konventionens  \r\n\r\n anvendelse for Færøerne og Grønland kan det danske justitsministerium efter  \r\n\r\n iagttagelse af samme fremgangsmåde fastsætte sådanne afvigelser, som de  \r\n\r\n særlige færøske eller grønlandske forhold måtte tilsige. </P>  \r\n\r\n<P>Til bekræftelse heraf har undertegnede befuldmægtigede undertegnet denne  \r\n\r\n overenskomst. </P>  \r\n\r\n<P>Udfærdiget i København den 9. december 1975, i et eksemplar på hvert af  \r\n\r\n følgende sprog: dansk, finsk, islandsk, norsk og svensk, for så vidt angår  \r\n\r\n svensk i to tekster, en fra Finland og en fra Sverige. </P>  \r\n\r\n<P>Der tages forbehold om, at konventionens artikler 4 og 5 i deres  \r\n\r\n oprindelige affattelse fortsat gælder for Færøerne. </P>  \r\n\r\n<P> <B>K. B. Andersen</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/1976"
        },
        {
            "displayName": "Accession",
            "displayValue": "L19760004964"
        },
        {
            "displayName": "Entydig dokumentidentifikation",
            "displayValue": "CM016884"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "29/06/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet, Industriministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriets J.nr.26.D.21."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}