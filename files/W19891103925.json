{
    "id": 39698,
    "title": "Videregivelse, studiestøtteområdet, Det centrale Skatteyderregister (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11039 af 17/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registertilsynet udtalte i forbindelse med en anmodning om en  \r\n\r\n udtalelse vedrørende videregivelse af oplysninger fra Det centrale  \r\n\r\n Skatteyderregister - Ligningsdelen (CSR-L) til  Hypotekbanken via terminal  \r\n\r\n til brug ved administrationen af sagsområderne vedrørende studiestøtteområdet  \r\n\r\n og  Hypotekbankens øvrige område af personlige fordringer, hvor man fandt, at  \r\n\r\n adgang til debitorernes indkomst- og formueforhold var af afgørende  \r\n\r\n betydning, at man ikke havde indvendinger mod videregivelsen i det omfang,  \r\n\r\n videregivelsen kunne finde sted i henhold til lov om statens  \r\n\r\n uddannelsesstøtte § 22, stk. 5, jf. lov om offentlige myndigheders registre.  \r\n\r\n</I> </P>  \r\n\r\n<P> <I>Registertilsynet udtalte endvidere, at for så vidt angik de personlige  \r\n\r\n fordringer, der ikke vedrørte studiestøtteområdet, fandt man det betænkeligt,  \r\n\r\n såfremt der blev åbnet mulighed for videregivelse af de pågældende  \r\n\r\n oplysninger, bl.a. fordi der ikke forelå en direkte lovhjemmel hertil,  \r\n\r\n hvorfor man henstillede, at der ikke blev åbnet mulighed for videregivelsen.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Videregivelse, studiestøtteområdet, Det centrale  \r\n\r\n Skatteyderregister (* 1) </H1>  \r\n\r\n<P></P>  \r\n\r\n<BR>  \r\n\r\n<P>Registertilsynet har i beretningsåret behandlet en sag om videregivelse af  \r\n\r\n oplysninger fra Det centrale Skatteyderregister - Ligningsdelen (CSR-L) til  \r\n\r\n  Hypotekbanken via terminal. </P>  \r\n\r\n<P>Registertilsynet har tidligere i 1988 udtalt, at tilsynet finder det  \r\n\r\n principielt betænkeligt, såfremt der åbnes mulighed for videregivelse af  \r\n\r\n oplysninger til  Hypotekbanken via terminal. </P>  \r\n\r\n<P>Det fremgik af sagen, at  Hypotekbanken administrerer to sagsområder,  \r\n\r\n hvorunder adgang til debitorernes indkomst- og formueforhold er af afgørende  \r\n\r\n betydning. De pågældende områder består af dels studiestøtteområdet med ca.  \r\n\r\n 32.000 debitorer dels  Hypotekbankens øvrig område af personlige fordringer  \r\n\r\n på ca. 5.000 debitorer. </P>  \r\n\r\n<P>For studiestøtteområdets vedkommende hidrører fordringerne fra  \r\n\r\n misligholdte statslån, indløste statsgarantier og for meget udbetalt tilskud,  \r\n\r\n mens de øvrige fordringer dels hidrører fra misligholdte lån og garantier,  \r\n\r\n oprindeligt ydet af  Hypotekbanken til f.eks. erhvervsformål, dels andre  \r\n\r\n statslige fordringer, som er overført til inddrivelse af  Hypotekbanken. </P>  \r\n\r\n<P>Det blev fremhævet, at behovet for at få elektronisk adgang til  \r\n\r\n skatteoplysninger er lige stort for begge de beskrevne områder, hvorfor  \r\n\r\n henvendelsen i princippet omhandlede begge områder af personlige fordringer.  \r\n\r\n Det understregedes dog, at det specielt for studiestøtteområdet er afgørende  \r\n\r\n nødvendigt, at der opnås den ønskede adgang. </P>  \r\n\r\n<P>Det blev endvidere oplyst, at der ved lov om ændring af lov om statens  \r\n\r\n uddannelsesstøtte (lov nr. 192 af 29. marts 1988), der trådte i kraft den 1.  \r\n\r\n august 1988, blev indsat en bestemmelse i loven, hvorefter andre myndigheder  \r\n\r\n kan indhente oplysninger om låntagere, som er nødvendige for at administrere  \r\n\r\n krav efter §§ 15 og 19, herunder oplysninger om indkomst- og formueforhold.  \r\n\r\n</P>  \r\n\r\n<P>Sagen blev behandlet på et møde i  Registerrådet. </P>  \r\n\r\n<P>I den anledning udtalte Registertilsynet, at man ikke havde indvendinger  \r\n\r\n imod, at der sker videregivelse via terminal af oplysninger fra Det centrale  \r\n\r\n Skatteyderregister - Ligningsdelen (CSR-L) til  Hypotekbanken, i det omfang  \r\n\r\n oplysningerne kan videregives i henhold til lov om statens uddannelsesstøtte  \r\n\r\n § 22, stk. 5, jf. lov om offentlige myndigheders registre § 21, stk. 2, nr.  \r\n\r\n 2, og den tilsvarende bestemmelse i forskrifterne for registeret. </P>  \r\n\r\n<P>Registertilsynet udtalte endvidere, at man, for så vidt angår de  \r\n\r\n personlige fordringer, der ikke vedrører studiestøtteområdet, fandt, at det  \r\n\r\n må anses for principielt betænkeligt, såfremt der åbnes mulighed for  \r\n\r\n videregivelse af de pågældende oplysninger til Hypotekbanken via terminal.  \r\n\r\n Registertilsynet lagde herved bl.a. vægt på, at der i disse tilfælde ikke  \r\n\r\n foreligger en direkte lovhjemmel til at videregive oplysningerne til  \r\n\r\n  Hypotekbanken, og at det af hensyn til kontrollen med registerets anvendelse  \r\n\r\n efter Registertilsynets opfattelse bør være den registeransvarlige myndighed,  \r\n\r\n der tager stilling til, om videregivelsesbetingelserne er opfyldt i det  \r\n\r\n konkrete tilfælde. Registertilsynet henstillede på denne baggrund, at der  \r\n\r\n ikke åbnes mulighed for videregivelse af de pågældende oplysninger via  \r\n\r\n terminal. </P>  \r\n\r\n<P>Der er efterfølgende fastsat forskrifter for registeret i overensstemmelse  \r\n\r\n med det ovenfor anførte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1989 s. 46 </P>  \r\n\r\n<P>(* 2) Oprindeligt lovbekendtgørelse nr. 621 af 2. oktober 1987. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891103925"
        },
        {
            "displayName": "Entydig dokumentidentifikation",
            "displayValue": "CA007633"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11039"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/04/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1986-280-26"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}