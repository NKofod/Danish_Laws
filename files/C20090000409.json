{
    "id": 122692,
    "title": "Cirkulære om udsættelse med fuldbyrdelse af fængselsstraf og den administrative behandling af sager om benådning (udsættelses- og benådningscirkulæret)\\n(Til politiet, anklagemyndigheden og domstolene samt kriminalforsorgens institutioner og afdelinger)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 4 af 23/01/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Udsættelse med fuldbyrdelse af fængselsstraf</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Opsættende virkning</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Behandling af ansøgning om benådning</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Benådning i særlige tilfælde</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Fritagelse for forvandlingsstraf for bøde</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Cirkulære om udsættelse med fuldbyrdelse af fængselsstraf og den administrative behandling af sager om benådning (udsættelses- og benådningscirkulæret)</p>\r\n      <p class=\"UnderTitel2\">(Til politiet, anklagemyndigheden og domstolene samt kriminalforsorgens institutioner og afdelinger)</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Udsættelse med fuldbyrdelse af fængselsstraf</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Afgørelse om udsættelse som nævnt i udsættelses- og benådningsbekendtgørelsens § 1, stk. 1, træffes af politidirektøren i den politikreds, hvor den dømte bor eller opholder sig. Der kan træffes indbyrdes aftale mellem politikredsene om, at afgørelse i stedet træffes af en anden politikreds. Justitsministeriet, Direktoratet for Kriminalforsorgen, skal i så fald underrettes herom.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Er ansøgeren idømt flere fængselsstraffe, som endnu ikke er iværksat, skal ansøgningen om udsættelse behandles som om, den omfatter alle de pågældende fængselsstraffe.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Vilkår om tilsyn af kriminalforsorgen kan kun fastsættes efter aftale med den afdeling, hvor den dømte bor eller opholder sig.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Er der givet tilladelse til udståelse af straf på bopælen under intensiv overvågning og kontrol efter straffuldbyrdelseslovens kapitel 13 a, skal der, forinden der træffes afgørelse i sagen, indhentes en udtalelse fra den afdeling af kriminalforsorgen, der skal føre tilsyn og kontrol med den dømte.</p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Påklages politidirektørens afgørelse til Justitsministeriet, Direktoratet for Kriminalforsorgen, skal sagen snarest muligt sendes til direktoratet sammen med en udtalelse om sagen.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Indgives en ansøgning til politidirektøren i tilfælde, hvor afgørelsen skal træffes af Justitsministeriet, Direktoratet for Kriminalforsorgen, jf. udsættelses- og benådningsbekendtgørelsens § 1, stk. 2, skal politidirektøren i den politikreds, hvor den dømte bor eller opholder sig, snarest muligt sende ansøgningen videre til direktoratet sammen med en udtalelse om sagen.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Den dømte skal, forinden sagen sendes videre, opfordres til at underskrive en erklæring om samtykke til, at Justitsministeriet, Direktoratet for Kriminalforsorgen, til brug for sagens behandling kan indhente oplysninger om den dømte fra kriminalregisteret og fra eventuelle tidligere afsoningsinstitutioner eller myndigheder, som har ført tilsyn med den dømte.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Inden Justitsministeriet, Direktoratet for Kriminalforsorgen, træffer afgørelse om foreløbig udsættelse med henblik på eventuel efterfølgende benådning, indhentes en udtalelse fra politidirektøren i den politikreds, hvor den dømte bor eller opholder sig, samt fra den ret, i hvis kreds dommen i straffesagen er afsagt, og vedkommende statsadvokat. Er dommen i straffesagen afsagt af landsret eller Højesteret, indhentes dog alene udtalelse fra statsadvokaten.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Forelæggelse af en sag om tilbagekaldelse af en foreløbig udsættelse med henblik på eventuel efterfølgende benådning, sendes gennem den afdeling af kriminalforsorgen, som har ført tilsyn med den dømte.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Gives der tilladelse til udsættelse, skal politidirektøren, jf. § 10, stk. 2, i cirkulære om iværksættelse af fængselsstraf, forvaring og forvandlingsstraf for bøde eller arresthus, eller Justitsministeriet, Direktoratet for Kriminalforsorgen, underrette afsoningsinstitutionen herom.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Er der givet tilladelse til udståelse af straf på bopælen under intensiv overvågning og kontrol efter straffuldbyrdelseslovens kapitel 13 a, skal underretningen ske til den afdeling af kriminalforsorgen, der skal føre tilsyn og kontrol med den dømte.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Når udsættelsesperioden er udløbet, eller hvis tilladelsen til udsættelse er tilbagekaldt, skal den dømte indkaldes til at møde til udståelse af fængselsstraf i overensstemmelse med reglerne i iværksættelsesbekendtgørelsens kapitel 3 samt i kapitel 3 i cirkulære om iværksættelse af fængselsstraf, forvaring og forvandlingsstraf for bøde i fængsel eller arresthus. Gælder udsættelsen en fængselsstraf, hvor der er givet tilladelse til udståelse på bopælen under intensiv overvågning og kontrol efter straffuldbyrdelseslovens kapitel 13 a, sker iværksættelsen i overensstemmelse med reglerne i kapitel 6 i bekendtgørelse om fuldbyrdelse af straf på bopælen under intensiv overvågning og kontrol.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Gælder udsættelsen kun en del af fængselsstraffen (opdeling), kan politidirektøren aftale med afsoningsinstitutionen, at den dømte i stedet for at modtage ny indkaldelse forsynes med strafafbrydelsesbevis med angivelse af den dato, hvor den dømte har pligt til fornyet fremmøde.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Gives der tilladelse til foreløbig udsættelse med henblik på eventuel efterfølgende benådning, skal afgørelsen forkyndes for den dømte af den afdeling af kriminalforsorgen, i hvis område den dømte bor eller opholder sig. Denne afdeling afgiver endvidere den afsluttende udtalelse om forløbet af udsættelsesperioden.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Opsættende virkning</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Har eller tillægges en ansøgning om udsættelse eller benådning opsættende virkning, skal politidirektøren i den politikreds, som skal træffe afgørelse om udsættelse eller afgive udtalelse om benådning, herunder fritagelse for forvandlingsstraf for bøde, samtidig sørge for, at fuldbyrdelsen ikke bliver iværksat, så længe sagen behandles. Når der er truffet afgørelse om afsoningsinstitution, skal institutionen underrettes om udsættelsen af straffuldbyrdelsen, jf. § 10, stk. 1, i cirkulære om iværksættelse af fængselsstraf, forvaring og forvandlingsstraf for bøde i fængsel eller arresthus.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Træffer Justitsministeriet, Direktoratet for Kriminalforsorgen, bestemmelse om, at en ansøgning tillægges opsættende virkning, underrettes politidirektøren i den kreds, hvor straffesagen er behandlet, med henblik på, at denne sørger for, at fuldbyrdelsen ikke iværksættes.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Er der givet tilladelse til udståelse af straffen på bopælen under intensiv overvågning og kontrol efter straffuldbyrdelseslovens kapitel 13 a, sker underretning som nævnt i stk. 1 og 2 til den afdeling af kriminalforsorgen, der skal føre tilsyn og kontrol med den dømte.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bestemmelse om udsættelse som nævnt i udsættelses- og benådningsbekendtgørelsens § 8, stk. 1, træffes af politidirektøren i den politikreds, hvor straffesagen er behandlet. Begæres spørgsmålet om udsættelse indbragt for landsrettens præsident eller Højesteret, sendes sagen til retten gennem vedkommende statsadvokat eller, hvis sagen skal forelægges Højesteret, gennem rigsadvokaten.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> I tilfælde, hvor Den særlige Klageret bestemmer, at fuldbyrdelsen skal udsættes, jf. udsættelses- og benådningsbekendtgørelsens § 8, stk. 2, skal politidirektøren i den politikreds, hvor straffesagen behandles, sørge for, at fuldbyrdelsen ikke bliver iværksat, så længe sagen behandles.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Træffer retten, jf. udsættelses- og benådningsbekendtgørelsens § 8, stk. 2, bestemmelse om, fuldbyrdelsen skal udsættes, skal politidirektøren i den politikreds, hvor den dømte bor eller opholder sig, sørge for at fuldbyrdelsen ikke iværksættes, så længe sagen behandles.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Træffer Justitsministeriet, Direktoratet for Kriminalforsorgen, bestemmelse om, at straffuldbyrdelsen midlertidigt skal udsættes som nævnt i udsættelses- og benådningsbekendtgørelsens § 9, underrettes politidirektøren i den politikreds, hvor straffesagen er behandlet, med henblik på, at denne sørger for, at fuldbyrdelsen ikke iværksættes.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Er der givet tilladelse til udståelse af straffen på bopælen under intensiv overvågning og kontrol efter straffuldbyrdelseslovens kapitel 13 a, sker underretning som nævnt i stk. 1, til den afdeling af kriminalforsorgen, der skal føre tilsyn og kontrol med den dømte.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Behandling af ansøgning om benådning</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Udtalelse om en ansøgning om benådning afgives af politidirektøren i den politikreds, hvor straffesagen er behandlet. Omfatter ansøgningen flere fængselsstraffe, og er straffesagerne behandlet i forskellige politikredse, skal der afgives en udtalelse fra hver af politikredsene.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Den dømte skal opfordres til at underskrive en erklæring om samtykke til, at Justitsministeriet, Direktoratet for Kriminalforsorgen, til brug for sagens behandling kan indhente oplysninger om den dømte fra kriminalregisteret og fra eventuelle tidligere afsoningsinstitutioner eller myndigheder, som har ført tilsyn med den dømte.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Ved fremsendelse af sagen, jf. § 12, vedlægges ansøgningen og eventuelle erklæringer, politirapport, samtykkeerklæring m.v. samt straffesagens akter til Justitsministeriet, Direktoratet for Kriminalforsorgen. Er straffesagens akter i brug til andet formål, sendes i stedet domsudskrift og udskrift af kriminalregisteret.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Er ansøgningen altovervejende begrundet i hensynet til den dømtes helbredsforhold, sendes sagen direkte til Justitsministeriet, Direktoratet for Kriminalforsorgen.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Finder politimesteren det åbenbart, at ansøgningen skal afslås, sendes sagen ligeledes direkte til Justitsministeriet, Direktoratet for Kriminalforsorgen.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> I andre tilfælde end dem, der er nævnt i stk. 1 og 2, sendes sagen til Justitsministeriet, Direktoratet for Kriminalforsorgen, gennem den ret, i hvis kreds dommen i straffesagen er afsagt, og vedkommende statsadvokat. Er dommen i straffesagen afsagt af landsret eller Højesteret, sendes sagen dog alene gennem statsadvokaten.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Benådning i særlige tilfælde</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Udtalelse om benådning på grund af den tid, der er forløbet, siden fængselsstraffen har kunnet fuldbyrdes, sendes direkte til Justitsministeriet, Direktoratet for Kriminalforsorgen.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Er den dømte nu straffet eller sigtet for et strafbart forhold, som er begået, efter at fuldbyrdelsesordre er givet, skal udtalelsen indeholde oplysninger om forholdets art og omfang, samt, hvis der er tale om en sigtelse, om, hvorvidt den pågældende over for politiet har erkendt sig skyldig i forholdet.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Udtalelsen skal endvidere indeholde oplysninger om tidligere indkaldelser til udståelse af fængselsstraffen og afgørelser om udsættelse eller om benådning i tilfælde, hvor ansøgningerne fra den dømte har haft eller været tillagt opsættende virkning.</p>\r\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> Antages det i øvrigt, at den manglende iværksættelse af fængselsstraffen skyldes den dømtes forhold, skal udtalelsen indeholde oplysninger herom.</p>\r\n      <p class=\"Stk2\"><span class=\"StkNr\" id=\"Par12_Stk5\">Stk. 5.</span> § 10 finder i øvrigt tilsvarende anvendelse.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Fritagelse for forvandlingsstraf for bøde</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Udtalelse om fritagelse for at udstå forvandlingsstraf for bøde på grund af den dømtes helbredsforhold, afgives, hvis afgørelsen om forvandlingsstraf fastholdes, af politidirektøren i den politikreds, hvor forvandlingsstraffen er fastsat.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Sagen sendes direkte til Justitsministeriet, Direktoratet for Kriminalforsorgen.</p>\r\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> § 10 finder i øvrigt tilsvarende anvendelse.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Cirkulæret træder i kraft den 1. februar 2009.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Cirkulære nr. 51 af 28. juni 2005 om udsættelse med fuldbyrdelse af fængselsstraf og den administrative behandling af sager om benådning (udsættelses- og benådningscirkulæret) ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, Direktoratet for Kriminalforsorgen, den 23. januar 2009</I></P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Jakob Schiøler</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2009"
        },
        {
            "displayName": "Accession",
            "displayValue": "C20090000409"
        },
        {
            "displayName": "Entydig dokumentidentifikation",
            "displayValue": "AA004628"
        },
        {
            "displayName": "Dato for førstegangsindlæggelse",
            "displayValue": "29/01/2009"
        },
        {
            "displayName": "Dato for indlæggelse",
            "displayValue": "29/01/2009"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "23/01/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 08-121-156"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}