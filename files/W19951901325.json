{
    "id": 33105,
    "title": "Førtidspension - pensionstillæg - pensionist gift med ikke- pensionist - lempeligere beregning - privat pension - renteindtægter (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19013 af 15/02/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen har behandlet 2 sager om den lempeligere beregning af  \r\n\r\n pensionstillægget for pensionister gift med en person, der ikke modtager  \r\n\r\n social pension. </I> </P>  \r\n\r\n<P> <I>Opregningen i pensionslovens § 29, stk. 2, gør udtømmende op med,  \r\n\r\n hvilke af ægtefællens indtægter der kan ses bort fra. </I> </P>  \r\n\r\n<P> <I>Ægtefællens indtægter fra privat pension og renteindtægter var ikke  \r\n\r\n omfattet af § 29, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Førtidspension - pensionstillæg - pensionist  \r\n\r\n gift med ikke- pensionist - lempeligere beregning - privat pension -  \r\n\r\n renteindtægter (* 1) </H1>  \r\n\r\n<P></P>  \r\n\r\n<P>SAGSFREMSTILLING: </P>  \r\n\r\n<P>Sag nr. 1 - j.nr. 20678-94: </P>  \r\n\r\n<P>En 64-årig gift kvinde modtog forhøjet almindelig førtidspension. Hendes  \r\n\r\n ægtefælle modtog efterløn med 2.228 kr. pr. måned samt en egenpension på  \r\n\r\n 13.125 kr. pr. måned. </P>  \r\n\r\n<P>Pensionstillægget kom ikke til udbetaling pr. 1. januar 1994, idet  \r\n\r\n indtægtsgrundlaget var 184.000 kr. </P>  \r\n\r\n<P>Pensionisten klagede over pensionens størrelse, som nu var 251 kr. mindre  \r\n\r\n om måneden end i 1993. Hun mente, at kommunen ved beregningen af pensionen  \r\n\r\n ikke havde taget hensyn til lov nr. 1135 af 22. december 1993 om nedsættelse  \r\n\r\n af indtægtsgrundlaget ved beregning af pensionstillæg. </P>  \r\n\r\n<P>Nævnet anførte over for Ankestyrelsen, at man ved opgørelsen af  \r\n\r\n indtægtsgrundlaget efter pensionslovens § 29, stk. 2, lagde til grund, at der  \r\n\r\n skal bortses fra ægtefællers indtægter op til 10.000 kr., hvis disse hidrører  \r\n\r\n fra personligt arbejde, delpension, kontanthjælp, sygedagpenge,  \r\n\r\n arbejdsløshedsdagpenge, efterløn eller overgangsydelse. </P>  \r\n\r\n<P>Nævnet fandt, at ansøgerens ægtefælles private pension ikke var omfattet  \r\n\r\n af § 29, stk. 2, og derfor fuldt ud skulle indgå i indtægtsgrundlaget. </P>  \r\n\r\n<P>Sagen blev behandlet i principielt møde med henblik på afklaring af, om  \r\n\r\n indtægt fra privat pension var omfattet af den lempeligere beregning af  \r\n\r\n pensionstillægget, der gælder for pensionister gift med en person, der ikke  \r\n\r\n modtager social pension. </P>  \r\n\r\n<P>AFGØRELSE: </P>  \r\n\r\n<P>Ankestyrelsen fandt ikke grundlag for at ændre nævnets afgørelse. </P>  \r\n\r\n<P>Ankestyrelsen fandt, at en ægtefælles indtægter, der hidrører fra en  \r\n\r\n privat pension, ikke er omfattet af den lempeligere beregning af  \r\n\r\n pensionstillægget i pensionslovens § 29, stk. 2, der gælder for pensionister,  \r\n\r\n der er gift med en person, der ikke modtager social pension. </P>  \r\n\r\n<P>Ankestyrelsen lagde ved afgørelsen særlig vægt på, at opregningen i § 29,  \r\n\r\n stk. 2, udtømmende gør op med, hvilke af ægtefællens indtægter, der ses bort  \r\n\r\n fra, og at der ikke er mulighed for at dispensere herfra. Efter bestemmelsen  \r\n\r\n ses der ved opgørelsen af indtægtsgrundlaget for beregning af pensionstillæg  \r\n\r\n for en pensionist, der er gift med en person, der ikke modtager social  \r\n\r\n pension, bort fra ægtefællens indtægter op til 10.000 kr., hvis disse  \r\n\r\n hidrører fra personligt arbejde, delpension, kontanthjælp, sygedagpenge,  \r\n\r\n arbejdsløshedsdagpenge, efterløn eller overgangsydelse. </P>  \r\n\r\n<P>SAGSFREMSTILLING: </P>  \r\n\r\n<P>Sag nr. 2 - j.nr. 21101-94: </P>  \r\n\r\n<P>Ansøgeren var en 68-årig gift folkepensionist. Udover folkepensionen var  \r\n\r\n der indtægter i form af statspension på 100.410 kr, ATP på 7.560 kr. og  \r\n\r\n bankrenter på 1.840 kr. Desuden havde ægtefællen en årlig renteindtægt på  \r\n\r\n 1.040 kr. </P>  \r\n\r\n<P>Pensionisten anmodede i forbindelse med ændring af satserne for beregning  \r\n\r\n af pensionstillæg pr. 1. januar 1994 kommunen om at se bort fra ægtefællens  \r\n\r\n renteindtægter ved beregning af pensionstillægget. </P>  \r\n\r\n<P>Kommunen gav afslag, da renteindtægter ikke er omfattet af de  \r\n\r\n indtægtsformer, som muliggør en lempeligere beregning af indtægtsgrundlaget  \r\n\r\n for pensionstillægget. </P>  \r\n\r\n<P>Nævnet tiltrådte kommunens afgørelse. </P>  \r\n\r\n<P>Sagen blev behandlet i principielt møde med henblik på afklaring af, om  \r\n\r\n renteindtægt var omfattet af den lempeligere beregning af pensionstillægget,  \r\n\r\n der gælder for pensionister gift med en person, der ikke modtager social  \r\n\r\n pension. </P>  \r\n\r\n<P>AFGØRELSE: </P>  \r\n\r\n<P>Ankestyrelsen traf afgørelse som i sag nr. 1. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort af Socialministeriet i SM P-007-95 15/03/1995."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19951901325"
        },
        {
            "displayName": "Entydig dokumentidentifikation",
            "displayValue": "CA001030"
        },
        {
            "displayName": "Dato for indlæggelse",
            "displayValue": "07/06/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19013"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/02/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20678-94 og 21101-94"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}