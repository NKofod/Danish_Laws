{
    "id": 111820,
    "title": "1994 LSF 258   FORSLAG TIL LOV OM ÆNDRING AF LOV OM MERVÆRDIAFGIFT (MOMSLOVEN) (DELVIS   FRADRAGSRET FOR HOTEL- OG RESTAURATIONSUDGIFTER) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 258",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 258 </P>  \r\n\r\n<P></P>  \r\n\r\n<P>Forslag til Lov om ændring af lov om merværdiafgift (momsloven) (Delvis  \r\n\r\n fradragsret for hotel- og restaurationsudgifter) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 4. maj 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 30. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950042830\"> Lov nr. 428 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 375 af 18. maj 1994 om merværdiafgift (momsloven), som ændret  \r\n\r\n senest ved § 1 i lov nr. 1114 af 21. december 1994, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 5, stk. 2,</I> ændres &#187;§ 42, stk. 1 og 2&#171; til:  \r\n\r\n &#187;§ 42, stk. 1 og 3&#171;. </P>  \r\n\r\n<P> <B>2.</B>  <I>§ 42, stk. 1, nr. 5,</I> affattes således: </P>  \r\n\r\n<P>&#187;5) underholdning, restaurationsydelser, repræsentation og gaver, jf.  \r\n\r\n dog stk. 2,&#187;. </P>  \r\n\r\n<P> <B>3.</B> I <I>§ 42, stk. 1, nr. 6,</I> indsættes efter  \r\n\r\n &#187;hotelophold,&#187;: &#187;jf. dog stk. 2,&#187;. </P>  \r\n\r\n<P> <B>4.</B> I <I>§ 42</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Virksomheder kan uanset bestemmelserne i stk. 1, nr.  \r\n\r\n 5 og 6, fradrage 25 pct. af afgift af hotel- og restaurationsydelser, i det  \r\n\r\n omfang udgifterne hertil er af strengt erhvervsmæssig karakter.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>5.</B>  <I>§ 42, stk. 2,</I> der bliver stk. 3, affattes således: </P>  \r\n\r\n<P> <I>&#187;Stk. 3.</I> Virksomheder, der driver kursusvirksomhed efter §  \r\n\r\n 13, stk. 1, nr. 3, 2. pkt., kan fradrage 25 pct. af afgift af indkøb m.v.,  \r\n\r\n som vedrører overnatning og bespisning af virksomhedens kursusdeltagere m.v.,  \r\n\r\n i det omfang indkøbet heraf står i et rimeligt forhold til de afholdte  \r\n\r\n kurser.&#171; </P>  \r\n\r\n<P> <B>6.</B> I <I>§ 79, stk. 4, nr. 5,</I> ændres &#187;§ 42, stk. 1 og  \r\n\r\n 2&#171; til: &#187;§ 42, stk. 1, 2 og 3&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. september 1995. </P>  \r\n\r\n<P> <I>Stk. 2.</I> § 1, nr. 4, har virkning for hotelophold og  \r\n\r\n restaurationsbesøg, der finder sted fra og med lovens ikrafttrædelsesdato.  \r\n\r\n</P>  \r\n\r\n<P> <I>Stk. 3.</I> § 1, nr. 5, har virkning for indkøb m.v. fra og med lovens  \r\n\r\n ikrafttrædelsesdato. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 375 af 18. maj 1994 om merværdiafgift (momsloven), som ændret  \r\n\r\n senest ved § 1 i lov nr. 1114 af 21. december 1994, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 5, stk. 2,</I> ændres &#187;§ 42, stk. 1 og 2&#171; til:  \r\n\r\n &#187;§ 42, stk. 1 og 3&#171;. </P>  \r\n\r\n<P> <B>2.</B>  <I>§ 42, stk. 1, nr. 5,</I> affattes således: </P>  \r\n\r\n<P>&#187;5) underholdning, restaurationsydelser, repræsentation og gaver, jf.  \r\n\r\n dog stk. 2,&#187;. </P>  \r\n\r\n<P> <B>3.</B> I <I>§ 42, stk. 1, nr. 6,</I> indsættes efter  \r\n\r\n &#187;hotelophold,&#187; : &#187;jf. dog stk. 2,&#187;. </P>  \r\n\r\n<P> <B>4.</B> I <I>§ 42</I> indsættes efter stk. 1 som nyt stykke: </P>  \r\n\r\n<P>&#187;Stk. 2. Virksomheder kan uanset bestemmelserne i stk. 1, nr. 5 og 6,  \r\n\r\n fradrage 25 pct. af afgift af hotel- og restaurationsydelser, i det omfang  \r\n\r\n udgifterne hertil er af streng erhvervsmæssig karakter.&#171;. </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>5.</B>  <I>§ 42, stk. 2,</I> der bliver stk. 3, affattes således: </P>  \r\n\r\n<P>&#187; <I>Stk. 3.</I> Virksomheder, der driver kursusvirksomhed efter §  \r\n\r\n 13, stk. 1, nr. 3, 2. pkt., kan fradrage 25 pct. af afgift af indkøb m.v.,  \r\n\r\n som vedrører overnatning og bespisning af virksomhedens kursusdeltagere m.v.,  \r\n\r\n i det omfang indkøbet heraf står i et rimeligt forhold til de afholdte  \r\n\r\n kurser.&#171;. </P>  \r\n\r\n<P> <B>6.</B> I <I>§ 79, stk. 4, nr. 5,</I> ændres &#187;§ 42, stk. 1 og  \r\n\r\n 2&#171; til: &#187;§ 42, stk. 1, 2 og 3&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. september 1995. </P>  \r\n\r\n<P> <I>Stk. 2.</I> § 1, nr. 4, har virkning for hotelophold og  \r\n\r\n restaurationsbesøg, der finder sted fra og med lovens ikrafttrædelsesdato.  \r\n\r\n</P>  \r\n\r\n<P> <I>Stk. 3.</I> § 1, nr. 5, har virkning for indkøb m.v. fra og med lovens  \r\n\r\n ikrafttrædelsesdato. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Forslaget er en udmøntning af finanslovsaftalen for 1995 mellem  \r\n\r\n regeringen, Venstre og Det konservative Folkeparti. </P>  \r\n\r\n<P>Det foreslås, at der indføres en begrænset fradragsret for de  \r\n\r\n momsregistrerede virksomheders udgifter til hotelophold og  \r\n\r\n restaurationsbesøg. Der foreslås således et fradrag på 25 pct. af disse  \r\n\r\n indkøb. </P>  \r\n\r\n<P>Forslaget skønnes at medføre et årligt provenutab i størrelsesordenen 280  \r\n\r\n mill. kr. Ved ikrafttræden den 1. september 1995 vil det optjente provenu for  \r\n\r\n 1995 falde med ca. 95 mill. kr., hvorved udmøntes de 75 mill. kr., der i  \r\n\r\n finanslovsaftalen for 1995 er afsat til at forbedre vilkårene for  \r\n\r\n hotelbranchen/turismen. Fradraget er betinget af, at de pågældende udgifter  \r\n\r\n er afholdt i forbindelse med virksomhedens afgiftspligtige aktiviteter. På  \r\n\r\n grund af udgifternes karakter præciseres det, at udgifterne skal være af  \r\n\r\n streng erhvervsmæssig karakter i overensstemmelse med kravene efter EU's 6.  \r\n\r\n momsdirektiv. Udgifter til hotelophold og restaurationbesøg af delvis privat  \r\n\r\n karakter giver derfor ikke ret til fradrag. Tilsvarende vil udgifter til  \r\n\r\n hotelophold og restaurationsbesøg, som ikke står i et rimeligt forhold til  \r\n\r\n det erhvervsmæssige formål med udgiften, kun kunne fradrages på grundlag af  \r\n\r\n et reduceret beløb svarende til sædvanlige hotel- og restaurationsudgifter  \r\n\r\n under hensyn til det gældende prisniveau. </P>  \r\n\r\n<P>Der foreslås en tilsvarende fradragsret på 25 pct. af afgiften af  \r\n\r\n kursusvirksomheders indkøb, som vedrører overnatning og bespisning af  \r\n\r\n virksomhedens kursusdeltagere. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Forslaget vurderes at medføre, at der bliver mulighed for at kunne afløfte  \r\n\r\n 365 mill. kr. (25 pct. af ca. 1.450 mill. kr.) i moms på erhvervsmæssige  \r\n\r\n hotel- og restaurationsudgifter. Heraf vil ca. 265 mill. kr. vedrøre danske  \r\n\r\n erhvervsvirksomheder, herunder bespisning m.v. af forretningsforbindelser med  \r\n\r\n ca. 100 mill. kr., og ca. 100 mill. kr. vedrøre udenlandske  \r\n\r\n erhvervsvirksomheder. </P>  \r\n\r\n<P>Ved indførelse af 25 pct. momsafløftningsret vil de danske  \r\n\r\n momsregistrerede virksomheders omkostninger umiddelbart falde med 265 mill.  \r\n\r\n kr. En mindre del heraf vil tilfalde hotellerne m.v. </P>  \r\n\r\n<P>På kort sigt kan man dog regne med, at statens umiddelbare provenutab vil  \r\n\r\n medføre stigende erhvervsindkomster og dermed større skattebetalinger på ca.  \r\n\r\n 65 mill. kr. </P>  \r\n\r\n<P>Det umiddelbare provenutab vil således udgøre ca. 300 mill. kr., når man  \r\n\r\n tager hensyn til de kortsigtede indkomstskattevirkninger. Det skal yderligere  \r\n\r\n bemærkes, at når der gives delvis momsafløftningsret, vil det danske  \r\n\r\n momsgrundlag, hvoraf der beregnes bidrag til EU, falde. Virkningen heraf er  \r\n\r\n ca. 20 mill. kr. De samlede provenuvirkninger vil således være ca. 280 mill.  \r\n\r\n kr. på årsbasis. Ved ikrafttræden den 1. september 1995 vil det optjente  \r\n\r\n provenu for 1995 falde med ca. 95 mill. kr. </P>  \r\n\r\n<P>Fordelt på finansår er virkningerne: </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Mill. kr.                              1995      1996      1997  \r\n\r\n ---------------------------------------------------------------------  \r\n\r\n Momsprovenutab                          -30      -365      -365  \r\n\r\n Indkomstskat                              0        90        65  \r\n\r\n EU-bidrag                                 0        20        20  \r\n\r\n ---------------------------------------------------------------------  \r\n\r\n I alt                                   -30      -255      -280  \r\n\r\n ---------------------------------------------------------------------  \r\n\r\n</font></pre>\r\n\r\n<P> <I>Miljømæssige konsekvenser</I>  </P>  \r\n\r\n<P>Forslaget har ikke specielle miljømæssige konsekvenser. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Af momsprovenuet på 365 mill. kr. vil ca. 100 mill. kr. vedrøre  \r\n\r\n udenlandske erhvervsvirksomheders hotelophold m.v. i Danmark og 265 mill. kr.  \r\n\r\n danske erhvervsvirksomheders hotelophold m.v. her i landet. </P>  \r\n\r\n<P>Momsafløftningen vil gøre det billigere for udenlandske virksomheder at bo  \r\n\r\n på hotel m.v. i Danmark. For individuelle rejsende vil dette næppe medføre  \r\n\r\n nogen større stigning i antallet af overnatninger, men der bliver et vist  \r\n\r\n incitament til i videre udstrækning at afholde kurser og konferencer i  \r\n\r\n Danmark. Antallet af udenlandske overnatninger vil måske stige med et par  \r\n\r\n procent. </P>  \r\n\r\n<P>Momsafløftningsretten vil også gøre det billigere for danske  \r\n\r\n erhvervsvirksomheder at købe erhvervsmæssige hotel- og restaurationsydelser,  \r\n\r\n hvilket vil få efterspørgslen efter hotel- og restaurationsydelser til at  \r\n\r\n stige. </P>  \r\n\r\n<P>Samlet vil hotel- og restaurationsbranchen sandsynligvis opnå en vis  \r\n\r\n mængdemæssig fremgang i afsætningen. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Efter artikel 17, stk. 6, i 6. momsdirektiv kan medlemslandene give adgang  \r\n\r\n til at fradrage visse udgifter til indgående afgift, f.eks. hotel- og  \r\n\r\n restaurationsudgifter, af streng erhvervsmæssig karakter, indtil der er  \r\n\r\n vedtaget fælles regler herom. EU-kommissionens embedsmænd har på et tidligere  \r\n\r\n tidspunkt under hånden oplyst, at man er enig i denne opfattelse.  \r\n\r\n Lovforslaget falder i øvrigt inden for et tidligere ikke vedtaget forslag til  \r\n\r\n et 12. momsdirektiv fra Kommissionen, hvorefter der skal være fradragsret for  \r\n\r\n bl.a. hotel- og restaurationsudgifter, i det omfang disse udgifter er af  \r\n\r\n streng erhvervsmæssig karakter. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget skønnes at medføre et årligt merforbrug på 10 årsværk til  \r\n\r\n kontrol. Derudover skønnes forslaget ikke at have nævneværdige administrative  \r\n\r\n konsekvenser. </P>  \r\n\r\n<P> <I>Spaltehenvisninger</I>  </P>  \r\n\r\n<P>Lov 1994 nr. 1114 (L 60). FT 1994-95 : sp. 891, 1195, 1707, 1944. Till. A  \r\n\r\n 658, B 134. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ændringen er en konsekvens af ændringen i nr. 4. </P>  \r\n\r\n<P>Til nr. 2 </P>  \r\n\r\n<P>Det foreslås, at § 42, stk. 1, nr. 5, præciseres i overensstemmelse med 6.  \r\n\r\n momsdirektiv. Efter det gældende nr. 5 er der ikke fradragsret for  \r\n\r\n repræsentation og gaver. Det foreslås, at der udover disse udgifter nævnes  \r\n\r\n underholdning og restaurationsydelser. Der sker ikke med denne præcisering af  \r\n\r\n bestemmelsen nogen ændring af den gældende retstilstand på området, men alene  \r\n\r\n en sproglig tilpasning til direktivteksten. I bestemmelsen indsættes samtidig  \r\n\r\n en henvisning til den foreslåede nye § 42, stk. 2, jf. bemærkningerne til nr.  \r\n\r\n 4. </P>  \r\n\r\n<P>Til nr. 3 </P>  \r\n\r\n<P>Ændringen er en konsekvens af ændringen i nr. 4, hvorefter der indføres en  \r\n\r\n begrænset fradragsret for afgift af udgifter til hotelophold og  \r\n\r\n restaurationsydelser. </P>  \r\n\r\n<P>Til nr. 4 </P>  \r\n\r\n<P>Det foreslås, at der indføres en begrænset fradragsret på 25 pct. af  \r\n\r\n afgiften af hotel- og restaurationsydelser. Restaurationsydelser omfatter  \r\n\r\n alene udgifter til egentlige restaurationsbesøg, men ikke udgifter til  \r\n\r\n forretningsfrokoster og -middage i virksomhedens egen kantine. Der henvises i  \r\n\r\n øvrigt til forslagets almindelige bemærkninger. </P>  \r\n\r\n<P>Til nr. 5 </P>  \r\n\r\n<P>Ændringen er en konsekvens af ændringen i nr. 4. Det foreslås således, at  \r\n\r\n der indføres samme begrænsede fradragsret på 25 pct. for virksomheder, der  \r\n\r\n driver afgiftspligtig kursusvirksomhed efter lovens § 13, stk. 1, nr. 3, 2.  \r\n\r\n pkt., med hensyn til disse virksomheders indkøb m.v., som vedrører  \r\n\r\n overnatning og bespisning af virksomhedens kursusdeltagere m.v. Det er en  \r\n\r\n betingelse for fradragsretten, at indkøbene m.v. står i et rimeligt forhold  \r\n\r\n til de afholdte kurser m.v. </P>  \r\n\r\n<P>Til nr. 6 </P>  \r\n\r\n<P>Ændringen er en konsekvens af ændringerne i nr. 4 og 5. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. september 1995 og har  \r\n\r\n virkning for henholdsvis hotelophold og restaurationsbesøg, der finder sted  \r\n\r\n fra og med denne dato, og indkøb fra samme dato, som vedrører overnatning og  \r\n\r\n bespisning af kursister i kursusvirksomheder. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 375 af 18. maj 1994 om merværdiafgift (momsloven), som senest  \r\n\r\n ændret ved § 1 i lov nr. 1114 af 21. december 1994, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 5, stk. 2,</I> ændres &#187;§ 42, stk. 1 og 2&#171; til:  \r\n\r\n &#187;§ 42, stk. 1 og 3&#171;. </P>  \r\n\r\n<P> <B>§ 5.</B> - - - </P>  \r\n\r\n<P> <I>Stk. 2.</I> Med levering mod vederlag sidestilles udtagning af varer  \r\n\r\n og ydelser, når de tages i anvendelse til formål som nævnt i § 42, stk. 1 og  \r\n\r\n 2, såfremt der er opnået fuld eller delvis fradragsret ved indkøb,  \r\n\r\n fremstilling m.v. af de pågældende varer og ydelser. </P>  \r\n\r\n<P> <I>Stk. 3.</I> - - - </P>  \r\n\r\n<P> <I>Stk. 4.</I> - - - </P>  \r\n\r\n<P> <B>2.</B>  <I>§ 42, stk. 1, nr. 5,</I> affattes således: </P>  \r\n\r\n<P>&#187;5) underholdning, restaurationsydelser, repræsentation og gaver, jf.  \r\n\r\n dog stk. 2,&#187;. <B> </B></P>  \r\n\r\n<P>3. I <I>§ 42, stk. 1, nr. 6,</I> indsættes efter &#187;hotelophold,&#187;  \r\n\r\n : &#187;jf. dog stk. 2,&#187;. </P>  \r\n\r\n<P> <B>4.</B> I <I>§ 42</I> indsættes efter <I>stk. 1</I> som nyt stykke:  \r\n\r\n</P>  \r\n\r\n<P>&#187; <I>Stk. 2.</I> Virksomheder kan uanset bestemmelserne i stk. 1, nr.  \r\n\r\n 5 og 6, fradrage 25 pct. af afgift af hotel- og restaurationsydelser, i det  \r\n\r\n omfang udgifterne hertil er af streng erhvervsmæssig karakter.&#171;. </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>5.</B>  <I>§ 42, stk. 2,</I> der bliver stk. 3, affattes således: </P>  \r\n\r\n<P>&#187; <I>Stk. 3.</I> Virksomheder, der driver kursusvirksomhed efter §  \r\n\r\n 13, stk. 1, nr. 3, 2. pkt., kan fradrage 25 pct. af afgift af indkøb m.v.,  \r\n\r\n som vedrører overnatning og bespisning af virksomhedens kursusdeltagere m.v.,  \r\n\r\n i det omfang indkøbet heraf står i et rimeligt forhold til de afholdte  \r\n\r\n kurser.&#171;. </P>  \r\n\r\n<P> <B>§ 42.</B> Virksomheder kan ikke fradrage afgift af indkøb m.v., som  \r\n\r\n vedrører </P>  \r\n\r\n<P>1) kost til virksomhedens indehaver og personale, </P>  \r\n\r\n<P>2) anskaffelse og drift af bolig for virksomhedens indehaver og personale,  \r\n\r\n</P>  \r\n\r\n<P>3) naturalaflønning af virksomhedens personale, </P>  \r\n\r\n<P>4) anskaffelse og drift af vuggestuer, børnehaver, fritidshjem, feriehjem,  \r\n\r\n sommerhuse og lign. for virksomhedens personale, </P>  \r\n\r\n<P>5) repræsentation og gaver, </P>  \r\n\r\n<P>6) hotelophold, </P>  \r\n\r\n<P>7) anskaffelse og drift af personmotorkøretøjer, der er indrettet til  \r\n\r\n befordring af ikke mere end 9 personer. </P>  \r\n\r\n<P> <I>Stk. 2.</I> Virksomheder, der driver kursusvirksomhed efter § 13, stk.  \r\n\r\n 1, nr. 3, 2. pkt., kan ikke fradrage afgift af indkøb m.v., som vedrører  \r\n\r\n overnatning og bespisning af virksomhedens kursusdeltagere m.v. </P>  \r\n\r\n<P> <I>Stk. 3.</I> Virksomheder, der forhandler eller udlejer motorkøretøjer,  \r\n\r\n eller som driver køreskole, kan uanset bestemmelsen i stk. 1, nr. 7, fradrage  \r\n\r\n afgiften af indkøb m.v. til disse formål. </P>  \r\n\r\n<P> <B>6.</B> I <I>§ 79, stk. 4, nr. 5,</I> ændres &#187;§ 42, stk. 1 og  \r\n\r\n 2&#171; til: &#187;§ 42, stk. 1, 2 og 3&#171;. </P>  \r\n\r\n<P> <B>§ 79.</B> Skatteministeren nedsætter et nævn bestående af 6 medlemmer,  \r\n\r\n der skal repræsentere et alsidigt kendskab til administrations- og  \r\n\r\n erhvervsforhold. Nævnets formand udpeges af skatteministeren. </P>  \r\n\r\n<P> <I>Stk. 2.</I> - - - </P>  \r\n\r\n<P> <I>Stk. 3.</I> - - - </P>  \r\n\r\n<P> <I>Stk. 4.</I> Nævnet har den endelige administrative afgørelse af </P>  \r\n\r\n<P>1) spørgsmål om omfanget af de varer og ydelser, der er fritaget for  \r\n\r\n afgift efter § 13 </P>  \r\n\r\n<P>2) spørgsmål om afgiftsgrundlaget efter § 27, stk. 1-4, og §§ 28-31 </P>  \r\n\r\n<P>3) spørgsmål om omfanget af de i § 34, stk. 1, nr. 8, og § 36, stk. 1, nr.  \r\n\r\n 4, omhandlede fritagelser </P>  \r\n\r\n<P>4) spørgsmål om omfanget af den i § 34, stk. 1, nr. 14, omhandlede  \r\n\r\n fritagelse. Sådanne spørgsmål indbringes direkte for nævnet, der træffer  \r\n\r\n afgørelse som eneste administrative myndighed </P>  \r\n\r\n<P>5) spørgsmål om omfanget af fradragsretten efter § 37, § 38, stk. 1-3, §  \r\n\r\n 39, § 40, § 41 og § 42, stk. 1 og 2 </P>  \r\n\r\n<P>6) spørgsmål om, hvad der er offentlig forsyningsvirksomhed efter § 3,  \r\n\r\n stk. 2, nr. 2 </P>  \r\n\r\n<P>7) klager over de af de statslige told- og skattemyndigheder i henhold til  \r\n\r\n § 77, stk. 2, foretagne skønsmæssige ansættelser. </P>  \r\n\r\n<P> <I>Stk. 5-8.</I> - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00258"
        },
        {
            "displayName": "Entydig dokumentidentifikation",
            "displayValue": "CL001087"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "258"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}