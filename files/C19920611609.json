{
    "id": 56405,
    "title": "Cirkulære om aftaler om arbejdstid m.v. For lærere og ledere ved selvstændige institutioner for specialundervisning for voksne. ",
    "documentTypeId": "140",
    "isSagsforlobPeriodValid": false,
    "shortName": "CIR nr 6116 af 13/02/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om aftaler om arbejdstid m.v. For  \r\n\r\n lærere og ledere ved selvstændige institutioner for specialundervisning for  \r\n\r\n voksne. </H1>  \r\n\r\n<P></P>  \r\n\r\n<BR>  \r\n\r\n<P> <B>Indholdsfortegnelse:</B>  </P>  \r\n\r\n<P>Cirkulære </P>  \r\n\r\n<P>Bilag A. Aftale om arbejdstid for lærere </P>  \r\n\r\n<P>- område </P>  \r\n\r\n<P>- arbejdstid </P>  \r\n\r\n<P>- arbejdsopgaver </P>  \r\n\r\n<P>- undervisning- og forberedelse </P>  \r\n\r\n<P>- overarbejde </P>  \r\n\r\n<P>- frihedsopsparing ved aften- og nattjeneste </P>  \r\n\r\n<P>- arbejdstidsbestemte tillæg </P>  \r\n\r\n<P>- særlige bestemmelser for lærere med nedsat arbejdstid </P>  \r\n\r\n<P>- ferie </P>  \r\n\r\n<P>- lokalaftaler </P>  \r\n\r\n<P>- ikrafttræden </P>  \r\n\r\n<P>- Bilag 1 om lærernes arbejdsopgaver </P>  \r\n\r\n<P>Bilag B Aftale om arbejdstid for ledere </P>  \r\n\r\n<P>Bilag C Protokollat om udmøntning af effektiviseringsgevinster </P>  \r\n\r\n<P>Bilag D Aftale om arbejdstid i forbindelse med kursusdeltagelse </P>  \r\n\r\n<P CLASS=PUNKT> <B>1.</B> GENERELLE BEMÆRKNINGER </P>  \r\n\r\n<P>Hermed følger aftale af 13. februar 1992 om arbejdstid mv. for lærere ved  \r\n\r\n selvstændige amtskommunale institutioner for specialundervisning for voksne  \r\n\r\n (bilag A) samt aftale af 13. februar 1992 om arbejdstid for ledere mv. ved  \r\n\r\n institutionerne (bilag B). </P>  \r\n\r\n<P>Aftalerne har virkning fra 1. august 1992 og erstatter alle tidligere  \r\n\r\n aftaler, protokollater og ordninger om tjenestetid, aflønning og afspadsering  \r\n\r\n mv. samt ferie for lærere, ledere og undervisende pædagoger ved institutioner  \r\n\r\n for specialundervisning for voksne. </P>  \r\n\r\n<P>Med disse aftaler sker der en omlægning af lærernes og ledernes  \r\n\r\n arbejdstidsregler. </P>  \r\n\r\n<P>Med henblik på en evaluering af arbejdstidsaftalerne er der indgået  \r\n\r\n vedlagte protokollat om udmøntning af eventuelle effektiviseringsgevinster  \r\n\r\n (bilag C). De i protokollatet nævnte opgørelser indsendes af amtskommunerne  \r\n\r\n til Kulturministeriet, efter Kulturministeriets nærmere anvisning. </P>  \r\n\r\n<P>Stillinger som undervisende pædagog - <I>dvs. undervisende børnehave- og  \r\n\r\n fritidshjemslærere samt undervisende omsorgsassistenter</I> omdannes pr. 1.  \r\n\r\n august 1992 til stillinger som lærer/overlærer. </P>  \r\n\r\n<P>Principperne i de nye arbejdstidsaftaler gennemgås nedenfor. </P>  \r\n\r\n<P>Arbejdet tilrettelægges på institutionerne inden for de rammer, som er  \r\n\r\n anført i de nye aftaler. </P>  \r\n\r\n<P>Det er forudsat, at planlægningen sker i samarbejde mellem institutionens  \r\n\r\n ledelse og lærerne. Det er endvidere forudsat, at der tages hensyn til  \r\n\r\n institutionens opgaver, type, fysiske rammer og arbejdsform, samt lærerens  \r\n\r\n muligheder for at tilrettelægge undervisningen mv. pædagogisk forsvarligt.  \r\n\r\n</P>  \r\n\r\n<P>Der skal gives institutionens tillidsrepræsentant mulighed for at gøre sig  \r\n\r\n bekendt med forslag til arbejdsfordeling og tjenestelister samt ændringer  \r\n\r\n heri. </P>  \r\n\r\n<P CLASS=PUNKT> <B>2.</B> BEMÆRKNINGER TIL DE ENKELTE BESTEMMELSER </P>  \r\n\r\n<P> <B>I. AFTALEN OM ARBEJDSTID MV. FOR LÆRERE</B>  </P>  \r\n\r\n<P> <B>OMRÅDE</B>  </P>  \r\n\r\n<P> <B>Ad § 1.</B>  </P>  \r\n\r\n<P>Aftalen omfatter lærere ved amtskommunale institutioner med  \r\n\r\n specialundervisning for voksne. </P>  \r\n\r\n<P>Aftalen omfatter endvidere viceforstandere og afdelingsledere, der er  \r\n\r\n tillagt mere end 30 procent af den årlige arbejdstid (1924 timer) til  \r\n\r\n undervisning og forberedelse, svarende til 288 timer til undervisning (excl.  \r\n\r\n forberedelse). Viceforstandere og afdelingsledere, der er tillagt et lavere  \r\n\r\n antal timers undervisning, er omfattet af aftalen om ledere mv., jf.  \r\n\r\n bemærkningerne i afsnit II. </P>  \r\n\r\n<P>Det er ved aftalens indgåelse lagt til grund, at lærernes arbejdsopgaver  \r\n\r\n omfatter specialundervisning og specialpædagogisk bistand til voksne  \r\n\r\n handicappede samt andre pædagogisk/administrative opgaver. </P>  \r\n\r\n<P>En nærmere beskrivelse af lærernes arbejdsopgaver samt en definition af  \r\n\r\n specialundervisning fremgår af bilag 1 til aftalen. </P>  \r\n\r\n<P>Vidtgående specialundervisning efter lov om folkeskolen er omfattet af  \r\n\r\n aftalen, for så vidt denne undervisningsvirksomhed afvikles af lærere ansat  \r\n\r\n på institutioner, der er omfattet af nærværende aftale. </P>  \r\n\r\n<P> <B>ARBEJDSTID.</B>  </P>  \r\n\r\n<P> <B>Ad § 2, stk 1. (Tjenestelister)</B>  </P>  \r\n\r\n<P>Læreren har en årlig arbejdstid på 1924 timer (inkl. ferie og fridage)  \r\n\r\n</P>  \r\n\r\n<P>Arbejdsugen er normalt på 37 timer. </P>  \r\n\r\n<P>Aftalen forudsætter, at der udarbejdes en tjenesteliste for læreren. I  \r\n\r\n tjenestelisten fastlægges lærerens mødetider samt undervisningstimernes antal  \r\n\r\n og eventuelle placering. </P>  \r\n\r\n<P>Lærerens arbejdstid planlægges for en periode - <B>normperioden</B> - på  \r\n\r\n grundlag af et timetal svarende til gennemsnitlig 37 timer pr. uge (7,4 timer  \r\n\r\n pr. dag fordelt over 5 dage). </P>  \r\n\r\n<P>Det er arbejdsgiveren, der indenfor rammerne af denne aftale vælger  \r\n\r\n normperiodens længde. </P>  \r\n\r\n<P>Normalt skal normperioden udgøre mellem 4 og 13 uger. For de institutioner  \r\n\r\n ( <I>skoler</I> ), hvor undervisningen planlægges for en længere periode end  \r\n\r\n 13 uger, kan vælges en længere normperiode, der dog ikke kan overstige et år.  \r\n\r\n</P>  \r\n\r\n<P>Det er forudsat, at normperioden vælges således, at det er muligt at lægge  \r\n\r\n en fast plan for perioden. Lærerens tjenesteliste bør kun undtagelsesvist  \r\n\r\n ændres i normperioden, og i givet fald med et passende varsel. </P>  \r\n\r\n<P> <B>Ad § 2, stk. 2.</B>  </P>  \r\n\r\n<P>Det forudsættes, at lærerens arbejde udføres på institutionen eller uden  \r\n\r\n for denne efter ledelsens anvisning. Tid til forberedelse mv. medregnes i  \r\n\r\n overensstemmelse med de retningslinier, som er anført i bemærkningerne til §  \r\n\r\n 10, stk. 3, 4 og 5. </P>  \r\n\r\n<P> <B>Ad § 3, stk. 2.</B>  </P>  \r\n\r\n<P>Arbejdet tilrettelægges normalt på hverdage, mandag til fredag. </P>  \r\n\r\n<P>Hvis der tilrettelægges arbejde på lørdage, søndage eller helligdage,  \r\n\r\n f.eks. i forbindelse med særligt tilrettelagt undervisning eller lignende,  \r\n\r\n gives der et tilsvarende antal erstatningsfridage i samme normperiode.  \r\n\r\n Bestemmelserne skal sikre læreren et antal fridage årligt, svarende til det  \r\n\r\n årlige antal fridage der tilkommer statens tjenestemænd. </P>  \r\n\r\n<P> <B>Ad § 3, stk. 3.</B>  </P>  \r\n\r\n<P>Aftalen giver mulighed for, at læreren frivilligt påtager sig kortvarig  \r\n\r\n tjeneste på en fridag til løsning af opgaver, der er uopsættelige. </P>  \r\n\r\n<P> <B>ARBEJDSOPGAVER</B>  </P>  \r\n\r\n<P> <B>Ad § 9.</B>  </P>  \r\n\r\n<P>I den arbejdstid, hvor læreren ikke underviser eller forbereder  \r\n\r\n undervisning, varetager læreren andet arbejde inden for sit arbejdsområde  \r\n\r\n efter ledelsens anvisning, jf. bilag 1, punkt 3, 4 og 5. </P>  \r\n\r\n<P>Det forudsættes, at der er et hensigtsmæssigt forhold mellem tildelte  \r\n\r\n opgaver og den tid, læreren har til rådighed til varetagelsen af det tillagte  \r\n\r\n arbejde. Der skal ved udarbejdelse af tjenestelisten tages højde for, at  \r\n\r\n læreren får mulighed for at forberede de opgaver uden for undervisningen,  \r\n\r\n hvor forberedelse er nødvendig for løsning af opgaven, idet det er forudsat,  \r\n\r\n at de tildelte opgaver kan løses indenfor den hertil afsatte tid. </P>  \r\n\r\n<P> <B>UNDERVISNING OG FORBEREDELSE</B>  </P>  \r\n\r\n<P> <B>Ad § 10, stk. 1 og 2.</B>  </P>  \r\n\r\n<P>Der er ikke med aftalen taget stilling til lektionslængden, der fastsættes  \r\n\r\n af ledelsen. Hvor det er pædagogisk begrundet, kan der fastsættes en anden  \r\n\r\n lektionslængde end 45 minutter. Lektionslængden bør normalt ikke være mindre  \r\n\r\n end 30 minutter. </P>  \r\n\r\n<P>620 timer til undervisning årligt svarer til 827 lektioner a 45 minutter.  \r\n\r\n</P>  \r\n\r\n<P>21 timer til undervisning ugentligt svarer til 28 lektioner a 45 minutter.  \r\n\r\n</P>  \r\n\r\n<P>Det er forudsat, at der ikke planlægges med et højere timetal end de  \r\n\r\n anførte bortset fra mindre afvigelser af skemamæssige årsager. </P>  \r\n\r\n<P>Hvis det fastsatte ugentlige eller årlige maksimale undervisningstimetal  \r\n\r\n overskrides, tilkommer der læreren en kontant godtgørelse, jf. § 14,  \r\n\r\n henholdsvis § 15. </P>  \r\n\r\n<P> <B>Ad § 10, stk 3 og 4. (Forberedelsestidens beregning og placering)</B>  \r\n\r\n</P>  \r\n\r\n<P>For hver 60 minutters undervisning ydes der læreren 60 minutter til  \r\n\r\n forberedelse mv. </P>  \r\n\r\n<P>Lærerens tid til forberedelse beregnes på grundlag af antallet af  \r\n\r\n undervisningstimer på lærerens tjenesteliste for den pågældende normperiode.  \r\n\r\n</P>  \r\n\r\n<P>Forberedelsestiden anvendes til de opgaver, som er anført i <I>bilag 1,  \r\n\r\n punkt 2</I> , til aftalen. </P>  \r\n\r\n<P>Det er forudsat, at den enkelte lærer selv tilrettelægger forberedelse og  \r\n\r\n efterbehandling af undervisningen og anvender den fornødne tid hertil. </P>  \r\n\r\n<P>Det er endvidere forudsat, at forberedelsen kan finde sted på  \r\n\r\n institutionen eller uden for denne, ligesom flere lærere kan aftale, at  \r\n\r\n forberedelsen eller dele af denne sker i samarbejde. </P>  \r\n\r\n<P>Forberedelse og efterbehandling mv. finder sted uden for den i  \r\n\r\n tjenestelisten fastlagte tid. </P>  \r\n\r\n<P>Lærere med et betydeligt undervisningsomfang kan have behov for at løse en  \r\n\r\n del af de opgaver, som er dækket af forberedelsestiden, i tidsmæssig  \r\n\r\n sammenhæng. </P>  \r\n\r\n<P>Hvis ledelsen eller læreren finder det hensigtsmæssigt, tilrettelægges  \r\n\r\n tjenesten derfor således, at op til 25 procent af den tid, der er afsat til  \r\n\r\n forberedelse mv., samles i perioder af mindst 2 sammenhængende dage  \r\n\r\n (mandag-fredag), hvor der ikke er planlagt anden tjeneste. I forbindelse med  \r\n\r\n søgnehelligdage kan dagene dog gives enkeltvis. </P>  \r\n\r\n<P>Sådanne dage medregnes med 7,4 timer pr. dag i de(n) normperiode(r)  \r\n\r\n indenfor opgørelsesåret, hvor de er placeret. 1 dag årligt kan medregnes med  \r\n\r\n et mindre timetal (resttimetallet). </P>  \r\n\r\n<P>Den enkelte lærer har ikke krav på at få afsat mere end 20 sådanne dage i  \r\n\r\n opgørelsesåret. Placeringen fastlægges af ledelsen efter drøftelse med  \r\n\r\n læreren. </P>  \r\n\r\n<P>25 procent af forberedelsestiden til 592 undervisningstimer årligt svarer  \r\n\r\n til 20 dage. Varetages et højere undervisningstimetal, vil de 25 procent af  \r\n\r\n forberedelsestiden for de overskydende timer, kunne indregnes i  \r\n\r\n opgørelsesårets sidste normperiode. </P>  \r\n\r\n<P>I øvrigt medregnes den tid, der er afsat til forberedelse mv., i den  \r\n\r\n normperiode, hvor undervisningen er placeret. </P>  \r\n\r\n<P> <B>Ad § 10, stk. 5</B>  </P>  \r\n\r\n<P>Tiden medregnes i arbejdstidsopgørelsen på samme måde som tid til  \r\n\r\n forberedelse mv. i den normperiode, hvor undervisningstimerne er placeret.  \r\n\r\n</P>  \r\n\r\n<P>Tiden kan tidligst medregnes fra begyndelsen af den normperiode, hvori  \r\n\r\n læreren fylder 60 år. </P>  \r\n\r\n<P>Lærere, der får medregnet yderligere tid, kan ikke få overtidsbetaling.  \r\n\r\n Hvis normen undtagelsesvis overskrides, afspadseres de overskydende timer i  \r\n\r\n den efterfølgende normperiode i forholdet 1:1. </P>  \r\n\r\n<P> <B>OVERARBEJDE</B>  </P>  \r\n\r\n<P> <B>Ad § 11. (opgørelse af arbejdstid)</B>  </P>  \r\n\r\n<P>Når en normperiode er afsluttet, opgøres arbejdstiden. I opgørelsen  \r\n\r\n medregnes: </P>  \r\n\r\n<P>- præsterede arbejdstimer i henhold til tjenestelisten, inklusive sygedage  \r\n\r\n og ekstra tjeneste </P>  \r\n\r\n<P>- afspadsering af overarbejde udført i en tidligere normperiode, jf. § 11  \r\n\r\n</P>  \r\n\r\n<P>- feriedage </P>  \r\n\r\n<P>- afvikling af opsparede fridage, jf. § 12. </P>  \r\n\r\n<P>- søgnehelligdage </P>  \r\n\r\n<P>- tid til forberedelse mv., jf. bemærkningerne til § 10, stk. 3, 4 og 5.  \r\n\r\n</P>  \r\n\r\n<P>- tid efter § 18 om lokale aftaler </P>  \r\n\r\n<P>Deltagelse i godkendt efter- og videreuddannelse følger reglerne i aftale  \r\n\r\n af 11. marts 1991 om arbejdstid mv. i forbindelse med kursusdeltagelse, som  \r\n\r\n er vedlagt som bilag D. I det omfang der heri er henvist til  \r\n\r\n arbejdstidsaftalen for statens tjenestemænd, følges de tilsvarende regler i  \r\n\r\n nærværende aftale. </P>  \r\n\r\n<P>Fravær indgår i arbejdstidsopgørelsen med den i § 8 anførte tid. </P>  \r\n\r\n<P>Tilfældig forlængelse af den planlagte tjeneste medregnes i opgørelsen af  \r\n\r\n arbejdstiden, for så vidt overskridelsen udgør mere end 15 minutter. </P>  \r\n\r\n<P> <B>Ad § 11, stk 4.</B>  </P>  \r\n\r\n<P>Såfremt det skønnes, at præsteret overarbejde ikke vil kunne godtgøres med  \r\n\r\n frihed inden udløbet af den angivne frist, vil overarbejdsbetaling kunne ydes  \r\n\r\n inden udløbet af fristen. </P>  \r\n\r\n<P> <B>Ad § 12, stk. 2 og § 15.</B>  </P>  \r\n\r\n<P>Det er forudsat, at amtsrådet fastsætter hvilket opgørelsesår, der skal  \r\n\r\n anvendes. </P>  \r\n\r\n<P> <B>Ad § 13.</B>  </P>  \r\n\r\n<P>Natpenge mv. efter § 13 udbetales alene for den arbejdstid, der er  \r\n\r\n omfattet af tjenestelisten eller i øvrigt er godkendt. Natpenge mv. udbetales  \r\n\r\n således ikke for tid til forberedelse mv. efter § 10, stk. 3 og 5. </P>  \r\n\r\n<P> <B>SÆRLIGE BESTEMMELSER FOR LÆRERE MED NEDSAT ARBEJDSTID</B>  </P>  \r\n\r\n<P> <B>Ad § 16.</B>  </P>  \r\n\r\n<P>For lærere med nedsat arbejdstid nedsættes normen vedrørende arbejdstid og  \r\n\r\n lønnen forholdsmæssigt. Sygedage mv. og søgnehelligdage medregnes i  \r\n\r\n arbejdstidsopgørelsen med et forholdsmæssigt timetal, ligesom det årlige  \r\n\r\n timetal til undervisning nedsættes forholdsmæssigt. </P>  \r\n\r\n<P>Det er forudsat, at der ved merbeskæftigelse af fastere karakter foretages  \r\n\r\n en ændring af lærerens beskæftigelsesgrad. Pensionsalderoptjening beregnes på  \r\n\r\n grundlag af den højere beskæftigelsesgrad. </P>  \r\n\r\n<P>Såfremt arbejdets samlede omfang ved normperiodens udløb har oversteget  \r\n\r\n den fastsatte arbejdstid for fuldtidsansatte, anvendes reglerne om  \r\n\r\n overarbejde i § 11. </P>  \r\n\r\n<P> <B>FERIE</B>  </P>  \r\n\r\n<P> <B>Ad § 17.</B>  Den nævnte ferieaftale er udsendt med Finansministeriets  \r\n\r\n cirkulære af 29. oktober 1987 om ferieregler for statens tjenestemænd. </P>  \r\n\r\n<P> <B>Ad § 18.</B>  </P>  \r\n\r\n<P>Der er mulighed for at indgå lokalaftale om, at særlige hverv og opgaver,  \r\n\r\n jf. bilag 1, punkt 4, indregnes i arbejdstiden med et gennemsnitligt antal  \r\n\r\n timer pr. uge i normperioden (&#187;akkord&#171;). Disse timer indgår ikke i  \r\n\r\n tjenestelisten. Der kan i forbindelse med aftalens indgåelse træffes  \r\n\r\n beslutning om, i hvilket omfang arbejdsopgaven skal udføres på institutionen,  \r\n\r\n f.eks. i forbindelse med træffetid. </P>  \r\n\r\n<P> <B>Ad § 18. stk. 3.</B>  </P>  \r\n\r\n<P>Parterne kan endvidere indgå aftale om supplering eller fravigelse af  \r\n\r\n aftale om arbejdstid mv. i forbindelse med kursusdeltagelse, jf. bilag D, §  \r\n\r\n 7. </P>  \r\n\r\n<P> <B>II. AFTALEN OM ARBEJDSTID FOR LEDERE</B>  </P>  \r\n\r\n<P CLASS=PUNKT> <B>1.</B> Aftalen indebærer, at forstandere, viceforstandere  \r\n\r\n og afdelingsledere ikke længere er omfattet af lærernes arbejdstidsaftale,  \r\n\r\n men fremtidigt følger arbejdstidsreglerne for statens tjenestemænd uden  \r\n\r\n højeste arbejdstid. </P>  \r\n\r\n<P>Viceforstandere og afdelingsledere, der pålægges at undervise i mere end  \r\n\r\n 30 procent af den samlede arbejdstid (svarende til 288 årlige  \r\n\r\n undervisningstimer excl. forberedelse), følger dog arbejdstidsaftalen for  \r\n\r\n lærere. </P>  \r\n\r\n<P>Det er forudsat, at forstandere, viceforstandere og afdelingsledere er  \r\n\r\n kvalificeret til at undervise, dvs. at de opfylder de uddannelseskrav, der  \r\n\r\n stilles i henhold til lov om specialundervisning. </P>  \r\n\r\n<P>Der er ikke ved aftalen truffet beslutning om anvendelse af dele af den  \r\n\r\n samlede arbejdstid til bestemte formål. </P>  \r\n\r\n<P>Amtsrådet kan således fremover disponere over ledernes samlede arbejdstid  \r\n\r\n i overensstemmelse med stillingernes indhold og karakter. I arbejdstiden kan  \r\n\r\n som hidtil indgå undervisningsopgaver. </P>  \r\n\r\n<P>Selvom der ikke er fastsat undervisningsforpligtelse, har de af aftalen  \r\n\r\n omfattede ledere ret til at undervise. </P>  \r\n\r\n<P>Det har været parternes forudsætning, at der ikke pålægges lederne at  \r\n\r\n undervise i videre omfang end hidtil. </P>  \r\n\r\n<P>En fastsat undervisningsforpligtelse kan opfyldes som et gennemsnit over  \r\n\r\n flere år. </P>  \r\n\r\n<P CLASS=PUNKT> <B>2.</B> Ved eventuelt merarbejde anvendes reglerne i  \r\n\r\n Økonomi- og Budgetministeriets cirkulære nr. 206 af 10/11 1971 om godtgørelse  \r\n\r\n for merarbejde til tjenestemænd i staten, for hvem der ikke gælder en højeste  \r\n\r\n tjenestetid. </P>  \r\n\r\n<P CLASS=PUNKT> <B>3.</B> Ledere er omfattet af Finansministeriets cirkulære  \r\n\r\n af 29. oktober 1987 om ferieregler for statens tjenestemænd. </P>  \r\n\r\n<P CLASS=PUNKT> <B>4.</B> Ved viceforstanderes og afdelingslederes overgang  \r\n\r\n fra arbejdstidsreglerne for lærere til arbejdstidsreglerne for ledere  \r\n\r\n vederlægges eventuelt opgjort overarbejde efter reglerne om  \r\n\r\n overarbejdsbetaling i aftalen om arbejdstid for lærere. </P>  \r\n\r\n<P> <B>Finansministeriet,</B>  </P>  \r\n\r\n<P>Administrations- og </P>  \r\n\r\n<P>Personaledepartementet </P>  \r\n\r\n<P>Den 13. februar 1992 </P>  \r\n\r\n<P>P.M.V </P>  \r\n\r\n<P>E.B. </P>  \r\n\r\n<P>Mogens Esmarch </P>  \r\n\r\n<P> <B>BILAG A</B>  </P>  \r\n\r\n<P> <B>AFTALE OM</B>  </P>  \r\n\r\n<P> <B>ARBEJDSTID MV. FOR LÆRERE VED SELV-</B>  </P>  \r\n\r\n<P> <B>STÆNDIGE AMTSKOMMUNALE INSTITUTIONER</B>  </P>  \r\n\r\n<P> FOR SPECIALUNDERVISNING FOR VOKSNE </P>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken, jf. lovbekendtgørelse nr. 572 af 5. august 1991, aftales  \r\n\r\n følgende: </P>  \r\n\r\n<P> <B>OMRÅDE</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen omfatter lærere, der er ansat ved  \r\n\r\n selvstændige amtskommunale institutioner for specialundervisning for voksne  \r\n\r\n efter lovbekendtgørelse nr. 473 af 20. juni 1991, samt tilsvarende  \r\n\r\n tjenestemænd ved den kommunale specialundervisning for voksne i Frederiksberg  \r\n\r\n kommune. </P>  \r\n\r\n<P CLASS=STK> <I>Stk. 2. </I> Aftalen omfatter endvidere viceforstandere og  \r\n\r\n afdelingsledere ved de i stk. 1 nævnte institutioner, der er tillagt mere end  \r\n\r\n 30 procent af den årlige arbejdstid til undervisning og forberedelse. </P>  \r\n\r\n<P> <B>ARBEJDSTID</B>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdstiden fastsættes for en periode  \r\n\r\n (normperioden) på grundlag af et timetal svarende til gennemsnitlig 37 timer  \r\n\r\n pr. uge. Normperioden fastsættes af institutionens ledelse og udgør normalt  \r\n\r\n mellem 4 og 13 uger. </P>  \r\n\r\n<P CLASS=STK> <I>Stk. 2. </I> Ved arbejdstiden forstås tiden mellem mødetid  \r\n\r\n på arbejdsstedet (det beordrede mødested) og det tidspunkt, hvor læreren  \r\n\r\n atter kan forlade dette, tillagt den tid der er afsat til forberedelse mv.,  \r\n\r\n jf. § 10 stk. 3, 4 og 5. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tjenesten tilrettelægges normalt på hverdage,  \r\n\r\n mandag til fredag. </P>  \r\n\r\n<P CLASS=STK> <I>Stk. 2. </I> Ved tjeneste på lørdage, søndage eller  \r\n\r\n helligdage gives et tilsvarende antal erstatningsfridage i samme normperiode.  \r\n\r\n</P>  \r\n\r\n<P CLASS=STK> <I>Stk. 3. </I> En lærer kan efter aftale frivilligt påtage sig  \r\n\r\n kortvarig tjeneste på en fridag, uden at denne betragtes som bortfaldet. I  \r\n\r\n sådanne tilfælde ydes der læreren en betaling beregnet efter satsen for  \r\n\r\n overarbejdsbetaling på udbetalingstidspunktet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Pauser af mindre end 1/2 times varighed  \r\n\r\n medregnes i arbejdstiden, hvis læreren er forpligtet til at blive på  \r\n\r\n arbejdsstedet og står til rådighed for arbejdsgiveren. </P>  \r\n\r\n<P CLASS=STK> <I>Stk. 2. </I> Den daglige tjeneste skal så vidt muligt være  \r\n\r\n samlet og kan ikke deles i mere end 2 dele. </P>  \r\n\r\n<P CLASS=STK> <I>Stk. 3. </I> Ved mødevirksomhed, kulturelle arrangementer og  \r\n\r\n lignende, hvor kontakten til andre persongrupper gør det hensigtsmæssigt, at  \r\n\r\n dette arbejde udføres i aftentimerne, kan tjenesten indtil 20 gange årligt  \r\n\r\n deles i 3 dele. </P>  \r\n\r\n<P CLASS=STK> <I>Stk. 4. </I> 3-delt tjeneste indgår i arbejdstidsopgørelsen  \r\n\r\n med den faktisk udførte tjeneste, dog mindst 7,4 timer. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Hvis læreren tilkaldes til ekstratjeneste med et  \r\n\r\n varsel på mindre end 24 timer, indgår denne i arbejdstidsopgørelsen med  \r\n\r\n mindst 3 timer. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved tjeneste uden for det faste arbejdssted  \r\n\r\n medregnes transporttiden til og fra arbejdsstedet som arbejdstid. </P>  \r\n\r\n<P CLASS=STK> <I>Stk. 2. </I> Arbejdsfri perioder uden for det faste  \r\n\r\n arbejdssted på indtil 2 timer medregnes som arbejdstid. </P>  \r\n\r\n<P CLASS=STK> <I>Stk. 3. </I> Såfremt en arbejdsfri periode uden for det  \r\n\r\n faste arbejdssted er af længere varighed end anført i stk. 2, men ikke  \r\n\r\n overstiger 6 timer, medregnes hele perioden med 1/3 af tiden. </P>  \r\n\r\n<P CLASS=STK> <I>Stk. 4. </I> I øvrigt medregnes arbejdsfri perioder ikke.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Rejser, der udføres som en del af tjenesten,  \r\n\r\n medregnes i arbejdstiden, dog højst med 13 timer pr. døgn, med mindre andet  \r\n\r\n aftales lokalt. </P>  \r\n\r\n<P CLASS=STK> <I>Stk. 2. </I> Tjeneste på det fremmede tjenestested medregnes  \r\n\r\n efter de almindelige regler for opgørelse af tjenestetid. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Arbejdsdage, på hvilke læreren er fraværende på  \r\n\r\n grund af sygdom eller andet lovligt forfald, indgår i arbejdstidsopgørelsen  \r\n\r\n med den planlagte arbejdstid. Hvis der ikke er planlagt nogen arbejdstid,  \r\n\r\n regnes med 7,4 timer pr. dag. </P>  \r\n\r\n<P CLASS=STK> <I>Stk. 2. </I> Feriedage og søgnehelligdage indgår i  \r\n\r\n arbejdstidsopgørelsen med 7,4 timer pr. dag. </P>  \r\n\r\n<P> <B>ARBEJDSOPGAVER</B>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Lærerens arbejdsopgaver omfatter  \r\n\r\n specialundervisning og specialpædagogisk bistand til voksne handicappede samt  \r\n\r\n andre pædagogisk/administrative opgaver. </P>  \r\n\r\n<P>Lærerens arbejdsopgaver fremgår af <I>bilag 1.</I>  </P>  \r\n\r\n<P> <B>UNDERVISNING OG FORBEREDELSE</B>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Læreren kan normalt højst tillægges 620 timer  \r\n\r\n årligt til specialundervisning (jf. bilag 1, punkt 1). </P>  \r\n\r\n<P CLASS=STK> <I>Stk. 2. </I> Læreren kan normalt højst tillægges 21 timer  \r\n\r\n ugentligt til specialundervisning. </P>  \r\n\r\n<P CLASS=STK> <I>Stk. 3. </I> Når læreren er tillagt specialundervisning,  \r\n\r\n medregnes for hver 60 minutter, yderligere 60 minutter til forberedelse og  \r\n\r\n opgaveudarbejdelse, efterbehandling, bedømmelse af undervisningen. Inden for  \r\n\r\n den afsatte tid skal læreren udføre de i bilag 1, punkt 2, nævnte  \r\n\r\n arbejdsopgaver. </P>  \r\n\r\n<P CLASS=STK> <I>Stk. 4. </I> En del af den i stk. 3 fastsatte tid til  \r\n\r\n forberedelse mv. kan medregnes i arbejdstidsopgørelsen i en foregående  \r\n\r\n og/eller en efterfølgende normperiode. </P>  \r\n\r\n<P CLASS=STK> <I>Stk. 5. </I> For lærere, der er fyldt 60 år, og som anmoder  \r\n\r\n herom, medregnes for hver 60 minutters undervisning yderligere 25 minutter ud  \r\n\r\n over det i stk. 3 fastsatte. Arbejdstimer udover den for normperioden  \r\n\r\n fastsatte arbejdstid, jf. § 2, stk. 1, afspadseres som nævnt i § 11, dog uden  \r\n\r\n tillæg på 50 procent. § 11, stk. 4, finder ikke anvendelse. </P>  \r\n\r\n<P> <B>OVERARBEJDE</B>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Overarbejde bør så vidt muligt undgås. </P>  \r\n\r\n<P CLASS=STK> <I>Stk. 2. </I> Såfremt arbejdets omfang ved normperiodens  \r\n\r\n udløb har oversteget den fastsatte arbejdstid for fuldtidsansatte, jf. § 2,  \r\n\r\n stk. 1, godtgøres den overskydende tid med frihed af samme varighed med  \r\n\r\n tillæg af 50 pct. Erstatningsfrihed skal, såfremt overarbejdet har et  \r\n\r\n tilstrækkeligt omfang, fortrinsvis gives som hele fridage af 7,4  \r\n\r\n arbejdstimer. </P>  \r\n\r\n<P CLASS=STK> <I>Stk. 3. </I> Erstatningsfriheden skal - medmindre andet  \r\n\r\n aftales mellem ledelsen og læreren - gives i den efterfølgende normperiode.  \r\n\r\n</P>  \r\n\r\n<P CLASS=STK> <I>Stk. 4. </I> Kan erstatningsfriheden ikke gives i den  \r\n\r\n efterfølgende normperiode, eller på det mellem læreren og ledelsen aftalte  \r\n\r\n tidspunkt, ydes i stedet overarbejdsbetaling. Satserne for  \r\n\r\n overarbejdsbetaling beregnes med 1/1924 af vedkommende lærers årsløn (på  \r\n\r\n udbetalingstidspunktet) med et tillæg af 50 procent. </P>  \r\n\r\n<P> <B>FRIHEDSOPSPARING VED AFTEN- OG NATTJENESTE</B>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For hver fulde 37 timers tjeneste, der efter  \r\n\r\n ordre eller i følge en godkendt tjenesteliste er udført i tidsrummet fra  \r\n\r\n klokken 17.00 til klokken 06.00, ydes der 2 timers frihed. I beregningen  \r\n\r\n indgår tillige tjeneste, der udføres i tiden kl. 14-17 som led i en forud  \r\n\r\n tilrettelagt tjeneste, hvoraf mindst halvdelen ligger efter kl. 17. </P>  \r\n\r\n<P CLASS=STK> <I>Stk. 2. </I> Frihedsopsparingen opgøres en gang årligt i  \r\n\r\n tilslutning til årets sidste normopgørelse. Ved aftale mellem læreren og  \r\n\r\n institutionen kan der dog ske løbende afvikling af opsparet frihed. </P>  \r\n\r\n<P CLASS=STK> <I>Stk. 3. </I> Den opsparede frihed afvikles i form af hele  \r\n\r\n fridage. </P>  \r\n\r\n<P CLASS=STK> <I>Stk. 4. </I> Hvis den opsparede frihed ikke er afviklet  \r\n\r\n senest 6 måneder efter opgørelsesperiodens udløb, ydes betaling med satsen  \r\n\r\n for overarbejdsbetaling på udbetalingstidspunktet, jf. § 11, stk 4. </P>  \r\n\r\n<P> <B>ARBEJDSTIDSBESTEMTE TILLÆG</B>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Natpenge, godtgørelse for tjeneste på lørdage,  \r\n\r\n søn- og helligdage, mandage, grundlovsdag og juleaftensdag, samt godtgørelse  \r\n\r\n for delt tjeneste og indgreb i på forhånd fastlagte fridage, ydes efter de  \r\n\r\n for statens tjenestemænd gældende regler. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> For hver time læreren underviser udover den i §  \r\n\r\n 10, stk. 2, nævnte grænse for ugentlig undervisning, ydes en godtgørelse, der  \r\n\r\n svarer til godtgørelsen for arbejde på lørdage. Godtgørelsen ydes for hver  \r\n\r\n påbegyndte halve time. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> En gang årligt, i tilknytning til årets sidste  \r\n\r\n normopgørelse, opgøres omfanget af undervisningstimer for det afviklede  \r\n\r\n opgørelsesår. </P>  \r\n\r\n<P CLASS=STK> <I>Stk. 2. </I> For hver time, hvormed det i § 10, stk 1,  \r\n\r\n nævnte årlige maksimum for undervisning er overskredet, ydes en godtgørelse,  \r\n\r\n der svarer til 2 gange godtgørelsen for tjeneste på søn- og helligdage.  \r\n\r\n Godtgørelsen ydes for hver påbegyndte halve time. </P>  \r\n\r\n<P> <B>SÆRLIGE BESTEMMELSER FOR LÆRERE MED NEDSAT ARBEJDSTID</B>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> For lærere med nedsat arbejdstid ydes løn i  \r\n\r\n forhold til den nedsatte arbejdstid og de i § 8 samt § 10, stk. 1, nævnte  \r\n\r\n arbejdstimer nedsættes forholdsmæssigt. </P>  \r\n\r\n<P CLASS=STK> <I>Stk. 2. </I> Eventuel merbeskæftigelse af midlertidig  \r\n\r\n karakter godtgøres med frihed af samme varighed eller normal timeløn. </P>  \r\n\r\n<P> <B>FERIE</B>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Aftale af 26. oktober 1987 om ferieregler for  \r\n\r\n statens tjenestemænd finder anvendelse for lærere omfattet af nærværende  \r\n\r\n aftale. </P>  \r\n\r\n<P> <B>LOKALAFTALER</B>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Det kan ved lokalaftale aftales, at særlige  \r\n\r\n hverv og opgaver, jf. bilag 1, pkt. 4, medregnes i arbejdstiden med et  \r\n\r\n gennemsnitligt antal timer pr. uge i normperioden. </P>  \r\n\r\n<P CLASS=STK> <I>Stk. 2. </I> Ved lokalaftale kan det aftales, at læreren som  \r\n\r\n en del af sin tjeneste ved ansættelsesmyndigheden varetager anden  \r\n\r\n undervisning og/eller andre pædagogisk/administrative opgaver end de i bilag  \r\n\r\n 1 nævnte, samt om vilkårene herfor. Lokalaftale kan dog ikke indgås om  \r\n\r\n undervisning og andre pædagogisk/administrative opgaver, der er omfattet af  \r\n\r\n en aftale om kombinationsbeskæftigelse. </P>  \r\n\r\n<P CLASS=STK> <I>Stk. 3. </I> Lokalaftaler indgås mellem amtsrådet og den  \r\n\r\n lokale kreds af Speciallærerforeningen af 1981. </P>  \r\n\r\n<P> <B>IKRAFTTRÆDEN</B>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Denne aftale har virkning fra 1. august 1992.  \r\n\r\n</P>  \r\n\r\n<P CLASS=STK> <I>Stk. 2. </I> Samtidig ophæves: </P>  \r\n\r\n<P>- Aftale af 10. februar 1988 mellem Finansministeriet og Lærernes  \r\n\r\n Centralorganisation om tjenestetid for ledere og lærere ved selvstændige  \r\n\r\n institutioner for specialundervisning for voksne og samtlige ændrings- og  \r\n\r\n tillægsaftaler samt protokollater vedrørende tjenestetid for ledere og lærere  \r\n\r\n ved selvstændige institutioner for specialundervisning for voksne. </P>  \r\n\r\n<P>- Aftale af 10. februar 1988 mellem Finansministeriet og Lærernes  \r\n\r\n Centralorganisation om aflønning, afspadsering af overtimer, afvikling af  \r\n\r\n undertimer, overtimebetaling og vederlæggelse af midlertidige timer for  \r\n\r\n ledere og lærere ved selvstændige in- stitutioner for specialundervisning for  \r\n\r\n voksne og samtlige ændrings- og tillægsaftaler samt protokollater i  \r\n\r\n tilknytning hertil. </P>  \r\n\r\n<P>- Aftale af 15. februar 1988 mellem Finansministeriet og Lærernes  \r\n\r\n Centralorganisation om tjenestetid mv. for undervisende børnehave- og  \r\n\r\n fritidshjemslærere samt undervisende omsorgsassistenter for så vidt angår  \r\n\r\n institutioner for specialundervisning for voksne. </P>  \r\n\r\n<P>- Alle ordninger omkring tjenestetid for lærere og undervisende pædagoger  \r\n\r\n ansat ved selvstændige amtskommunale institutioner for specialundervisning  \r\n\r\n for voksne, fastsat af Undervisnings-, Kultur- og Socialministerierne. </P>  \r\n\r\n<P>- Aftale af 2. marts 1990 mellem Finansministeriet og Lærernes  \r\n\r\n Centralorganisation om ferieregler for tjenestemænd i folkeskolen m.fl. for  \r\n\r\n så vidt angår lærere ansat ved selvstændige amtskommunale institutioner for  \r\n\r\n specialundervisning for voksne. </P>  \r\n\r\n<P>- Aftale af 6. december 1990 mellem Finansministeriet og Lærernes  \r\n\r\n Centralorganisation om ulempegodtgørelse til tjenestemænd i folkeskolen mv.  \r\n\r\n for så vidt angår lærere ansat ved selvstændige amtskommunale institutioner  \r\n\r\n for specialundervisning for voksne. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Aftalen kan opsiges med 6 måneders varsel til  \r\n\r\n udløb pr. 31. marts, dog tidligst til den 31. marts 1995. </P>  \r\n\r\n<P CLASS=STK> <I>Stk. 2. </I> Lokalaftaler efter § 18 kan opsiges til ophør  \r\n\r\n med 3 måneders varsel, medmindre parterne aftaler andre opsigelsesregler.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 13. februar 1992. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Lærernes Centralorganisation  \r\n\r\n Finansministeriet </P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Martin Rømer H.C. Jensen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Bilag til aftale om arbejdstid for lærere </P>  \r\n\r\n<P> <B>BILAG B</B>  </P>  \r\n\r\n<P> <B>AFTALE OM</B>  </P>  \r\n\r\n<P> <B>ARBEJDSTID M.V. FOR LEDERE VED SELVSTÆNDIGE AMTSKOMMUNALE</B>  </P>  \r\n\r\n<P> <B>INSTITUTIONER FOR SPECIALUNDERVISNING FOR VOKSNE</B>  </P>  \r\n\r\n<P>I henhold til § 45, stk. 1, i lov om tjenestemænd i staten, folkeskolen og  \r\n\r\n folkekirken, jf. lovbekendtgørelse nr. 572 af 5. august 1991, aftales  \r\n\r\n følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen omfatter forstandere, viceforstandere og  \r\n\r\n afdelingsledere ved selvstændige amtskommunale institutioner for  \r\n\r\n specialundervisning for voksne efter lovbekendtgørelse nr. 473 af 20. juni  \r\n\r\n 1991, samt tilsvarende tjenestemænd ved den kommunale specialundervisning for  \r\n\r\n voksne i Frederiksberg kommune. </P>  \r\n\r\n<P CLASS=STK> <I>Stk. 2. </I> Aftalen omfatter ikke viceforstandere og  \r\n\r\n afdelingsledere, der på grund af undervisningsomfanget er omfattet af aftalen  \r\n\r\n om arbejdstid mv. for lærere ved selvstændige amtskommunale institutioner med  \r\n\r\n specialundervisning for voksne. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> Reglerne om statens tjenestemænd uden højeste  \r\n\r\n arbejdstid, herunder reglerne om godtgørelse for merarbejde, finder  \r\n\r\n anvendelse for ledere omfattet af nærværende aftale. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Forstandere, viceforstandere og afdelingsledere  \r\n\r\n skal have undervisningskompetence indenfor undervisningsområdet og har ret  \r\n\r\n til at undervise. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Aftalen har virkning fra 1. august 1992. Aftalen  \r\n\r\n kan opsiges af hver af parterne med 6 måneders varsel til 31. marts, dog  \r\n\r\n tidligst til den 31. marts 1995. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 13. februar 1992. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Lærernes Centralorganisation  \r\n\r\n Finansministeriet </P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Martin Rømer H.C. Jensen </P>  \r\n\r\n</DIV>  \r\n\r\n<P> <B>BILAG C</B>  </P>  \r\n\r\n<P> <B>PROTOKOLLAT TIL</B>  </P>  \r\n\r\n<P> <B>AFTALE OM ARBEJDSTID MV.</B>  </P>  \r\n\r\n<P> <B>FOR LÆRERE VED SELVSTÆNDIGE AMTSKOMMUNALE INSTITUTIONER FOR</B>  </P>  \r\n\r\n<P> <B>SPECIALUNDERVISNING FOR VOKSNE</B>  </P>  \r\n\r\n<P CLASS=PUNKT> <B>1.</B> I forbindelse med aftaleforhandlingerne 1995  \r\n\r\n udmøntes dele af eventuelle effektiviseringsgevinster, som opnås i  \r\n\r\n tilslutning til aftale om arbejdstid mv. for lærere ved selvstændige  \r\n\r\n amtskommunale institutioner for specialundervisning for voksne. </P>  \r\n\r\n<P CLASS=PUNKT> <B>2.</B> Parterne er enige om, at 20 pct. af et eventuelt  \r\n\r\n fald i tidsforbruget til undervisning og forberedelse målt over en 12  \r\n\r\n måneders periode i henholdsvis 1991/92 og 1993/94, er et  \r\n\r\n effektiviseringspotentiale, som er en følge af de ændrede arbejdstidsregler.  \r\n\r\n 50 pct. af værdien heraf kan udmøntes. </P>  \r\n\r\n<P CLASS=PUNKT> <B>3.</B> Den del af effektiviseringsgevinsten, der kan  \r\n\r\n udmøntes, beregnes på følgende måde: I. For skoleåret 1. august 1991 til 31.  \r\n\r\n juli 1992 beregnes A som gennemsnitligt timeforbrug pr. fuldtidsansatte lærer  \r\n\r\n (inkl. deltidsbeskæftigede omregnet til fuldtidsbeskæftigede):  \r\n\r\n<B>(skematimer+vikartimer *2*45/60</B>  \r\n\r\n<B>A=--------------------------------</B>   <B>antal fuldtidsansatte  \r\n\r\n 1991-92</B>  II. For det senest afsluttede opgørelsesår inden 1/8-94 beregnes  \r\n\r\n B som gennemsnitligt timeforbrug pr. fuldtidsansatte lærer (inkl.  \r\n\r\n deltidsbeskæftigede omregnet til fuldtidsbeskæftigede):  \r\n\r\n<B>undervisningstimer+forberedelse</B>  \r\n\r\n<B>B=----------------------------------</B>   <B>antal fuldtidsansatte  \r\n\r\n 1993-94</B> III. Effektivisering pr. fuldtidsansat C:  <B>(A-B) *20%</B>  \r\n\r\n<B>C=--------------</B>   <B>1680</B>  IV. Værdi af effektiviseringsgevinst  \r\n\r\n der kan udmøntes:  <B>C* antal fuldtidsansatte 1993/94 * årsløn* 50</B>  \r\n\r\n<B>---------------------------------------------</B>   <B>100</B>  Årslønnen  \r\n\r\n opgøres som årslønnen på skalatrin 30 (III) inkl. generelt tillæg pr. 1.  \r\n\r\n april 1994 tillagt 1,5% i særlig feriegodtgørelse. </P>  \r\n\r\n<P CLASS=PUNKT> <B>4.</B> Opgørelser af timer og antal fuldtidsbeskæftigede  \r\n\r\n skal være afsluttet senest 1. oktober 1994. </P>  \r\n\r\n<P>Opgørelserne foretages for hver enkelt institution af den enkelte  \r\n\r\n amtskommune i samarbejde med den lokale kreds af Speciallærerforeningen af  \r\n\r\n 1981. </P>  \r\n\r\n<P CLASS=PUNKT> <B>5.</B> Anvendelse af værdien af effektiviseringsgevinsten  \r\n\r\n sker efter aftale mellem Finansministeriet og Lærernes Centralorganisation.  \r\n\r\n Parterne er enige om, at der ved udmøntning kan tages hensyn til eventuelle  \r\n\r\n lokale eller funktionsmæssige variationer i effektiviseringen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 13. februar 1992 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Lærernes Centralorganisation  \r\n\r\n Finansministeriet </P>  \r\n\r\n<P CLASS=MINISTER ALIGN=RIGHT>Administrations- og </P>  \r\n\r\n Personaledepartementet P.M.V. E.B.  \r\n\r\n<P>Martin Rømer H.C. Jensen </P>  \r\n\r\n</DIV>  \r\n\r\n<P> <B>BILAG D</B>  </P>  \r\n\r\n<P>AFTALE MELLEM FINANSMINISTERIET </P>  \r\n\r\n<P>OG STATSANSATTES KARTEL, </P>  \r\n\r\n<P>STATSTJENESTEMÆNDENES CENTRALORGANISATION II, </P>  \r\n\r\n<P>LÆRERNES CENTRALORGANISATION SAMT </P>  \r\n\r\n<P>OVERENSKOMSTANSATTES CENTRALORGANISATION </P>  \r\n\r\n<P>OM ARBEJDSTID MV. I FORBINDELSE MED </P>  \r\n\r\n<P>KURSUSDELTAGELSE </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19920611609"
        },
        {
            "displayName": "Entydig dokumentidentifikation",
            "displayValue": "CM015303"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/10/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6116"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "13/02/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 2 kontor"
        },
        {
            "displayName": "Ressortministeriets journalnummer",
            "displayValue": "APD.j.nr. 2. kontor 1992-43110/075-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}