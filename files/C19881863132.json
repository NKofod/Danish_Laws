{
    "id": 63829,
    "title": "Meddelelse. Motorkøretøjer - Afgiftsfritagelse for busser mv ",
    "documentTypeId": "720",
    "isSagsforlobPeriodValid": false,
    "shortName": "MED nr 18631 af 31/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse. Motorkøretøjer - Afgiftsfritagelse  \r\n\r\n for busser mv </H1>  \r\n\r\n<P></P>  \r\n\r\n<BR>  \r\n\r\n<P>Til importører, fabrikanter og forhandlere af motorkøretøjer </P>  \r\n\r\n<P>Lov om registreringsafgift af motorkøretøjer mv. </P>  \r\n\r\n<P>Vedtaget lovforslag Afgiftsfritagelse for busser mv. </P>  \r\n\r\n<P>Folketinget har den 29 november 1988 vedtaget et forslag til lov om  \r\n\r\n ændring om registreringsafgift af motorkøretøjer mv. (Afgiftsfritagelse for  \r\n\r\n busser mv) </P>  \r\n\r\n<P>Registreringsafgiftsloven er senest bekendtgjort ved skatteministeriets  \r\n\r\n lovbekendtgørelse nr 607 af 14 oktober 1988. </P>  \r\n\r\n<P>Efter lovændringen er busser, der utvivlsomt er konstrueret og indrettet  \r\n\r\n til befordring af mere end 9 personer, inkl føreren, fritaget for  \r\n\r\n registreringsafgift, uanset om de bruges til erhvervsmæssig eller  \r\n\r\n ikke-erhvervsmæssig personbefordring. </P>  \r\n\r\n<P>Biler over 4 tons totalvægt, som er specielt indrettet til erhvervsmæssigt  \r\n\r\n formål, fx som udstillingsvogn eller værkstedsvogn o lign, er også fritaget  \r\n\r\n for afgift, medens der for tilsvarende biler mellem 2 og 4 tons skal betales  \r\n\r\n afgift efter de satser, der gælder for varebiler (stykafgift). </P>  \r\n\r\n<P>Afgiftsfritagelsen for el-drevne motorkøretøjer videreføres til og med  \r\n\r\n 1991. </P>  \r\n\r\n<P>Loven træder i kraft den 2 december 1988, men har virkning fra den 15  \r\n\r\n september 1988. </P>  \r\n\r\n<P>Busser til personbefordring (ny § 2, stk 1, nr 5 a-e) </P>  \r\n\r\n<P>Alle busser, der hidtil har været pålagt en regsitreringsafgift på 20 pct  \r\n\r\n af værdien, fritages for afgift. </P>  \r\n\r\n<P>Køretøjerne registreres efter færdselsloven med gule nummerplader. </P>  \r\n\r\n<P>Det drejer sig om følgende køretøjer: </P>  \r\n\r\n<P>a. Køretøjer, der anvendes med tilladelse efter lov om buskørsel </P>  \r\n\r\n<P>Loven om buskørsel bygger på en hovedsondring mellem rutekørsel og andre  \r\n\r\n former for buskørsel. </P>  \r\n\r\n<P>Køretøjer med tilladelse til rutekørsel har hele tiden været fritaget for  \r\n\r\n afgift og kan som hidtil anmeldes til registrering efter færdselsloven med  \r\n\r\n gule nummerplader uden ekspedition hos toldvæsenet. </P>  \r\n\r\n<P>Køretøjer med tilladelse til &#187;andre former for buskørsel&#171;  \r\n\r\n fritages nu også for afgift. Det drejer sig ifølge busloven om køretøjer  \r\n\r\n indrettet til befordring af flere end 9 personer, føreren medregnet, der  \r\n\r\n benyttes til turistkørsel, bestillingskørsel og lignende erhvervsmæssig  \r\n\r\n personbefordring (buskørsel). </P>  \r\n\r\n<P>Der skal afleveres toldattest ved anmeldelse om registrering til politiets  \r\n\r\n motorkontor af køretøjer omfattet af den ny afgiftsfritagelsesordning. Det  \r\n\r\n betyder, at køretøjerne forinden skal ekspederes hos toldvæsenet under  \r\n\r\n fremlæggelse af den aktuelle tilladelse til buskørsel (turistkørsel,  \r\n\r\n bestillingskørsel mv). </P>  \r\n\r\n<P>Fabriksnye køretøjer med toldcertifikat skal normalt ikke forevises for  \r\n\r\n toldvæsenet i forbindelse med afgiftsekspeditionen. Hvis der ikke foreligger  \r\n\r\n certifikat for et nyt køretøj - eller ekspeditionen vedrører et brugt køretøj  \r\n\r\n - skal toldvæsenet foretage sædvanlig identitetskontrol af køretøjet. </P>  \r\n\r\n<P>Der skal under ekspeditionen hos toldvæsenet blive stillet krav om  \r\n\r\n fremlæggelse af bevis for køretøjets godkendelse hos Statens Bilinspektion  \r\n\r\n til erhvervsmæssig personbefordring. Det herunder fastsatte højst tilladte  \r\n\r\n passagerantal skal opfylde minimumskravet i lovgivningen (9 passagerer,  \r\n\r\n føreren ikke medregnet). </P>  \r\n\r\n<P>b. Køretøjer, der utvivlsomt er konstrueret og indrettet til befordring af  \r\n\r\n mere end 9 personer, føreren indbefattet, og har et til køretøjet svarende  \r\n\r\n antal passagersæder og ikke er indrettet til andet formål end  \r\n\r\n personbefordring (busser). </P>  \r\n\r\n<P>Bestemmelsen omfatter busser, der i original skikkelse fremtræder som  \r\n\r\n fuldt bestolet og med mindst 10 siddepladser, førersædet medregnet. </P>  \r\n\r\n<P>Køretøjerne skal ekspederes hos toldvæsenet med henblik på udstedelse af  \r\n\r\n toldattest til brug ved registreringen hos politiet. Køretøjet skal herunder  \r\n\r\n forevises for toldvæsenet. </P>  \r\n\r\n<P>Statens Bilinspektion fastsætter ikke passagerantal for busser til  \r\n\r\n &#187;privatkørsel&#171;. Sælgeren af et køretøj må derfor påregne, at der  \r\n\r\n under ekspeditionen hos toldvæsenet kan blive stillet krav om fremlæggelse af  \r\n\r\n dokumentation for, at køretøjer som det anmeldte markedsføres internationalt  \r\n\r\n som bus i den foreliggende skikkelse. </P>  \r\n\r\n<P>c. Busser tilhørende plejehjem og lignende institutioner, som med  \r\n\r\n reduceret sædeantal anvendes til befordring af egne patienter. </P>  \r\n\r\n<P>Det er en betingelse for afgiftsfritagelse, at køretøjet i original  \r\n\r\n skikkelse er beregnet til befordring af mindst 10 personer, føreren  \r\n\r\n medregnet, og at det med fuld bestoling ville kunne fritages for afgift efter  \r\n\r\n § 2, stk 1, nr 5 b (busser). </P>  \r\n\r\n<P>Det er derimod uden betydning for afgiftsfritagelse, hvor mange sæder, der  \r\n\r\n er fjernet fra køretøjet (reduceret sædeantal). </P>  \r\n\r\n<P>Køretøjerne skal ekspederes hos toldvæsenet med henblik på udstedelse af  \r\n\r\n toldattest til brug ved registreringen hos politiet. Køretøjet skal herunder  \r\n\r\n forevises for toldvæsenet. </P>  \r\n\r\n<P>Anmeldelsen om afgiftsfritagelse skal være påtegnet af den offentlige  \r\n\r\n myndighed, der er ansvarlig for institutionen, eller vedlægges en udtalelse  \r\n\r\n fra denne. </P>  \r\n\r\n<P>d. Busser, som med reduceret sædeantal udelukkende benyttes til  \r\n\r\n erhvervsmæssig befordring af patienter og donorer, (sygetransportkøretøjer)  \r\n\r\n</P>  \r\n\r\n<P>Det er en betingelse for afgiftsfritagelse, at køretøjet i original  \r\n\r\n skikkelse er beregnet til befordring af mindst 10 personer, føreren  \r\n\r\n medregnet, og at det med fuld bestoling ville kunne fritages for afgift efter  \r\n\r\n § 2, stk 1, nr 5 b (busser). </P>  \r\n\r\n<P>Det er derimod uden betydning for afgiftsfritagelse, hvor mange sæder, der  \r\n\r\n er fjernet fra køretøjet (reduceret sædeantal). </P>  \r\n\r\n<P>Bestemmelsen omfatter således kun store sygetransportkøretøjer (busser til  \r\n\r\n mindst 10 personer). </P>  \r\n\r\n<P>Små sygetransportkøretøjer, det vil sige biler, som oprindelig er  \r\n\r\n konstrueret og indrettet til befordring af mindst 5 og højst 9 personer, inkl  \r\n\r\n føreren, skal som hidtil berigtiges med 20 pct afgift (biler af sedan- eller  \r\n\r\n stationcartype og små 9 personers bustyper). </P>  \r\n\r\n<P>Køretøjerne skal ekspederes hos toldvæsenet med henblik på udstedelse af  \r\n\r\n toldattest til brug ved registreringen hos politiet. Køretøjet skal herunder  \r\n\r\n forevises for toldvæsenet. </P>  \r\n\r\n<P>Anmeldelsen om afgiftsfritagelse skal vedlægges en af skattevæsenet  \r\n\r\n bekræftet erklæring om ansøgerens eller ansøgernes (ejer og eventuelle  \r\n\r\n bruger) indtægt og indtægtsfordeling i det sidst forløbne år, og det skal  \r\n\r\n heraf fremgå, at vognmandskørsel er de pågældendes hovederhverv. </P>  \r\n\r\n<P>Køretøjet skal på tydelig måde være påmalet ordet  \r\n\r\n &#187;Sygetransport&#171; på begge sider. </P>  \r\n\r\n<P>e. Busser, der specielt er indrettet til erhvervsmæssig transport af  \r\n\r\n teater- og orkestergrupper, film- og TV-hold samt deres udstyr. Køretøjerne  \r\n\r\n må ikke benyttes til privat personbefordring. </P>  \r\n\r\n<P>Det er en betingelse for afgiftsfritagelse, at køretøjet i original  \r\n\r\n skikkelse er beregnet til befordring af mindst 10 personer, føreren  \r\n\r\n medregnet, og at det med fuld bestoling ville kunne fritages for afgift efter  \r\n\r\n § 2, stk 1 nr 5 b (busser). </P>  \r\n\r\n<P>Det er derimod uden betydning for afgiftsfritagelse, at nogle af de  \r\n\r\n originale bussæder er fjernet fra køretøjet for at give plads til medbragt  \r\n\r\n udstyr. </P>  \r\n\r\n<P>Bestemmelsen omfatter kun køretøjer af bustype med sædvanligt  \r\n\r\n sædearrangement for sådanne personkøretøjer. Den tilladte specielle  \r\n\r\n indretning (reduceret sædeantal) omfatter således ikke faciliteter til ophold  \r\n\r\n og overnatning for de transporterede personer. </P>  \r\n\r\n<P>Sædvanligt indrettede mandskabsvogne fritages for afgift efter lovens § 2,  \r\n\r\n stk 1, nr 7, hvis betingelserne herfor er til stede. Den ny bestemmelse  \r\n\r\n omfatter heller ikke last- og varebiler indrettet til godstransport eller til  \r\n\r\n andet erhvervsmæssigt formål end det her nævnte. </P>  \r\n\r\n<P>Køretøjerne skal ekspederes hos toldvæsenet med henblik på udstedelse af  \r\n\r\n toldattest til brug ved registreringen hos politiet. Køretøjet skal herunder  \r\n\r\n forevises for toldvæsenet. </P>  \r\n\r\n<P>Anmeldelsen om afgiftsfritagelse skal være underskrevet af virksomhedens  \r\n\r\n (den registrerede ejer) ansvarlige ledelse. </P>  \r\n\r\n<P>Specielle erhvervskøretøjer (ny § 2, stk 1, nr 6 b og § 5, stk 3) </P>  \r\n\r\n<P>Busser med tilladt totalvægt over 4 tons, der er specielt indrettet til  \r\n\r\n erhvervsmæssigt formål, og som hidtil har været pålagt en registreringsafgift  \r\n\r\n på 20 pct af værdien, fritages helt for afgift. </P>  \r\n\r\n<P>Køretøjerne registreres efter færdselsloven med gule nummerplader. </P>  \r\n\r\n<P>Der anføres en række eksempler på specielle erhvervskøretøjer, som er  \r\n\r\n omfattet af den ny bestemmelse, således fx tandklinikker, udstillingsvogne,  \r\n\r\n salgsvogne, mobile kontorer, værkstedsvogne o lign. </P>  \r\n\r\n<P>Lastbiler over 4 tons totalvægt bliver også fritaget for afgift, selv om  \r\n\r\n de på lignende måde indrettes til andet erhvervsmæssigt formål end  \r\n\r\n godstransport. </P>  \r\n\r\n<P>Varebiler mellem 2 og 4 tons totalvægt afgiftsberigtiges efter de satser,  \r\n\r\n der gælder for tilsvarende varebiler til godstransport, når de indrettes og  \r\n\r\n anvendes til omhandlede formål. </P>  \r\n\r\n<P>Afgiftsfritagelsen eller -nedsættelsen er betinget af, at der ikke med  \r\n\r\n køretøjerne befordres personer uden for førerrummet, og at køretøjerne ikke i  \r\n\r\n øvrigt bruges til feriekørsel eller anden privat personbefordring. </P>  \r\n\r\n<P>Afgiften af specielle erhvervskøretøjer berigtiges herefter således: </P>  \r\n\r\n<P>Busser og lastbiler </P>  \r\n\r\n<P>over 4 tons totalvægt Afgiftsfri </P>  \r\n\r\n<P>Varebiler </P>  \r\n\r\n<P>over 2 tons, men ikke over 4 tons totalvægt </P>  \r\n\r\n<P>- såfremt længden af varerummet er mindre end halvdelen af køretøjets  \r\n\r\n samlede længde, </P>  \r\n\r\n<P>eller </P>  \r\n\r\n<P>- såfremt køretøjer af samme fabriksmærke markedsføres med lignende  \r\n\r\n karrosseri i personvognsudførelse (stationscars o lign) 95 pct af værdien  \r\n\r\n</P>  \r\n\r\n<P>Andre varebiler </P>  \r\n\r\n<P>- over 2 tons, men ikke over 3 tons totalvægt 12 000 kr pr køretøj </P>  \r\n\r\n<P>- over 3 tons, men ikke over 4 tons totalvægt 7 500 kr pr køretøj. </P>  \r\n\r\n<P>Varebiler mellem 2 og 4 tons, som med den ændrede indretning og anvendelse  \r\n\r\n kan henføres til den ny bestemmelse, findes optaget på toldvæsenets  \r\n\r\n varevognsfortegnelse (røde, gule og blå blade). </P>  \r\n\r\n<P>Det er en betingelse for afgiftsfritagelse, henholdsvis berigtigelse med  \r\n\r\n nedsat afgift som varebil, at køretøjet er specielt indrettet til  \r\n\r\n erhvervsmæssigt formål som belyst ved eksemplerne i de nye bestemmelser. Den  \r\n\r\n tilladte specielle indretning omfatter således ikke faciliteter til  \r\n\r\n befordring af personer eller til ophold og overnatning for disse. </P>  \r\n\r\n<P>Det stilles i øvrigt ikke særlige krav til selve udformningen af  \r\n\r\n køretøjets indretning, men det er en forudsætning, at indretningen efter sin  \r\n\r\n karakter og omfang utvivlsomt tager sigte på køretøjets anvendelse til  \r\n\r\n erhvervsmæssigt formål. </P>  \r\n\r\n<P>Køretøjerne skal ekspederes hos toldvæsenet med henblik på udstedelse af  \r\n\r\n toldattest til brug ved registreringen hos politiet. Køretøjet skal herunder  \r\n\r\n forevises for toldvæsenet. </P>  \r\n\r\n<P>Anmeldelsen om afgiftsfritagelse, henholdsvis om berigtigelse med nedsat  \r\n\r\n afgift, skal være underskrevet af virksomhedens (den registrerede ejer)  \r\n\r\n ansvarlige ledelse. </P>  \r\n\r\n<P>Ikrafttrædelses- og overgangsbestemmelser </P>  \r\n\r\n<P>De nye bestemmelser om afgiftsfritagelse for busser mv finder anvendelse  \r\n\r\n på køretøjer, som fra den 2 december 1988 anmeldes til ekspedition hos  \r\n\r\n toldvæsenet med henblik på udstedelse af toldattest til brug ved  \r\n\r\n registreringen efter færdselsloven. </P>  \r\n\r\n<P>Loven har imidlertid virkning allerede fra den 15 september 1988. </P>  \r\n\r\n<P>Det betyder, at betalt afgift kan tilbagebetales eller reguleres over  \r\n\r\n virksomhedens kreditkonto, hvis et køretøj er ekspederet hos toldvæsenet i  \r\n\r\n perioden 15 september - 2 december 1988 og berigtiges efter de tidligere  \r\n\r\n bestemmelser om 20 pct afgift af turistbusser, store sygebiler,  \r\n\r\n plejehjemsbusser, teaterbusser mv. </P>  \r\n\r\n<P>Varebiler mellem 2 og 4 tons, som er berigtiget med 20 pct afgift, fordi  \r\n\r\n de er specielt indrettet til erhvervsmæssigt formål, skal i forbindelse med  \r\n\r\n tilbagebetalingen berigtiges efter de satser, der gælder for varebiler til  \r\n\r\n godstransport. </P>  \r\n\r\n<P>Afgiften af tilsvarende indrettede lastbiler og busser over 4 tons  \r\n\r\n totalvægt kan tilbagebetales i sin helhed. </P>  \r\n\r\n<P>Henvendelse om tilbagebetaling af registreringsafgift bedes rettet til det  \r\n\r\n distriktstoldkammer, som har udstedt toldattesten til brug ved køretøjets  \r\n\r\n registrering efter færdselsloven på hvide nummerplader. </P>  \r\n\r\n<P>Tilbagebetaling af afgift vedrører som nævnt kun biler, som er ekspederet  \r\n\r\n hos toldvæsenet fra og med den 15 september 1988. </P>  \r\n\r\n<P>Hvis toldattesten er dateret af toldvæsenet før denne dato, kan der  \r\n\r\n hverken helt eller delvis ske tilbagebetaling af afgift. Disse køretøjer er  \r\n\r\n til gengæld omfattet af de hidtil gældende regler om afgiftsnedsættelse ved  \r\n\r\n en eventuel senere afgiftsberigtigelse med fuld afgift (betaling af  \r\n\r\n almindelig personsvognsafgift). </P>  \r\n\r\n<P>Tilbagebetaling af afgift indebærer, at der skal gennemføres en ny  \r\n\r\n motorekspedition hos toldvæsenet efter de foran beskrevne regler og udstedes  \r\n\r\n ny toldattest til brug ved omregistrering af køretøjet. </P>  \r\n\r\n<P>Ifølge den ny lov skal et afgiftsfrit køretøj være registreret på gule  \r\n\r\n nummerplader, og omregistrering skal således finde sted inden  \r\n\r\n registreringsafgiften tilbagebetales. </P>  \r\n\r\n<P>Til brug ved tilbagebetalingen afleveres den tidligere udstedte  \r\n\r\n kvittering/advis for afgiften, og den ny registreringsattest skal forevises  \r\n\r\n for toldvæsenet. </P>  \r\n\r\n<P>Afgiften tilbagebetales den, der ifølge kvitteringen har betalt afgiften,  \r\n\r\n eller reguleres over pågældende virksomheds kreditkonto med  \r\n\r\n registreringsafgift. </P>  \r\n\r\n<P>Yderligere oplysninger </P>  \r\n\r\n<P>Hvis De ønsker yderligere oplysninger om de nye bestemmelser eller de  \r\n\r\n fastsatte overgangsregler, bedes De rette henvendelse til Deres lokale  \r\n\r\n distriktstoldkammer. </P>  \r\n\r\n<P>Klagevejledning </P>  \r\n\r\n<P>Toldkamrets afgørelser kan indbringes for Direktoratet for Toldvæsenet,  \r\n\r\n som træffer endelig administrativ afgørelse i sagen. </P>  \r\n\r\n<P>Afgørelser, der er truffet af direktoratet i 1 instans, kan indbringes for  \r\n\r\n Skatteministeriet, Told- og Afgiftsdepartementet. </P>  \r\n\r\n<P>Spørgsmål om, hvorvidt der kan opnås afgiftsfritagelse eller -nedsættelse  \r\n\r\n efter § 2, stk 1, nr 5-6, og § 5, stk 3, kan indbringes for Nævnet vedrørende  \r\n\r\n Registreringsafgift af Motorkøretøjer mv. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881863132"
        },
        {
            "displayName": "Entydig dokumentidentifikation",
            "displayValue": "CM022849"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18631"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "31/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "F 12658/88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}