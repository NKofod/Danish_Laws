{
    "id": 217916,
    "title": "Bekendtgørelse om produktionsafgift på kartofler",
    "documentTypeId": "60",
    "isSagsforlobPeriodValid": true,
    "shortName": "BEK nr 1756 af 30/11/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om produktionsafgift på kartofler</p>\r\n<p class=\"Indledning2\">I medfør af § 6, stk. 1 og 4, § 10, stk. 2 og 3, og § 24 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 115 af 6. februar 2020, og efter indstilling fra Kartoffelafgiftsfondens bestyrelse fastsættes efter bemyndigelse i henhold til § 5, stk. 1, nr. 1, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:</p>\r\n<p class=\"Paragraf\" id=\"id91c10ee8-defa-43eb-9c7b-735636cdc773\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ved salg af dansk avlede læggekartofler, spisekartofler og industrikartofler skal betales en afgift på 0,20 kr. pr. 100 kg.</p>\r\n<p class=\"Paragraf\" id=\"id2c5bebfd-cf86-4c22-8f44-daa1fc340b21\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved salg forstås i denne bekendtgørelse enhver form for overdragelse mod vederlag, herunder fordeling og levering.</p>\r\n<p class=\"Paragraf\" id=\"idd844fbae-abb6-4a53-80d8-a895f2b76bba\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Afgiftspligten efter § 1 påhviler følgende:</p>\r\n<p class=\"Liste1\">\r\n   <span class=\"Liste1Nr\" id=\"ida3af4a28-e44a-4ff1-9359-2a0e944aa14a\">1)</span> Virksomheder, der sorterer eller pakker læggekartofler og spisekartofler.</p>\r\n<p class=\"Liste1\">\r\n   <span class=\"Liste1Nr\" id=\"idb904205c-7da1-4642-bb84-0fcfde41704b\">2)</span> Virksomheder og kartoffelavlere, der sælger industri- og spisekartofler, der ikke forarbejdes i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id092cdbd9-93fd-4687-a2e4-3cda79fe17ca\">3)</span> Forarbejdningsvirksomheder, som anvender kartofler af dansk avl til industriel forarbejdning i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id1c72d9c2-2cf9-4503-8559-5c981154509d\">4)</span> Fysiske eller juridiske personer, der sælger spisekartofler af egen avl eller avl fra nærliggende bedrifter, direkte til forbrugeren eller detailhandlen.</p>\r\n<p class=\"Paragraf\" id=\"id34c9ba3e-9e65-4f4d-9963-63b34d9043ff\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Afgift på læggekartofler og spisekartofler skal betales første gang, de sælges fra en afgiftspligtig virksomhed, jf. § 3, nr. 1.</p>\r\n<p class=\"Stk2\">\r\n   <span class=\"StkNr\" id=\"id9926f775-79ce-4482-91ba-197302de7260\">Stk. 2.</span> Afgift på industri- og spisekartofler<span class=\"Bold\">,</span> der ikke forarbejdes eller anvendes i Danmark, jf. § 3, nr. 2, skal betales første gang, kartoflerne sælges til en udenlandsk modtager, medmindre afgiften allerede er pålagt en virksomhed i medfør af § 3, nr. 1.</p>\r\n<p class=\"Stk2\">\r\n   <span class=\"StkNr\" id=\"id29b4c76e-d10a-466b-a48f-6f5ba541a54b\">Stk. 3.</span> Bestemmelsen i stk. 1 gælder også ved salg til driftsmæssigt adskilte enheder inden for samme virksomhed.</p>\r\n<p class=\"Paragraf\" id=\"id1a27b8c8-8371-48ce-8717-16eee88c1128\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Afgiftsbeløbet skal fremgå af salgsafregningen.</p>\r\n<p class=\"Paragraf\" id=\"id0ed06a4f-fdf5-4d97-809b-67707b11ac24\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Virksomheder og kartoffelavlere, der er afgiftspligtige efter § 3, skal hvert år pr. 30. juni udarbejde en opgørelse over køb, salg og anden anvendelse af kartofler i de foregående 12 måneder. Opgørelsen skal afgives på et oplysninsskema, som kan rekvireres ved kontakt til Kartoffelafgiftsfonden og er tilgængeligt på Kartoffelafgiftsfondens hjemmeside, og skal senest den 10. september indsendes til Kartoffelafgiftsfonden, Axeltorv 3, 1609 København V.</p>\r\n<p class=\"Stk2\">\r\n   <span class=\"StkNr\" id=\"ida7298e80-ddd0-44e6-b585-29a1c30c81b3\">Stk. 2.</span> For så vidt angår opgørelsen af køb, salg og anden anvendelse af kartofler fra 1. januar 2021 til 30. juni 2021, skal der ske indberetning vedrørende denne periode senest den 10. september 2021.</p>\r\n<p class=\"Stk2\">\r\n   <span class=\"StkNr\" id=\"idb1901b68-2718-4006-b75c-782ed313794e\">Stk. 3.</span> Kartoffelafgiftsfonden kan efter skriftlig ansøgning godkende, at en virksomhed fraviger datoen for udarbejdelse af opgørelse til fonden og i stedet overholder datoen for virksomhedens regnskabsafslutning. Opgørelsen skal indsendes til Kartoffelafgiftsfonden senest 90 dage efter regnskabsperiodens afslutning.</p>\r\n<p class=\"Paragraf\" id=\"id930c73de-14fc-4100-893d-5282aa542e9f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Hvis afgiftsgrundlaget er under 20.000 hkg, skal virksomheden bekræfte på tro og love, at de oplysninger, som er afgivet på oplysningsskemaet, jf. § 6, stk. 1 og stk. 2, er korrekte.</p>\r\n<p class=\"Stk2\">\r\n   <span class=\"StkNr\" id=\"idde098969-c56d-416b-99f8-23edc09aca62\">Stk. 2.</span> Hvis afgiftsgrundlaget er på 20.000 hkg. eller derover, skal en godkendt revisor eller en uafhængig økonomi- og regnskabssagkyndig konsulent attestere opgørelsens overensstemmelse med virksomhedens registreringer og bogholderi.</p>\r\n<p class=\"Stk2\">\r\n   <span class=\"StkNr\" id=\"id60cb9c41-3608-4e17-9d22-ba93348bfde8\">Stk. 3.</span> Den godkendte revisor skal erklære sig om den i stk. 2, nævnte opgørelse. Erklæringen skal være i overensstemmelse med ISRS 4400 DK, som er den internationale standard om aftalte arbejdshandlinger vedrørende regnskabsmæssige oplysninger og yderligere krav ifølge dansk revisorlovgivning. Revisoren skal indsende erklæringen i et skema, som kan rekvireres ved kontakt til Landbrugsstyrelsen og er tilgængeligt på Landbrugsstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"id524b8fdf-19de-4c51-af69-d523961b6580\">Stk. 4.</span> Den uafhængige økonomi- og regnskabssagkyndige konsulent skal ved attestationen af den i stk. 2, nævnte opgørelse bekræfte, at de på oplysningsskemaet anførte beløb er i overensstemmelse med virksomhedens registreringer og bogholderi, og er korrekt kategoriseret på skemaet. Den uafhængige økonomi- og regnskabssagkyndige konsulent skal indsende attestationen i et skema, som kan rekvireres ved kontakt til Landbrugsstyrelsen og er tilgængeligt på Landbrugsstyrelsens hjemmeside.</p>\r\n<p class=\"Paragraf\" id=\"id2521977c-5019-4a86-b793-fc519bc22498\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8. </span> Afgiften forfalder til betaling senest 30 dage efter fristen for indsendelse af de opgørelser, der er nævnt i § 6.</p>\r\n<p class=\"Stk2\">\r\n   <span class=\"StkNr\" id=\"id60321df7-b1a4-46e2-b722-b3753923a752\">Stk. 2.</span> Hvis det fremgår af opgørelsen til Kartoffelafgiftsfonden, at afgiftsbeløbet er på 100 kr. eller derunder, opkræves beløbet ikke.</p>\r\n<p class=\"Paragraf\" id=\"idd7b4def1-98a2-4175-afcd-f8cf06ecd0a4\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Fonden udtager årligt et antal opgørelser, jf. § 6, stk. 1, til stikprøvekontrol. Stikprøvekontrollen udtages af opgørelser under 20.000 hkg, jf. § 7, stk. 1, og af opgørelser attesteret af uafhængige økonomi- og regnskabssagkyndige, jf. § 7, stk. 4.</p>\r\n<p class=\"Stk2\">\r\n   <span class=\"StkNr\" id=\"id3d3ff614-8f62-41b6-be83-e6267bbcbaf1\">Stk. 2.</span> Fonden kan pålægge virksomheden, hvis opgørelse er udtaget til stikprøve, at udlevere supplerende oplysninger og dokumentation i form af regnskabsmateriale, bilag, korrespondance mv. til brug for fondens vurdering af opgørelsens korrekthed.</p>\r\n<p class=\"Paragraf\" id=\"iddc1ded61-2f32-445d-afe2-9d07a6de4c0e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Beløb, der ikke betales rettidigt, tillægges efter landbrugsstøttelovens § 20, stk. 1, en årlig rente svarende til den rente, der er fastsat i henhold til rentelovens § 5, fra forfaldsdagen at regne. Den tillagte rente udgør dog mindst 50 kr.</p>\r\n<p class=\"Paragraf\" id=\"id49bf6894-aca5-4ee4-b4ba-5a07db7c894c\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Der er udpantningsret for forfaldne beløb efter § 11 i lov om inddrivelse af gæld til det offentlige, herunder for de i § 11 nævnte rentebeløb.</p>\r\n<p class=\"Paragraf\" id=\"idb7a7fb70-12f5-48c2-baf4-8634f145d3d6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Medmindre højere straf er forskyldt efter kapitel 5 i landbrugsstøtteloven straffes med bøde den, der:</p>\r\n<p class=\"Liste1\">\r\n   <span class=\"Liste1Nr\" id=\"id5c9647f5-64fb-4b0d-9360-3362379269d5\">1)</span> Undlader at betale afgift i henhold til § 1.</p>\r\n<p class=\"Liste1\">\r\n   <span class=\"Liste1Nr\" id=\"idccbab4c5-682a-40fe-994e-d17caf0c3965\">2)</span> Undlader at indsende opgørelse i henhold til § 6, stk. 1 og 2.</p>\r\n<p class=\"Liste1\">\r\n   <span class=\"Liste1Nr\" id=\"id53aec709-3622-4c02-b906-1fa12457fb8e\">3)</span> Afgiver urigtig erklæring i henhold til § 7, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"idf4ade632-c1a5-4189-aec1-9605d83ab075\">4)</span> Undlader at udlevere supplerende oplysninger og dokumentation i henhold til § 9, stk. 2.</p>\r\n<p class=\"Stk2\">\r\n   <span class=\"StkNr\" id=\"id539b4d59-a28c-40a4-b60d-f3e3421e4266\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id699c7299-c812-4d2b-8621-066b1fd70e71\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. januar 2021.</p>\r\n<p class=\"Stk2\">\r\n   <span class=\"StkNr\" id=\"id5d88163a-b0e6-4e7b-95c4-69aef424dc6c\">Stk. 2.</span> Bekendtgørelse nr. 1190 af 25. november 2019 om produktionsafgift på kartofler ophæves.</p>\r\n<p class=\"Stk2\">\r\n   <span class=\"StkNr\" id=\"id0b8208c4-9f50-460d-b98f-9c8e59c353d0\">Stk. 3.</span> Bekendtgørelse nr. 1190 af 25. november 2019 om produktionsafgift på kartofler finder forsat anvendelse for produktionen, hvis opgørelsesperiode er påbegyndt i 2020.</p><div class=\"Givet\" id=\"Givet\"><p class=\"Givet\" align=\"center\">Landbrugsstyrelsen, den 30. november 2020</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Christina Holm Davidsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/12/2020"
        },
        {
            "displayName": "Accession",
            "displayValue": "B20200175605"
        },
        {
            "displayName": "Entydig dokumentidentifikation",
            "displayValue": "DC000040"
        },
        {
            "displayName": "Dato for førstegangsindlæggelse",
            "displayValue": "02/12/2020"
        },
        {
            "displayName": "Dato for indlæggelse",
            "displayValue": "02/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1756"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "30/11/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Fødevarer, Landbrug og Fiskeri,<br />Landbrugsstyrelsen, j. nr. 20-0151-000115"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}