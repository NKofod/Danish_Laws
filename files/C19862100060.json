{
    "id": 72174,
    "title": "Vejledning om den statsstøttede oplysningsvirksomhed om udviklingslandene og det internationale udviklingssamarbejde (Danidas oplysningsbevilling) (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 21000 af 14/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om den statsstøttede  \r\n\r\n oplysningsvirksomhed om udviklingslandene og det internationale  \r\n\r\n udviklingssamarbejde (Danidas oplysningsbevilling) (* 1) </H1>  \r\n\r\n<P></P>  \r\n\r\n<BR>  \r\n\r\n<P>Loven </P>  \r\n\r\n<P>I paragraf 10 i Lov om internationalt udviklingssamarbejde hedder det om  \r\n\r\n oplysningsarbejdet: </P>  \r\n\r\n<P>&#187;Med henblik på at udbrede kendskabet til og skabe forståelse for  \r\n\r\n udviklingslandenes problemer og for betydningen af dansk deltagelse i det  \r\n\r\n internationale udviklingssamarbejde kan ministeren for internationalt  \r\n\r\n udviklingssamarbejde iværksætte eller yde statstilskud til virksomhed med  \r\n\r\n dette formål&#171;. </P>  \r\n\r\n<P>Bevillingen </P>  \r\n\r\n<P>Til støtte for et sådant oplysningsarbejde afsættes der hvert år et beløb  \r\n\r\n på finansloven, den såkaldte oplysningsbevilling. </P>  \r\n\r\n<P>Bevillingen administreres af Danida. </P>  \r\n\r\n<P>Oplysningsudvalget og koordineringsgruppen Styrelsen for internationalt  \r\n\r\n udviklingssamarbejde nedsatte den 11. februar 1972 et oplysningsudvalg til at  \r\n\r\n rådgive styrelsen og Danida med hensyn til oplysningsarbejdets  \r\n\r\n tilrettelæggelse. </P>  \r\n\r\n<P>Oplysningsudvalget, der udpeges af styrelsen, er sammensat af  \r\n\r\n repræsentanter for organisationer og institutioner samt enkeltpersoner, der  \r\n\r\n beskæftiger sig med oplysningsvirksomhed, eller hvis arbejde anses for  \r\n\r\n betydningsfuldt for meningsdannelsen i samfundet. Udvalget havde pr. 1.  \r\n\r\n januar 1986 32 medlemmer. </P>  \r\n\r\n<P>Oplysningsudvalget drøfter på sine halvårlige møder bevillingens  \r\n\r\n anvendelse og forskellige sider af oplysningsarbejdet. Udvalgets udtalelser  \r\n\r\n herom tilgår styrelsen. </P>  \r\n\r\n<P>Blandt oplysningsudvalgets medlemmer udpeger styrelsen en  \r\n\r\n koordineringsgruppe på højst 6 personer. Denne gruppe behandler de indkomne  \r\n\r\n ansøgninger til oplysningsbevillingen og foretager indstillinger til  \r\n\r\n styrelsen. </P>  \r\n\r\n<P>Bevillingens anvendelse. </P>  \r\n\r\n<P>Oplysningsbevillingen anvendes til at støtte oplysningsarbejde, der kan  \r\n\r\n skabe, fastholde og uddybe befolkningens forståelse for Danmarks deltagelse i  \r\n\r\n det internationale udviklingssamarbejde. </P>  \r\n\r\n<P>En sådan forståelse søges opnået ved </P>  \r\n\r\n<P>- at udbrede kendskabet til udviklingslandenes økonomiske, sociale,  \r\n\r\n politiske og kulturelle forhold og til relationerne mellem u.lande og  \r\n\r\n i-lande. </P>  \r\n\r\n<P>- at oplyse om de bestræbelser, der udfoldes for at løse u-landenes  \r\n\r\n problemer, både af udviklingslandene selv og af deres samarbejdspartnere,  \r\n\r\n heriblandt Danmark og de internationale organisationer, der modtager danske  \r\n\r\n bidrag. </P>  \r\n\r\n<P>Integration af oplysningsarbejdet </P>  \r\n\r\n<P>Det langsigtede mål er at sikre oplysning om udviklingsproblematikken en  \r\n\r\n vedvarende og selvfølgelig plads i den øvrige oplysnings- og  \r\n\r\n undervisningsvirksomhed, der udføres af organisationer, institutioner, skoler  \r\n\r\n og massemedier. </P>  \r\n\r\n<P>Spredningseffekt </P>  \r\n\r\n<P>Ved fordelingen af oplysningsbevillingen lægges vægt på at sikre et  \r\n\r\n alsidigt, holdningspræget og engagerende oplysningsarbejde. </P>  \r\n\r\n<P>Der ydes fortrinsvis tilskud til oplysningsvirksomhed, der retter sig mod  \r\n\r\n foreninger, organisationer, skoler, masemedier og/eller andre brede  \r\n\r\n modtagergrupper. </P>  \r\n\r\n<P>Støtte til initiativer, der henvender sig til nye kredse i befolkningen,  \r\n\r\n og støtte til utraditionelle informationsformer/aktiviteter prioriteres højt  \r\n\r\n ved fordelingen. </P>  \r\n\r\n<P>Konsulentordninger </P>  \r\n\r\n<P>Der kan ydes støtte til konsulentordninger i paraplyorganisationer. Der  \r\n\r\n kan almindeligvis kun gives tilskud til konsulentløn og løn til en  \r\n\r\n halvtidssekretær. Tilskud til aktiviteter søges særskilt. </P>  \r\n\r\n<P>Såfremt bevillingsrammen tillader det, kan der endvidere ydes støtte til  \r\n\r\n konsulentvirksomhed for en tidsbegrænset periode. </P>  \r\n\r\n<P>Rejser </P>  \r\n\r\n<P>Af oplysningsmidlerne kan ydes stipendier til rejser. Det forudsættes, at  \r\n\r\n rejseaktiviteten udgør en del af et informationsprojekt, der har til formål  \r\n\r\n at udbrede kendskabet til og skabe forståelse for udviklingslandenes  \r\n\r\n problemer og Danmarks deltagelse i internationalt udviklingssamarbejde. </P>  \r\n\r\n<P>Stipendier uddeles til: </P>  \r\n\r\n<P>- enkeltpersoner, f.eks. ledende personer i foreningslivet, repræsentanter  \r\n\r\n fra erhvervslivet, undervisere, journalister, kunstnere eller andre, der kan  \r\n\r\n dokumentere muligheder for at anvende rejsens resultater i udadvendt  \r\n\r\n oplysningsvirksomhed. </P>  \r\n\r\n<P>- planlægningsrejser for personer, der har til hensigt at arrangere en  \r\n\r\n grupperejse. </P>  \r\n\r\n<P>Forberedelse og opfølgningsaktiviteter i forbindelse med grupperejser,  \r\n\r\n hvis formål falder ind under de nævnte kriterier, kan støttes. </P>  \r\n\r\n<P>Rejser to eller flere personer sammen, vil der kun undtagelsesvis kunne  \r\n\r\n ydes et rejsestipendium til hver af dem. Det skal af ansøgningen fremgå, at  \r\n\r\n ansøgerne har klart adskilte arbejds- og informationsfunktioner under og  \r\n\r\n efter rejsen. </P>  \r\n\r\n<P>Der ydes ikke tilskud til elevrejser eller lejrskoler. </P>  \r\n\r\n<P>Rejsestipendium kan sædvanligvis kun opnås hvert tredje år. </P>  \r\n\r\n<P>Eget bidrag </P>  \r\n\r\n<P>Det forudsættes, at ansøgere, der har mulighed for det, selv afholder en  \r\n\r\n del af omkostningerne i forbindelse med gennemførelsen af aktiviteterne. </P>  \r\n\r\n<P>Ansøgningsskemaer fås ved henvendelse til: </P>  \r\n\r\n<P>Danidas Informationskontor </P>  \r\n\r\n<P>Asiatisk Plads 2 </P>  \r\n\r\n<P>1448 København K </P>  \r\n\r\n<P>Tlf. (01) 92 00 00 </P>  \r\n\r\n<P>(Ovenstående retningslinier er godkendt i Styrelsen for internationalt  \r\n\r\n Udviklingsarbejde den 14. maj 1986). </P>  \r\n\r\n</DIV>",
    "isHistorical": true,
    "editorialNotes": [
        "(* 2) Vejledningen er ikke tidligere bekendtgjort",
        "(* 1) Vejledningen er godkendt af styrelsen for internationalt udviklingssamarbejde den 14. maj 1986"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862100060"
        },
        {
            "displayName": "Entydig dokumentidentifikation",
            "displayValue": "CM031366"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "21000"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "14/05/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Udenrigsministeriet (Danida)"
        },
        {
            "displayName": "Ressortministeriets journalnummer",
            "displayValue": "Udenrigsm. j.nr. 104.Dan.7/1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}