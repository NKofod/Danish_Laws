{
    "id": 58823,
    "title": "Cirkulæreskrivelse om aflæggelse af værgemålsregnskab i tilfælde, hvor en umyndig opholder sig på institution for fysisk og psykisk handicappede, forsorgshjem eller tilsvarende institutioner, samt plejehjem eller særlige plejehjem ",
    "documentTypeId": "210",
    "isSagsforlobPeriodValid": false,
    "shortName": "CIS nr 11331 af 26/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om aflæggelse af  \r\n\r\n værgemålsregnskab i tilfælde, hvor en umyndig opholder sig på institution for  \r\n\r\n fysisk og psykisk handicappede, forsorgshjem eller tilsvarende institutioner,  \r\n\r\n samt plejehjem eller særlige plejehjem </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 1132 af 22. december 1993 blev der gennemført nye regler om  \r\n\r\n udbetaling af visse pensioner. Blandt andet ændredes bistandsloven således,  \r\n\r\n at beboere på institutioner for fysisk og psykisk handicappede, forsorgshjem  \r\n\r\n eller tilsvarende institutioner, samt plejehjem og særlige plejehjem, jf.  \r\n\r\n bistandslovens §§ 79, 105 og 112, fremover får udbetalt deres pension. Til  \r\n\r\n gengæld skal de betale for den service, som de modtager på institutionen,  \r\n\r\n herunder for bolig. Ordningen trådte i kraft den 1. januar 1994, for visse  \r\n\r\n institutioner dog først fra 1. januar 1995. </P>  \r\n\r\n<P>For umyndige beboere rejser de nye regler nogle særlige spørgsmål. </P>  \r\n\r\n<P>Ifølge myndighedslovens § 45 bestyrer værgen den umyndiges formue og  \r\n\r\n handler på hans vegne i retsforhold vedrørende formuen, for så vidt ikke  \r\n\r\n andet er bestemt. Undtagelsen om, at andet ikke er bestemt, henviser til  \r\n\r\n reglerne i myndighedslovgivningen. </P>  \r\n\r\n<P>Det betyder, at pensioner ikke kan udbetales til den umyndige. I  \r\n\r\n overensstemmelse med de sædvanlige regler udbetales pensionerne i  \r\n\r\n almindelighed til værgen, og pensionerne er omfattet af reglerne om værgens  \r\n\r\n regnskab. </P>  \r\n\r\n<P>Under hensyn til de ovennævnte ændrede regler om udbetaling af pensioner  \r\n\r\n og forudsat det i det enkelte tilfælde skønnes forsvarligt, finder  \r\n\r\n Civilretsdirektoratet anledning til at meddele følgende: </P>  \r\n\r\n<P> 1. Administration. </P>  \r\n\r\n<P>På samme måde som en myndig pensionist kan værgen på den umyndiges vegne  \r\n\r\n indgå en aftale med institutionen om hel eller delvis administration af den  \r\n\r\n umyndiges pension, jf. Socialministeriets vejledning af 24. august 1994 om  \r\n\r\n administration af pension m.v. </P>  \r\n\r\n<P>Værgen kan endvidere efter omstændighederne bemyndige den umyndige til  \r\n\r\n selv at hæve sin pension og betale den service, som den umyndige modtager på  \r\n\r\n institutionen, eller til at disponere over et vist beløb til fornødenheder  \r\n\r\n (tøj, lommepenge m.v.), der ikke er omfattet af en administrationsaftale i  \r\n\r\n henhold til Socialministeriets vejledning af 24. august 1994. </P>  \r\n\r\n<P>Værgens opmærksomhed bør i den forbindelse henledes på muligheden for, at  \r\n\r\n bemyndigelsen til den umyndige begrænses i fornødent omfang, f.eks. således,  \r\n\r\n at der kun kan hæves eller disponeres over et bestemt beløb om ugen eller  \r\n\r\n måneden. Hvis en medarbejder fra institutionen eller plejehjemmet vil  \r\n\r\n medvirke hertil, kan fuldmagten også begrænses, således at hævninger og  \r\n\r\n dispositioner kun kan foretages af den umyndige sammen med medarbejderen.  \r\n\r\n</P>  \r\n\r\n<P>Værgen bør i disse sager endvidere gøres opmærksom på, at værgen har pligt  \r\n\r\n til at følge med i den umyndiges administration, og til at tilbagekalde eller  \r\n\r\n indskrænke den umyndiges fuldmagt, hvis det viser sig, at den umyndige ikke  \r\n\r\n kan administrere ordningen. På tilsvarende måde skal værgen følge med i den  \r\n\r\n administration, som institutionen foretager efter aftale og i givet fald  \r\n\r\n gribe ind. Værgen og institutionen kan f.eks. aftale at institutionen sender  \r\n\r\n værgen en oversigt over hvor stort et beløb, der er anvendt i forskellige  \r\n\r\n hovedudgiftsgrupper (som f.eks. boligudgift, varme, kost, vask, tandlæge,  \r\n\r\n medicin og lommepenge) samt bilag for hovedparten af de større udgifter, så  \r\n\r\n værgen på baggrund heraf har mulighed for at følge med i administrationen.  \r\n\r\n</P>  \r\n\r\n<P> 2. Regnskab. </P>  \r\n\r\n<P>Som bekendt skal værgen føre et omhyggeligt regnskab over sin bestyrelse  \r\n\r\n af den umyndiges formue og over anvendelsen af dennes indtægter, jf.  \r\n\r\n værgebekendtgørelsen § 25. </P>  \r\n\r\n<P>Hvis den umyndiges midler er i en godkendt forvaltningsafdeling, skal  \r\n\r\n værgen indsende regnskab til den forvaltningsafdeling, der bestyrer midlerne.  \r\n\r\n Har den umyndige ikke midler i en godkendt forvaltningsafdeling, skal  \r\n\r\n regnskabet indsendes til det tilsynsførende statsamt. </P>  \r\n\r\n<P>Har værgen bemyndiget den umyndige til selv at hæve pensionen og afholde  \r\n\r\n udgifterne, har Civilretsdirektoratet intet at indvende imod, at værgen  \r\n\r\n aflægger et summarisk regnskab indeholdende indtægter og større udgifter som  \r\n\r\n f.eks. skat, husleje, lys og varme. Regnskabet kan derudover indeholde en  \r\n\r\n post på op til 50.000 kr., med hensyn til hvilken værgen erklærer, at beløbet  \r\n\r\n er anvendt af den umyndige ifølge fuldmagt til brug for diverse  \r\n\r\n fornødenheder. </P>  \r\n\r\n<P>I det omfang værgen selv hæver den umyndiges pension og heraf afholder  \r\n\r\n udgifter for den umyndige, skal der aflægges regnskab i sædvanligt omfang.  \r\n\r\n</P>  \r\n\r\n<P>Iøvrigt er værgen ikke regnskabspligtig for beløb anvendt til betaling af  \r\n\r\n bolig og valgte ydelser, i det omfang betalingen efter aftale foretages  \r\n\r\n direkte af forvaltningsafdelingen. </P>  \r\n\r\n<P>P.M.V. </P>  \r\n\r\n<P>Jesper Vorstrup Rasmussen / Finn Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951133110"
        },
        {
            "displayName": "Entydig dokumentidentifikation",
            "displayValue": "CM017772"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/05/2010"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11331"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "26/06/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "94-500-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}