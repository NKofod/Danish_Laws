{
    "id": 154135,
    "title": "Ankestyrelsens principafgørelse B-3-01 om forskudsvis udbetaling af børnebidrag - indtrædelsesret - rettidig betaling - betaling ved check",
    "documentTypeId": "240",
    "isSagsforlobPeriodValid": true,
    "shortName": "KEN nr 9258 af 01/11/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-3-01 om forskudsvis udbetaling af børnebidrag - indtrædelsesret - rettidig betaling - betaling ved check</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen traf afgørelse om, at kommunen ikke havde været berettiget til at indtræde i retten til at indkræve bidraget hos manden Da manden havde betalt rettidigt, var kommunen ikke berettiget til at udbetale bidraget forskudsvis til kvinden.</p>\r\n   <p class=\"TekstGenerel\">Nævnet havde fundet, at en bidragspligtig mand ikke havde betalt bidraget rettidigt til den bidragsberettigede kvinde og at kommunen derfor var berettiget til at udbetale normalbidraget forskudsvis til kvinden og efterfølgende at indtræde i retten til at indkræve bidraget hos manden.</p>\r\n   <p class=\"TekstGenerel\">Ankestyrelsen ændrede nævnets afgørelse, idet Ankestyrelsen fandt, at manden, der havde betalt med check på den i bidragsresolutionen angivne forfaldsdag, som var en søndag, havde betalt bidraget rettidigt. Ankestyrelsen lagde vægt på, at check var et retmæssigt betalingsmiddel og at forfaldsdagen efter bestemmelser i gældsbrevsloven blev udskudt til den følgende mandag.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr 1017 af 17. november 2000 - § 11, stk. 1, § 12, stk. 4 og § 18</p>\r\n<p>Lov om gældsbreve - lovbekendtgørelse nr. 669 af 23. september 1986 - § 5</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 22-28</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand skulle betale børnebidrag til sine 2 børn, der boede hos moderen. Ifølge bidragsresolution skulle børnebidraget erlægges forud hvert halve år med forfaldsdato hver den 4. februar og hver den 4. august.</p>\r\n<p>Den bidragspligtige mand betalte på forfaldsdatoen med check direkte til den bidragsberettigede kvinde. Kvinden havde igennem en årrække hver gang sendt checken retur og derefter henvendt sig til kommunen og fået ydelsen forskudsvis udbetalt. Kommunen indtrådte herefter i retten til at indkræve børnebidrag hos manden.</p>\r\n<p>Manden fastholdt over for kommunen, at han altid havde betalt rettidigt til kvinden og at der således ikke var grundlag for at kommunen udbetalte bidraget forskudsvis. Manden klagede i forbindelse med bidraget for perioden 4. februar til 4. august 2001 over, at kommunen indtrådte i retten til at indkræve beløbet hos ham og at han således måtte tåle at have et mellemværende med kommunen.</p>\r\n<p>Det sociale nævn fandt, at forfaldsdato den 4. februar 2001 var en søndag, og det forhold at checken var udfyldt og afleveret på en søndag gjorde, at børnebidraget ikke kunne anses for rettidig erlagt, da betaling var sket med en ikke noteret check. Derfor tiltrådte nævnet, at kommunen havde udbetalt normalbidraget forskudsvis til den bidragsberettigede.</p>\r\n<p>Sagen blev behandlet i principielt møde med henblik på afklaring af, hvorvidt betaling med check på forfaldsdag, er at anse som rettidig betaling, når forfaldsdag falder på en søndag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen ikke havde været berettiget til at indtræde i retten til at indkræve børnebidrag til den bidragsberettigede, jf. § 18 i lov om børnetilskud og forskudsvis udbetaling af børnetilskud.</p>\r\n<p>Begrundelsen var, at kommunen ikke havde været berettiget til at udbetale bidraget forskudsvis, jf. børnetilskudslovens § 11, stk. 1 og § 12, stk. 4.</p>\r\n<p>Ankestyrelsen lagde til grund, at det af Statsamtet fastsatte børnebidrag var erlagt på forfaldsdagen jf. § 11, stk. 1 i lov om børnetilskud og forskudsvis udbetaling af børnetilskud.</p>\r\n<p>Forfaldsdag var ikke den 4. februar 2001 som angivet i bidragsresulotionen fra Statsamtet, idet den 4. februar 2001 var en søndag, hvorfor forfaldsdagen blev udskudt til den 5. februar 2001, jf. gældsbrevslovens § 5, stk. 2.</p>\r\n<p>Ankestyrelsen lagde endvidere til grund, at brug af checks ved betaling af fastsat børnebidrag, var at anse som retmæssigt betalingsmiddel såfremt der betales på forfaldsdagen og der er dækning for beløbet.</p>\r\n<p>Ankestyrelsen fandt herefter, at den bidragspligtige havde betalt bidraget rettidigt, da han den 4. februar 2001 udstedte og afleverede en check, lydende på  bidragsbeløbet. Checken blev ikke senere søgt indløst, men den 7. februar 2001 returneret til den bidragspligtige.</p>\r\n<p>Ankestyrelsen ændrede således det sociale nævns afgørelse, idet betingelserne for at det offentlige indtrådte i retten til at indkræve bidrag ikke var opfyldt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. februar 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20010925825"
        },
        {
            "displayName": "Entydig dokumentidentifikation",
            "displayValue": "BS006934"
        },
        {
            "displayName": "Dato for indlæggelse",
            "displayValue": "16/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9258"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/11/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 370031-01"
        },
        {
            "displayName": "Stikord",
            "displayValue": "B-3-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}