{
    "id": 108056,
    "title": "1986 BTL 226   BETÆNKNING OVER FORSLAG TIL LOV OM ÆNDRING AF LOV OM FORBRUGSBEGRÆNSENDE   FORANSTALTNINGER (OPHÆVELSE AF AFGIFTEN AF RADIOMODTAGERE, GRAMMOFONER OG   HØJTTALERE M.V. SAMT MINDRE HUSHOLDNINGSAPPARATER)    NR L 226 1986-87, 1. SAMLING BLAD NR 707 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 226",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 226 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om forbrugsbegrænsende  \r\n\r\n foranstaltninger (Ophævelse af afgiften af radiomodtagere, grammofoner og  \r\n\r\n højttalere m.v. samt mindre husholdningsapparater) <BR>  \r\n\r\n Nr L 226 1986-87, 1. samling Blad nr 707 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19870409 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for skatter og afgifter, som </P>  \r\n\r\n<P>denne har besvaret dels skriftligt, dels i samråd. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra Butikshandelens Fællesråd og Radiobranchen. </P>  \r\n\r\n<P>Der er af ministeren for skatter og afgifter stillet ændringsforslag, </P>  \r\n\r\n<P>hvorom henvises til de ledsagende bemærkninger. </P>  \r\n\r\n<P>Et af udvalgets spørgsmål er optrykt som bilag til betænkningen </P>  \r\n\r\n<P>tillige med svaret herpå fra ministeren for skatter og afgifter. </P>  \r\n\r\n<P>Som bilag til betænkningen er endvidere optrykt cirkulære af 7. april </P>  \r\n\r\n<P>1987 fra Direktoratet for Toldvæsenet til distriktstoldkamrene om </P>  \r\n\r\n<P>ændring af rejsegodsreglerne. </P>  \r\n\r\n<P>Ministeren for skatter og afgifter har under et samråd oplyst, at der </P>  \r\n\r\n<P>ikke kan herske tvivl om, at regeringen vil arbejde for, at </P>  \r\n\r\n<P>to-døgnsreglen forlænges ud over den 31. december 1988. De </P>  \r\n\r\n<P>afgiftsfritagelser, regeringen har foreslået nu, har til hensigt </P>  \r\n\r\n<P>at løse de særlige problemer, der er opstået i grænsehandelen, og </P>  \r\n\r\n<P>skal ikke ses som et skridt i retning af en afgiftsharmonisering i </P>  \r\n\r\n<P>EF. Spørgsmålet om fastsættelse af skatter og afgifter i Danmark </P>  \r\n\r\n<P>er efter regeringens opfattelse et nationalt dansk anliggende. </P>  \r\n\r\n<P>Et FLERTAL (udvalget med undtagelse af Fremskridtspartiets medlem) </P>  \r\n\r\n<P>har med tilfredshed noteret sig ministerens udtalelse. </P>  \r\n\r\n<P>Udvalget har endvidere noteret sig, at ministeren for skatter og </P>  \r\n\r\n<P>afgifter ligeledes under samråd har oplyst, at udvalget vedrørende </P>  \r\n\r\n<P>en markedsorienteret afgiftspolitik fortsætter sit arbejde og </P>  \r\n\r\n<P>forventer at afgive endelig rapport sidst på året. </P>  \r\n\r\n<P>Ministeren for skatter og afgifter har endelig oplyst følgende: </P>  \r\n\r\n<P>For at opnå afgiftsfritagelse for &#187;den store kvote&#171; skal rejsen  \r\n\r\n for </P>  \r\n\r\n<P>det første have haft et andet formål end afgiftsfri indførsel. For </P>  \r\n\r\n<P>det andet skal der være tale om sædvanligt indkøb på en sådan </P>  \r\n\r\n<P>rejse. Det afgørende er herefter en samlet vurdering af rejsens </P>  \r\n\r\n<P>karakter og varighed samt de indkøbte varers art og mængde. </P>  \r\n\r\n<P>Denne vurdering foretages af toldvæsenet. Som retningslinjer ved </P>  \r\n\r\n<P>vurderingen er toldvæsenet instrueret om, at rejser under 24 timer </P>  \r\n\r\n<P>almindeligvis anses for at have haft indkøbsformål. </P>  \r\n\r\n<P>Rejser over 24 timer kan almindeligvis anses for at have haft et </P>  \r\n\r\n<P>andet formål end indkøb. </P>  \r\n\r\n<P>Afgørelsen om, i hvilket omfang man afgiftsfrit kan indføre indkøbte </P>  \r\n\r\n<P>varer inden for &#187;den store kvote&#171;, beror på en vurdering af, om  \r\n\r\n</P>  \r\n\r\n<P>varerne er sædvanlige for en rejse, der ikke er en decideret </P>  \r\n\r\n<P>indkøbsrejse. </P>  \r\n\r\n<P>Efter instruktionen til toldkamrene skal toldvæsenet ved afgørelse </P>  \r\n\r\n<P>af, om et indkøb kan anses for sædvanligt, lægge vægt på følgende: </P>  \r\n\r\n<P>Anskaffelse af varige forbrugsgoder kan normalt ikke anses for </P>  \r\n\r\n<P>sædvanligt indkøb. Det samme gælder for andre varer, der uden </P>  \r\n\r\n<P>videre kan købes i Danmark. Det forhold, at en vare kan erhverves </P>  \r\n\r\n<P>billigere i udlandet end i Danmark, kan ikke i sig selv medføre, </P>  \r\n\r\n<P>at der er tale om sædvanligt indkøb. Dog kan anskaffelse af </P>  \r\n\r\n<P>varer, der enten har en særlig forbindelse med det besøgte </P>  \r\n\r\n<P>rejsemål, eller som er nødvendiggjort af ganske særlige </P>  \r\n\r\n<P>omstændigheder, der er indtrådt under opholdet i udlandet, anses </P>  \r\n\r\n<P>for sædvanlige indkøb. </P>  \r\n\r\n<P>Disse retningslinjer vil i konkrete tilfælde kunne fraviges, såfremt </P>  \r\n\r\n<P>toldvæsenets samlede vurdering af rejsens karakter og varighed og </P>  \r\n\r\n<P>varernes art og mængde tilsiger dette. </P>  \r\n\r\n<P>Udvalget kan tilslutte sig denne fremstilling. </P>  \r\n\r\n<P>Herefter indstiller et FLERTAL (udvalget med undtagelse af </P>  \r\n\r\n<P>Socialistisk Folkepartis medlemmer) lovforslaget til VEDTAGELSE </P>  \r\n\r\n<P>med de af ministeren for skatter og afgifter stillede </P>  \r\n\r\n<P>ændringsforslag. </P>  \r\n\r\n<P>Et MINDRETAL INDEN FOR FLERTALLET (Det Radikale Venstres medlem af </P>  \r\n\r\n<P>udvalget) ønsker at udtale følgende: </P>  \r\n\r\n<P>Det Radikale Venstre tilslutter sig de bestræbelser, som i den </P>  \r\n\r\n<P>seneste tid er udfoldet af ministeren for skatter og afgifter med </P>  \r\n\r\n<P>hensyn til en opstramning og en klarere fortolkning af </P>  \r\n\r\n<P>rejsegodsbestemmelserne. Det er helt i overensstemmelse med Det </P>  \r\n\r\n<P>Radikale Venstres ønsker, og mindretallet beklager, at dette ikke </P>  \r\n\r\n<P>er sket langt før. </P>  \r\n\r\n<P>Det Radikale Venstre understreger over for regeringens lovforslag om </P>  \r\n\r\n<P>ophævelse af afgifter på en række områder, at disse forslag ikke </P>  \r\n\r\n<P>kan ses som resultat af en velovervejet politik med hensyn til at </P>  \r\n\r\n<P>løse det problem, som medlemskabet af EF har skabt for dansk </P>  \r\n\r\n<P>afgiftspolitik. Afgifter er en væsentlig finansieringskilde for </P>  \r\n\r\n<P>den velfærdspolitik, som mindretallet ønsker ført. </P>  \r\n\r\n<P>Hvis man forestillede sig den politik fortsat, som L 226 og L 227 er </P>  \r\n\r\n<P>udtryk for, undermineres dansk velfærdspolitik. </P>  \r\n\r\n<P>Grænsehandelsproblemerne løses ikke ved denne politik. Staten </P>  \r\n\r\n<P>mister provenu af størrelsesordenen ca. 300 mill. kr., men dette </P>  \r\n\r\n<P>flytter kun en grænsehandel tilbage til Danmark af </P>  \r\n\r\n<P>størrelsesordenen 25-30 mill. kr. - ikke væsentlig mere end den </P>  \r\n\r\n<P>grænsehandel, der flyttes ved de nye rejsegodsbestemmelser. </P>  \r\n\r\n<P>En fortsættelse af ophævelse af afgifter i et sådant omfang med så </P>  \r\n\r\n<P>ringe virkning kan ikke finde sted, og der vil ikke være nogen </P>  \r\n\r\n<P>mulighed for i fremtiden at lade bilhandelen betale for en sådan </P>  \r\n\r\n<P>politik. </P>  \r\n\r\n<P>Grænselandets specielle problemer med hensyn til dagligvarehandelen </P>  \r\n\r\n<P>er der ikke gjort forsøg på at løse i det foreliggende lovforslag. </P>  \r\n\r\n<P>Det Radikale Venstre anbefaler alligevel Folketinget at stemme for </P>  \r\n\r\n<P>lovforslagene især af to grunde: Opstramningen af </P>  \r\n\r\n<P>rejsegodsbestemmelserne, som er et integreret led i regeringens </P>  \r\n\r\n<P>&#187;pakke&#171;, og ministerens erklæring om, at regeringen fastholder,  \r\n\r\n at </P>  \r\n\r\n<P>man ikke med disse forslag anerkender harmoniseringen af Danmarks </P>  \r\n\r\n<P>skattepolitik med EFs, men tværtimod understreger, at der fortsat </P>  \r\n\r\n<P>kan føres en selvstændig dansk afgiftspolitik. </P>  \r\n\r\n<P>Det Radikale Venstre noterer desuden med tilfredshed, at ministeriets </P>  \r\n\r\n<P>udvalg vedrørende en markedsorienteret afgiftspolitik fortsætter </P>  \r\n\r\n<P>arbejdet med at skabe grundlag for en samlet dansk afgiftspolitik </P>  \r\n\r\n<P>under medlemskabet af EF. </P>  \r\n\r\n<P>Et MINDRETAL (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til FORKASTELSE ved 3. behandling, men kan </P>  \r\n\r\n<P>dog stemme for de stillede ændringsforslag om nedsættelse af </P>  \r\n\r\n<P>afgiften på grammofonplader. </P>  \r\n\r\n<P>Udvalgsbehandlingen har ifølge mindretallets opfattelse klart </P>  \r\n\r\n<P>dokumenteret, at afgiftsnedsættelserne intet har med </P>  \r\n\r\n<P>grænsehandelsproblemerne at gøre, idet disse er løst med </P>  \r\n\r\n<P>rejsegodsbekendtgørelsen. Det er således ikke længere muligt at </P>  \r\n\r\n<P>foretage en indkøbs- eller normal turistrejse og indføre en </P>  \r\n\r\n<P>båndoptager, en grammofon, en røremaskine eller en radio, </P>  \r\n\r\n<P>medmindre indkøbsprisen er under 275 kr. og der ikke medbringes </P>  \r\n\r\n<P>andre varer end de efter to-døgnsreglen kvotebelagte. </P>  \r\n\r\n<P>Beløbsgrænsen på 275 kr. for indkøbsrejser vil i øvrigt også løse </P>  \r\n\r\n<P>en afgørende del af problemerne med handelen med dagligvarer. </P>  \r\n\r\n<P>Socialistisk Folkeparti ser derfor afgiftslempelserne som et </P>  \r\n\r\n<P>knæfald for EF. </P>  \r\n\r\n<P>SF er tilfreds med regeringens rejsegodsbekendtgørelse, som burde </P>  \r\n\r\n<P>have været indført for længe siden, og bemærker, at SF i </P>  \r\n\r\n<P>markedsudvalget har advaret regeringen mod de lempelser i </P>  \r\n\r\n<P>indførselsreglerne, der blev gennemført i 1985. </P>  \r\n\r\n<P>Resultatet af de i nærværende lovforslag og forslag til lov om </P>  \r\n\r\n<P>ændring af lov om forskellige forbrugsafgifter. (Ophævelse af </P>  \r\n\r\n<P>afgiften af støvsugere, mikrobølgeovne og videokassettebånd) (L </P>  \r\n\r\n<P>227) foreslåede afgiftsnedsættelser betyder et formindsket provenu </P>  \r\n\r\n<P>på 275 mill. kr. til gengæld for, at en grænsehandel på kun 25 </P>  \r\n\r\n<P>mill. kr. flyttes tilbage til Danmark. Misforholdet mellem </P>  \r\n\r\n<P>provenutabet og størrelsen af den handel, der forventes flyttet </P>  \r\n\r\n<P>tilbage til Danmark, dokumenterer, at afgiftsnedsættelserne intet </P>  \r\n\r\n<P>har med grænsehandelsproblemerne at gøre. </P>  \r\n\r\n<P>Socialistisk Folkeparti tilslutter sig i øvrigt ministerens </P>  \r\n\r\n<P>forsikring om, at det er det danske Folketing, der suverænt skal </P>  \r\n\r\n<P>bestemme skatter og afgifter her i landet og støtter regeringens </P>  \r\n\r\n<P>forsikring om, at to-døgnsreglen skal bevares efter udgangen af </P>  \r\n\r\n<P>1988. </P>  \r\n\r\n<P>ÆNDRINGSFORSLAG </P>  \r\n\r\n<P>Af MINISTEREN FOR SKATTER OG AFGIFTER, tiltrådt af UDVALGET: </P>  \r\n\r\n<P>Til titlen </P>  \r\n\r\n<P>1) Lovforslagets UNDERTITEL affattes således: </P>  \r\n\r\n<P>&#187;(Ophævelse af afgiften af radiomodtagere, grammofoner og højttalere  \r\n\r\n</P>  \r\n\r\n<P>m.v. samt mindre husholdningsapparater og nedsættelse af afgiften </P>  \r\n\r\n<P>af grammofonplader)&#187;. </P>  \r\n\r\n<P>Til § 1 </P>  \r\n\r\n<P>2) I den under NR. 2 foreslåede affattelse af § 13 ændres i STK. 1, </P>  \r\n\r\n<P>NR. 1, &#187;3/13&#171; til: &#187;3/26&#171;, og i STK. 2 og 3 ændres  \r\n\r\n &#187;30 pct.&#171; til: </P>  \r\n\r\n<P>&#187;15 pct.&#171;. </P>  \r\n\r\n<P>Til § 2 </P>  \r\n\r\n<P>3) Stk. 2 affattes således: </P>  \r\n\r\n<P>&#187;Stk. 2. Loven finder anvendelse på varer bortset fra </P>  \r\n\r\n<P>grammofonplader, der efter den 7. april 1987 udleveres fra </P>  \r\n\r\n<P>anmeldte virksomheder eller angives til fortoldning. Loven </P>  \r\n\r\n<P>anvendes på grammofonplader, der udleveres fra anmeldte </P>  \r\n\r\n<P>virksomheder efter den 8. april 1987.&#171; </P>  \r\n\r\n<P>Til § 3 </P>  \r\n\r\n<P>4) I STK. 1 indsættes efter 1. pkt. som nyt punktum: </P>  \r\n\r\n<P>&#187;Virksomheder, der den 9. april 1987 har lager af grammofonplader,  \r\n\r\n</P>  \r\n\r\n<P>kan få godtgjort halvdelen af den afgift i henhold til lov om </P>  \r\n\r\n<P>forbrugsbegrænsende foranstaltninger, der er betalt ved </P>  \r\n\r\n<P>virksomhedens indkøb eller indførsel af de nævnte lagervarer.&#171; </P>  \r\n\r\n<P>5) I STK. 1, SIDSTE PKT., udgår &#187;, mikrobølgeovne&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1-5 </P>  \r\n\r\n<P>Ved ændringsforslagene halveres afgiften af grammofonplader. </P>  \r\n\r\n<P>Provenutabet ved ændringen udgør 40-50 mill. kr., som delvis </P>  \r\n\r\n<P>dækkes ind af de samtidigt stillede ændringsforslag til forslag </P>  \r\n\r\n<P>til lov om ændring af lov om forskellige forbrugsafgifter. </P>  \r\n\r\n<P>(Ophævelse af afgiften af støvsugere, mikrobølgeovne og </P>  \r\n\r\n<P>videokassettebånd) (L 227). </P>  \r\n\r\n<P>HAGEN HAGENSEN (KF) COLLET (KF) STETTER (KF) FOGH RASMUSSEN </P>  \r\n\r\n<P>(V) SKRUMSAGER SKAU (V) BENTE JUNCKER (CD) DAMGAARD NIELSEN </P>  \r\n\r\n<P>(FP) KOFOD-SVENDSEN (KRF) nfmd. JYTTE HILDEN (S) HANS </P>  \r\n\r\n<P>HÆKKERUP (S) CAMRE (S) LOHMANN (S) STAVAD (S) fmd. </P>  \r\n\r\n<P>TASTESEN (S) RUTH OLSEN (SF) THOFT (SF) BERNHARD BAUNSGAARD </P>  \r\n\r\n<P>(RV) </P>  \r\n\r\n<P>Partiet VS havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>Et af udvalgets spørgsmål til ministeren for skatter og afgifter og </P>  \r\n\r\n<P>dennes svar herpå </P>  \r\n\r\n<P>SPØRGSMÅL 13: </P>  \r\n\r\n<P>Kan ministeren bekræfte, at man kun forventer 25 mill. kr. i </P>  \r\n\r\n<P>yderligere dansk handel mod, at afgiften lempes 275 mill. kr.? </P>  \r\n\r\n<P>SVAR: </P>  \r\n\r\n<P>Den foreslåede ophævelse af afgifterne medfører et provenutab på 275 </P>  \r\n\r\n<P>mill. kr. Den hjemvendte grænsehandel, som alene kan forklares ved </P>  \r\n\r\n<P>ophævelsen af afgiften, opgøres skønsmæssigt til 25-30 mill. kr., </P>  \r\n\r\n<P>jf. besvarelsen af spørgsmål 12. </P>  \r\n\r\n<P>Bilag 2 </P>  \r\n\r\n<P>Cirkulære af 7. april 1987 til distriktstoldkamrene om </P>  \r\n\r\n<P>ændring af rejsegodsreglerne </P>  \r\n\r\n<P>Ved bekendtgørelse af 6. april 1987, der træder i kraft den 7. april </P>  \r\n\r\n<P>1987, ændres bekendtgørelse om told- og afgiftsfrihed for </P>  \r\n\r\n<P>rejsegods m.v. dels således, at de hidtil gældende beløbsgrænser </P>  \r\n\r\n<P>for told- og afgiftsfriheden reguleres under hensyn til den skete </P>  \r\n\r\n<P>kursudvikling mellem den fælles europæiske regningsenhed (ECU) og </P>  \r\n\r\n<P>den danske krone, dels således at told- og afgiftsfriheden for </P>  \r\n\r\n<P>andre varer end tobaksvarer, spiritus, vin, parfume, toiletvand, </P>  \r\n\r\n<P>kaffe og te begrænses. </P>  \r\n\r\n<P>Bestemmelserne, der indeholder de nævnte begrænsninger, lyder </P>  \r\n\r\n<P>således: </P>  \r\n\r\n<P>&#187;§ 4, stk. 5. For rejsende med bopæl i toldområdet er afgiftsfriheden  \r\n\r\n</P>  \r\n\r\n<P>efter stk. 1 og 4 betinget af, at den rejsende i overensstemmelse </P>  \r\n\r\n<P>med reglerne i § 9, stk. 4, kan godtgøre, at rejsen uden for </P>  \r\n\r\n<P>toldområdet har haft et andet formål end afgiftsfri indførsel, og </P>  \r\n\r\n<P>at det indkøbte har karakter af sædvanligt indkøb på en sådan </P>  \r\n\r\n<P>rejse. </P>  \r\n\r\n<P>§ 4, stk. 6. Afgørelse af, om afgiftsfrihed kan indrømmes efter stk. </P>  \r\n\r\n<P>5, må ske på grundlag af en samlet vurdering af rejsens karakter </P>  \r\n\r\n<P>og varighed samt varernes art og mængde. </P>  \r\n\r\n<P>§ 4, stk. 7. Uanset bestemmelserne i stk. 5 kan enhver rejsende ved </P>  \r\n\r\n<P>indrejse i toldområdet dog afgiftsfrit medføre andre varer til en </P>  \r\n\r\n<P>værdi, der ikke overstiger 275 kr.&#171; </P>  \r\n\r\n<P>Ved afgørelse af, hvorvidt en vare kan indføres afgiftsfrit på </P>  \r\n\r\n<P>grundlag af en samlet vurdering af rejsens karakter og varighed </P>  \r\n\r\n<P>samt varernes art og mængde, kan følgende lægges til grund: </P>  \r\n\r\n<P>Ved udlandsophold OVER 24 timer kan det almindeligvis antages, at </P>  \r\n\r\n<P>rejsen har haft andet formål end afgiftsfri indførsel. Der kan i </P>  \r\n\r\n<P>disse tilfælde afgiftsfrit indføres varer til en værdi af højst </P>  \r\n\r\n<P>2.750 kr./2.200 kr./350 kr. </P>  \r\n\r\n<P>Ved udlandsophold UNDER 24 timer kan der afgiftsfrit indføres varer </P>  \r\n\r\n<P>til en værdi af højst 275 kr. Efter bekendtgørelsen kan der </P>  \r\n\r\n<P>derudover dog afgiftsfrit indføres varer op til det maksimale </P>  \r\n\r\n<P>beløb (2.750 kr./2.200 kr./350 kr.), såfremt den pågældende kan </P>  \r\n\r\n<P>godtgøre, at der er tale om sædvanligt indkøb på en sådan rejse. </P>  \r\n\r\n<P>Bekendtgørelsen definerer ikke nærmere, hvornår et indkøb kan anses </P>  \r\n\r\n<P>for sædvanligt. Det er dog forudsat, at distriktstoldkamret </P>  \r\n\r\n<P>anlægger en meget snæver fortolkning af udtrykket sædvanligt </P>  \r\n\r\n<P>indkøb. Anskaffelse af f.eks. varige forbrugsgoder kan derfor ikke </P>  \r\n\r\n<P>anses for sædvanligt indkøb. Det samme gælder for andre varer, der </P>  \r\n\r\n<P>uden videre kan købes i Danmark. Det forhold, at en vare kan </P>  \r\n\r\n<P>erhverves billigere i udlandet end i Danmark, kan ikke i sig selv </P>  \r\n\r\n<P>medføre, at der er tale om sædvanligt indkøb. Dog kan anskaffelse </P>  \r\n\r\n<P>af varer, der enten har en særlig forbindelse med det besøgte </P>  \r\n\r\n<P>rejsemål, eller som er nødvendiggjort af ganske særlige </P>  \r\n\r\n<P>omstændigheder, der er indtrådt under opholdet i udlandet, anses </P>  \r\n\r\n<P>for sædvanlige indkøb. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00226"
        },
        {
            "displayName": "Entydig dokumentidentifikation",
            "displayValue": "CL005330"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "226"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}