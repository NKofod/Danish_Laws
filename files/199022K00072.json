{
    "id": 110563,
    "title": "1990 LSF 72   FORSLAG TIL LOV OM FODERSTOFFER ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 72 </P>  \r\n\r\n<P></P>  \r\n\r\n<P>Forslag til Lov om foderstoffer </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 23. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 16. april 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910028230\"> Lov nr. 282 af 08/05/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Landbrugsministeren kan fastsætte bestemmelser om produktion,  \r\n\r\n</P>  \r\n\r\n<P>opbevaring og salg af alle produkter, der er bestemt til fodring af </P>  \r\n\r\n<P>dyr af alle arter, dog ikke fisk, og kan herunder fastsætte </P>  \r\n\r\n<P>bestemmelser til gennemførelse af forskrifter fastsat af De </P>  \r\n\r\n<P>Europæiske Fællesskaber. </P>  \r\n\r\n<P> <I>Stk. 2.</I> Landbrugsministeren kan ved fastsættelse af bestemmelser  \r\n\r\n efter stk. 1 fastsætte forskrifter om </P>  \r\n\r\n<P>1) registrering og godkendelse af produktions- og salgsvirksomheder, </P>  \r\n\r\n<P>2) anvendelse af vegetabilske og animalske produkter samt organiske og  \r\n\r\n uorganiske stoffer til fremstilling af eller tilsætning til foderstoffer,  \r\n\r\n</P>  \r\n\r\n<P>3) tilrettelæggelse af produktionen med henblik på at sikre produkternes  \r\n\r\n hygiejniske standard, </P>  \r\n\r\n<P>4) pakning, mærkning og angivelse af sammensætning af foderstoffer, </P>  \r\n\r\n<P>5) betegnelse af ublandede foderstoffer, </P>  \r\n\r\n<P>6) tilladt indhold af uønskede stoffer og produkter i foderstoffer, </P>  \r\n\r\n<P>7) autorisation af og tilsyn med kemiske laboratorier samt godkendelse af  \r\n\r\n analysemetoder og arbejdsforskrifter, </P>  \r\n\r\n<P>8) regnskab over produktion, lager og salg, </P>  \r\n\r\n<P>9) kontrol med overholdelsen af loven og af bestemmelser fastsat efter  \r\n\r\n loven samt om offentliggørelse af kontrol- og analyseresultater og </P>  \r\n\r\n<P>10) gebyrer til dækning af udgifterne ved kontrollen, tilsynet og  \r\n\r\n administrationen. </P>  \r\n\r\n<P> <I>Stk. 3.</I> I bestemmelser fastsat efter stk. 1 kan der fastsættes  \r\n\r\n regler om udbud til salg, fordeling, levering eller anden form for  \r\n\r\n overdragelse. </P>  \r\n\r\n<P> <B>§ 2.</B> Ved salg skal foderstoffer opfylde de bestemmelser, der er  \r\n\r\n fastsat efter § 1, være af god handelsmæssig kvalitet og må ikke ved  \r\n\r\n hensigtsmæssig anvendelse kunne udgøre nogen fare for dyrs og menneskers  \r\n\r\n sundhed. </P>  \r\n\r\n<P> <B>§ 3.</B> Landbrugsministeren eller den, ministeren har bemyndiget  \r\n\r\n hertil, har mod behørig legitimation og uden retskendelse adgang til privat  \r\n\r\n og offentlig ejendom, hvor det er påkrævet af hensyn til kontrollen med  \r\n\r\n overholdelsen af § 2 og af bestemmelser fastsat efter § 1, og kan  \r\n\r\n vederlagsfrit udtage prøver til undersøgelse. </P>  \r\n\r\n<P> <I>Stk. 2.</I> Registrerede og godkendte virksomheder skal efter  \r\n\r\n anmodning give ministeren de oplysninger, der er nødvendige for kontrollen  \r\n\r\n med overholdelsen af de fastsatte bestemmelser, og skal yde fornøden bistand  \r\n\r\n ved gennemførelsen af kontrollen. </P>  \r\n\r\n<P> <B>§ 4.</B> Landbrugsministeren nedsætter et udvalg, Foderstofudvalget,  \r\n\r\n med den opgave at rådgive ministeren og Plantedirektoratet i spørgsmål  \r\n\r\n vedrørende loven og bestemmelser fastsat i medfør af loven. </P>  \r\n\r\n<P> <B>§ 5.</B> Henlægger landbrugsministeren sine beføjelser efter denne lov  \r\n\r\n til et under ministeriet oprettet direktorat eller andet administrativt  \r\n\r\n organ, kan ministeren fastsætte bestemmelser om adgang til at klage over  \r\n\r\n afgørelser truffet i henhold til bemyndigelsen, herunder om at afgørelser  \r\n\r\n ikke kan indbringes for højere administrativ myndighed. </P>  \r\n\r\n<P> <B>§ 6.</B> Overtrædelse af § 2 og § 3, stk. 2, straffes med bøde. </P>  \r\n\r\n<P> <I>Stk. 2.</I> I forskrifter fastsat efter § 1 kan der fastsættes straf  \r\n\r\n af bøde for overtrædelse af bestemmelser i forskrifterne. </P>  \r\n\r\n<P> <I>Stk. 3.</I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges kommunen  \r\n\r\n eller det kommunale fællesskab bødeansvar. </P>  \r\n\r\n<P> <B>§ 7.</B> Ved overtrædelse af bestemmelser fastsat efter § 1 kan  \r\n\r\n landbrugsministeren under overholdelse af bestemmelserne i retsplejelovens  \r\n\r\n regler om indhold af anklageskrift i politisager tilkendegive, at sagen kan  \r\n\r\n afgøres uden retslig forfølgning, hvis den, der har begået overtrædelsen,  \r\n\r\n erkender sig skyldig og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P> <I>Stk. 2.</I> Betales bøde i rette tid, eller bliver den efter  \r\n\r\n stedfunden vedtagelse inddrevet eller afsonet, bortfalder videre forfølgning.  \r\n\r\n</P>  \r\n\r\n<P> <B>§ 8.</B> Loven træder i kraft den 22. januar 1992. </P>  \r\n\r\n<P> <I>Stk. 2.</I> Lov nr. 340 af 26. juni 1975 om foderstoffer ophæves. </P>  \r\n\r\n<P> <I>Stk. 3.</I> Forskrifter fastsat i henhold til den lov, der er nævnt i  \r\n\r\n stk. 2, forbliver i kraft, indtil de ophæves af landbrugsministeren. </P>  \r\n\r\n<P> <B>§ 9.</B> Loven gælder ikke for Færøerne og Grønland, men kan ved  \r\n\r\n kongelig anordning sættes i kraft for Grønland med de afvigelser, som de  \r\n\r\n særlige grønlandske forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Landbrugsministeren kan fastsætte bestemmelser om produktion,  \r\n\r\n</P>  \r\n\r\n<P>opbevaring og salg af alle produkter, der er bestemt til fodring af </P>  \r\n\r\n<P>dyr af alle arter, dog ikke fisk, og kan herunder fastsætte </P>  \r\n\r\n<P>bestemmelser til gennemførelse af forskrifter fastsat af De </P>  \r\n\r\n<P>Europæiske Fællesskaber. </P>  \r\n\r\n<P> <I>Stk. 2.</I> Landbrugsministeren kan ved fastsættelse af bestemmelser  \r\n\r\n efter stk. 1 fastsætte forskrifter om </P>  \r\n\r\n<P>1) registrering og godkendelse af produktions- og salgsvirksomheder, </P>  \r\n\r\n<P>2) anvendelse af vegetabilske og animalske produkter samt organiske og  \r\n\r\n uorganiske stoffer til fremstilling af eller tilsætning til foderstoffer,  \r\n\r\n</P>  \r\n\r\n<P>3) tilrettelæggelse af produktionen med henblik på at sikre produkternes  \r\n\r\n hygiejniske standard, </P>  \r\n\r\n<P>4) pakning, mærkning og angivelse af sammensætning af foderstoffer, </P>  \r\n\r\n<P>5) betegnelse af ublandede foderstoffer, </P>  \r\n\r\n<P>6) tilladt indhold af uønskede stoffer og produkter i foderstoffer, </P>  \r\n\r\n<P>7) autorisation af og tilsyn med kemiske laboratorier samt godkendelse af  \r\n\r\n analysemetoder og arbejdsforskrifter, </P>  \r\n\r\n<P>8) regnskab over produktion, lager og salg, </P>  \r\n\r\n<P>9) kontrol med overholdelsen af loven og af bestemmelser fastsat efter  \r\n\r\n loven samt om offentliggørelse af kontrol- og analyseresultater, og </P>  \r\n\r\n<P>10) gebyrer til dækning af udgifterne ved kontrollen, tilsynet og  \r\n\r\n administrationen. </P>  \r\n\r\n<P> <I>Stk. 3.</I> I bestemmelser fastsat efter stk. 1 kan der fastsættes  \r\n\r\n regler om udbud til salg, fordeling, levering eller anden form for  \r\n\r\n overdragelse. </P>  \r\n\r\n<P> <B>§ 2.</B> Ved salg skal foderstoffer opfylde de bestemmelser, der er  \r\n\r\n fastsat efter § 1, være af god handelsmæssig kvalitet og må ikke ved  \r\n\r\n hensigtsmæssig anvendelse kunne udgøre nogen fare for dyrs og menneskers  \r\n\r\n sundhed. </P>  \r\n\r\n<P> <B>§ 3.</B> Landbrugsministeren eller den, ministeren har bemyndiget  \r\n\r\n hertil, har mod behørig legitimation og uden retskendelse adgang til privat  \r\n\r\n og offentlig ejendom, hvor det er påkrævet af hensyn til kontrollen med  \r\n\r\n overholdelsen af § 2 og af bestemmelser fastsat efter § 1, og kan  \r\n\r\n vederlagsfrit udtage prøver til undersøgelse. </P>  \r\n\r\n<P> <I>Stk. 2.</I> Registrerede og godkendte virksomheder skal efter  \r\n\r\n anmodning give ministeren de oplysninger, der er nødvendige for kontrollen  \r\n\r\n med overholdelsen af de fastsatte bestemmelser, og skal yde fornøden bistand  \r\n\r\n ved gennemførelsen af kontrollen. </P>  \r\n\r\n<P> <B>§ 4.</B> Landbrugsministeren nedsætter et udvalg, Foderstofudvalget,  \r\n\r\n med den opgave at rådgive ministeren og Plantedirektoratet i spørgsmål  \r\n\r\n vedrørende loven og bestemmelser fastsat i medfør af loven. </P>  \r\n\r\n<P> <B>§ 5.</B> Henlægger landbrugsministeren sine beføjelser efter denne lov  \r\n\r\n til et under ministeriet oprettet direktorat eller andet administrativt  \r\n\r\n organ, kan ministeren fastsætte bestemmelser om adgang til at klage over  \r\n\r\n afgørelser truffet i henhold til bemyndigelsen, herunder om at afgørelser  \r\n\r\n ikke kan indbringes for højere administrativ myndighed. </P>  \r\n\r\n<P> <B>§ 6.</B> Overtrædelse af § 2 og § 3, stk. 2, straffes med bøde. </P>  \r\n\r\n<P> <I>Stk. 2.</I> I forskrifter fastsat efter § 1 kan der fastsættes straf  \r\n\r\n af bøde for overtrædelse af bestemmelser i forskrifterne. </P>  \r\n\r\n<P> <I>Stk. 3.</I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af en kommune eller et kommunalt  \r\n\r\n fællesskab, jf. § 60 i lov om kommunernes styrelse, kan der pålægges kommunen  \r\n\r\n eller det kommunale fællesskab bødeansvar. </P>  \r\n\r\n<P> <B>§ 7.</B> Ved overtrædelse af bestemmelser fastsat efter § 1 kan  \r\n\r\n landbrugsministeren under overholdelse af bestemmelserne i retsplejelovens  \r\n\r\n regler om indhold af anklageskrift i politisager tilkendegive, at sagen kan  \r\n\r\n afgøres uden retslig forfølgning, hvis den, der har begået overtrædelsen,  \r\n\r\n erkender sig skyldig og erklærer sig rede til inden for en nærmere angivet  \r\n\r\n frist, der efter begæring kan forlænges, at betale en i tilkendegivelsen  \r\n\r\n angivet bøde. </P>  \r\n\r\n<P> <I>Stk. 2.</I> Betales bøde i rette tid, eller bliver den efter  \r\n\r\n stedfunden vedtagelse inddrevet eller afsonet, bortfalder videre forfølgning.  \r\n\r\n</P>  \r\n\r\n<P> <B>§ 8.</B> Loven træder i kraft den 22. januar 1992. </P>  \r\n\r\n<P> <I>Stk. 2.</I> Lov nr. 340 af 26. juni 1975 om foderstoffer ophæves. </P>  \r\n\r\n<P> <I>Stk. 3.</I> Forskrifter fastsat i henhold til den lov, der er nævnt i  \r\n\r\n stk. 2, forbliver i kraft, indtil de ophæves af landbrugsministeren. </P>  \r\n\r\n<P> <B>§ 9.</B> Loven gælder ikke for Færøerne og Grønland, men kan ved  \r\n\r\n kongelig anordning sættes i kraft for Grønland med de afvigelser, som de  \r\n\r\n særlige grønlandske forhold tilsiger. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Ved lovforslaget gennemføres en revision og modernisering af lov om  \r\n\r\n foderstoffer. </P>  \r\n\r\n<P>Den gældende lov nr. 340 af 26. juni 1975 om foderstoffer, som ændret ved  \r\n\r\n lov nr. 254 af 25. april 1990, foreslås samtidig ophævet. Lovens tekst er  \r\n\r\n optaget som bilag til lovforslaget. </P>  \r\n\r\n<P>Der henvises vedrørende den gældende lov til folketingets forhandlinger  \r\n\r\n 1974/1975, sp. 1971-1972, 2014-2015, 3792-3798, 6656 og 7085. Tillæg A, sp.  \r\n\r\n 1927-1948. Tillæg B, sp. 757-760, 1989/1990, sp. 4772-4773, 5652-5657, 8145  \r\n\r\n og sp. 8314. </P>  \r\n\r\n<P>Det fremsatte forslag er baseret på et udkast, udarbejdet af  \r\n\r\n Landbrugsministeriets foderstofudvalg suppleret med repræsentanter for  \r\n\r\n Fiskeriministeriet og Plantedirektoratet. Udarbejdelsen er sket efter  \r\n\r\n anmodning fra Landbrugsministeriet. </P>  \r\n\r\n<P>Udvalget har med skrivelse af 3. september 1990 afgivet udkast til forslag  \r\n\r\n til lov om foderstoffer. </P>  \r\n\r\n<P>Lovforslaget omfatter produkter bestemt til opfodring af dyr af alle  \r\n\r\n arter, bortset fra fisk. Lovens hovedområde vil som hidtil være foderstoffer  \r\n\r\n til husdyr. </P>  \r\n\r\n<P>Foderlægemidler er som hidtil ikke omfattet af loven. </P>  \r\n\r\n<P>Formålet med det fremlagte forslag er - ligesom med den gældende lov og de  \r\n\r\n tidligere foderstoflove - at sikre, at forbrugeren, normalt landmanden, kan  \r\n\r\n få fornøden viden om indholdet af indkøbte fodermidler og således kan  \r\n\r\n foretage en hensigtsmæssig opfodring af sine husdyr. Samtidig skal loven  \r\n\r\n medvirke til at sikre slutprodukternes sundhed og kvalitet i det omfang,  \r\n\r\n foderstofferne har betydning herfor. </P>  \r\n\r\n<P> <I>Baggrunden for lovrevisionen. </I></P>  \r\n\r\n<P> På tidspunktet for vedtagelsen af loven var der af Rådet for De  \r\n\r\n Europæiske Fællesskaber vedtaget henholdsvis direktiv af 23. november 1970 om  \r\n\r\n tilsætningsstoffer til foderstoffer (70/524/EØF) og direktiv af 17. december  \r\n\r\n 1973 om fastsættelse af størsteindhold af uønskede stoffer og produkter i  \r\n\r\n foderstoffer (74/63/EØF). </P>  \r\n\r\n<P>Efter lovens vedtagelse er der gennemført en vidtgående harmonisering på  \r\n\r\n foderstofområdet inden for De Europæiske Fællesskaber. Der er således  \r\n\r\n vedtaget rådsdirektiver bl.a. om handel med ublandede foderstoffer og med  \r\n\r\n foderblandinger, om størsteindhold af uønskede stoffer og produkter i  \r\n\r\n foderstoffer og om visse produkter, der anvendes i foderstoffer, jf.  \r\n\r\n bemærkningerne til § 1. </P>  \r\n\r\n<P>Endelig er der vedtaget en lang række ændringsdirektiver til de nævnte  \r\n\r\n rådsdirektiver. </P>  \r\n\r\n<P>Disse direktiver er gennemført i dansk ret ved en række bekendtgørelser,  \r\n\r\n der har hjemmel i § 9 i den gældende lov. Bekendtgørelserne er opregnet i  \r\n\r\n bemærkningerne til § 8. </P>  \r\n\r\n<P>Den harmonisering på foderstoflovgivningens område, der er videreført og  \r\n\r\n udbygget inden for De Europæiske Fællesskaber i de 15 år, der er forløbet  \r\n\r\n siden lovens vedtagelse, har i stigende grad givet anledning til overvejelser  \r\n\r\n om, hvor langt hjemmelen i § 9 i den gældende lov til at gennemføre  \r\n\r\n direktiver og beslutninger udstedt af De Europæiske Fællesskaber kunne  \r\n\r\n udstrækkes, uden at der opstod konflikt med grundlæggende principper bag  \r\n\r\n andre bestemmelser i loven. </P>  \r\n\r\n<P>Senest er der ved Rådets direktiv af 22. januar 1990 om ændring af  \r\n\r\n direktiv 73/373/EØF om handel med foderblandinger (90/44/EØF) vedtaget fælles  \r\n\r\n bestemmelser om mærkning af foderblandinger som skal være gennemført i  \r\n\r\n medlemsstaternes nationale lovgivning den 22. januar 1992. Direktivets  \r\n\r\n bestemmelser afviger fra mærkningsbestemmelsen i § 17 i den gældende lov.  \r\n\r\n</P>  \r\n\r\n<P>Udbygningen af EF-bestemmelserne medfører, at det skønnes nødvendigt at  \r\n\r\n revidere loven. </P>  \r\n\r\n<P> <I>Forslagets indhold. </I></P>  \r\n\r\n<P> EF-harmoniseringen på foderstofområdet kan i de kommende år forventes  \r\n\r\n løbende ajourført i lyset af den tekniske og videnskabelige udvikling. </P>  \r\n\r\n<P>For at kunne gennemføre denne harmonisering er det fremsatte forslag til  \r\n\r\n revision af lov om foderstoffer udarbejdet som forslag til en lov, der inden  \r\n\r\n for nærmere angivne, generelt formulerede rammer bemyndiger  \r\n\r\n landbrugsministeren til administrativt at gennemføre de bestemmelser inden  \r\n\r\n for foderstofområdet, der fastsættes af De Europæiske Fællesskaber, og til  \r\n\r\n evt. at fastsætte bestemmelser om forhold, der ikke er reguleret ved  \r\n\r\n fællesskabsbestemmelser. Det skal bemærkes, at bestemmelserne på  \r\n\r\n foderstofområdet typisk har en meget teknisk karakter og derfor egner sig til  \r\n\r\n administrativ fastsættelse. </P>  \r\n\r\n<P>Lovforslaget svarer således i sin form til lov nr. 190 af 9. maj 1984 om  \r\n\r\n planteskadegørere, der administreres af Plantedirektoratet. </P>  \r\n\r\n<P>De bemyndigelser, der tillægges ministeren ved den gældende foderstoflov  \r\n\r\n opretholdes ved det fremsatte forslag. </P>  \r\n\r\n<P>Blandt disse bemyndigelser er bemyndigelsen til at fastsætte regler om  \r\n\r\n betegnelse af ublandede foderstoffer dvs. foderstoffer, som kun består af eet  \r\n\r\n råstof, samt regler om pakning og mærkning og angivelse af sammensætning af  \r\n\r\n foderstoffer, herunder foderblandinger, dvs. foderstoffer, der indeholder  \r\n\r\n flere råstoffer. I den gældende lov er der fastsat ret detaljerede  \r\n\r\n bestemmelser herom, således reglerne i § 17 om mærkning af foderblandingen.  \r\n\r\n</P>  \r\n\r\n<P>Denne bestemmelses krav om angivelse af vægtforholdet, hvori de enkelte  \r\n\r\n råstoffer indgår, vil ikke kunne opretholdes efter vedtagelsen af det omtalte  \r\n\r\n direktiv 90/44/EØF. Derimod vil det for foder til husdyr fortsat være et  \r\n\r\n krav, at varerne skal deklareres, men det skal ske efter faldende vægt ved  \r\n\r\n angivelse af de enkelte råvarer eller kategorier af råvarer. </P>  \r\n\r\n<P>Det deklarerede energiindhold i foderblandingen er hidtil blevet  \r\n\r\n kontrolleret på grundlag af blandingens angivne råvaresammensætning. Når  \r\n\r\n kravet om angivelse af de enkelte råvarers andele af foderblandingen  \r\n\r\n bortfalder, må der findes andre metoder til kontrol af det deklarerede  \r\n\r\n energiindhold. En sådan metode findes for foderblandinger til fjerkræ, og der  \r\n\r\n arbejdes med at udvikle metoder for foderblandinger til svin og kvæg. </P>  \r\n\r\n<P>Som noget nyt foreslås der en udtrykkelig hjemmel til, at  \r\n\r\n landbrugsministeren kan fastsætte regler om tilrettelæggelse af produktionen  \r\n\r\n med henblik på at sikre produkternes hygiejniske standard. </P>  \r\n\r\n<P>Endelig er der foretaget moderniseringer af reglerne om tilsyn, kontrol og  \r\n\r\n gebyropkrævning efter loven. </P>  \r\n\r\n<P>Den gældende lov indeholder i § 5 en bestemmelse om sælgers hæftelse for  \r\n\r\n foderstoffernes kvalitet og for rigtigheden af de oplysninger, der gives om  \r\n\r\n foderstofferne. </P>  \r\n\r\n<P>I købeloven, jf. lovbekendtgørelse nr. 722 af 24. oktober 1986, er der  \r\n\r\n fastsat regler om bl.a. sælgers ansvar for rigtigheden af sine oplysninger om  \r\n\r\n et produkts kvalitet. Disse regler suppleres af principperne om  \r\n\r\n produktansvar, hvorefter en køber har mulighed for at søge erstatning hos  \r\n\r\n producent eller mellemhandler for tab som følge af farlige egenskaber ved  \r\n\r\n foderstofferne. </P>  \r\n\r\n<P>På denne baggrund foreslås det, at den gældende regel om sælgers ansvar  \r\n\r\n ikke medtages i lovforslaget. </P>  \r\n\r\n<P>Derimod omfatter lovteksten fortsat regler til sikring af foderstoffernes  \r\n\r\n kvalitet m.v., som ikke genfindes i anden lovgivning. Det fremgår således af  \r\n\r\n forslagets § 2, at foderstoffer på salgstidspunktet skal opfylde de krav, der  \r\n\r\n stilles i loven. Dette krav kontrolleres af Plantedirektoratet både for dansk  \r\n\r\n producerede og for importerede foderstoffer. </P>  \r\n\r\n<P>Med hensyn til §§ 4 og 8 i den gældende lov, der indeholder krav om  \r\n\r\n kontrollerbare oplysninger og forbud mod vildledende oplysninger, bemærkes,  \r\n\r\n at det ikke skønnes påkrævet at opretholde en særskilt hjemmel til at  \r\n\r\n regulere disse forhold. Tilsvarende regler er fastsat i anden lovgivning.  \r\n\r\n</P>  \r\n\r\n<P>Lov om markedsføring, jf. lovbekendtgørelse nr. 55 af 28. januar 1987,  \r\n\r\n indeholder forbud mod urigtige og vildledende angivelser. I lov om  \r\n\r\n lægemidler, jf. lovbekendtgørelse nr. 451 af 6. august 1982, forbydes det at  \r\n\r\n reklamere for andre varer end lægemidler, som lindrende og/eller virksomme  \r\n\r\n mod sygdomme. </P>  \r\n\r\n<P>Bestemmelser svarende til §§ 4 og 8 i foderstofloven findes i rådsdirektiv  \r\n\r\n 90/44/EØF om ændring af Rådets direktiv om handel med foderblandinger.  \r\n\r\n Bestemmelserne vil blive optaget i den reviderede bekendtgørelse om  \r\n\r\n foderstoffer, der skal gennemføre direktivet, jf. bemærkningerne til § 8.  \r\n\r\n</P>  \r\n\r\n<P>Det vil herefter i samme omfang som hidtil indgå i Plantedirektoratets  \r\n\r\n kontrol med produktion og salg af foderstoffer, at forbrugeren skal beskyttes  \r\n\r\n mod, at varen sælges med oplysninger, der er ulovlige eller vildledende. </P>  \r\n\r\n<P> <I>Lovens administration. </I></P>  \r\n\r\n<P> Lovens administration agtes som hidtil henlagt til Plantedirektoratet.  \r\n\r\n Landbrugsministeriets Foderstofudvalg vil blive opretholdt med dets nuværende  \r\n\r\n funktion som rådgivende for landbrugsministeren og Plantedirektoratet for så  \r\n\r\n vidt angår spørgsmål vedrørende foderstoflovgivningen. </P>  \r\n\r\n<P> <I>Økonomiske og administrative konsekvenser. </I></P>  \r\n\r\n<P> Lovforslaget har ingen økonomiske eller personalemæssige konsekvenser for  \r\n\r\n staten eller kommunerne. </P>  \r\n\r\n<P> <I>Høring. </I></P>  \r\n\r\n<P> Lovforslaget har været sendt til udtalelse hos følgende organisationer:  \r\n\r\n</P>  \r\n\r\n<P>De danske Landboforeninger, Danske Husmandsforeninger, Landbrugsrådet,  \r\n\r\n Tolvmandsforeningerne, Dansk Pelsdyravlerforening, DAKOFO, Den Frie  \r\n\r\n Grovvarehandel, Landsforeningen af Andels-Grovvareforeninger, Industrirådet,  \r\n\r\n Foreningen af Dyremadleverandører, Handelskammeret og Forbrugerrådet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> I § 1 samles den gældende foderstoflovs bemyndigelser til  \r\n\r\n landbrugsministeren. Enkelte ændringer i forhold til den gældende lov vil  \r\n\r\n blive omtalt nedenfor. </P>  \r\n\r\n<P>Som hidtil er fiskefoder undtaget fra regulering gennem denne lov.  \r\n\r\n Bestemmelser om fiskefoder vil fortsat blive fastsat med hjemmel i lov om  \r\n\r\n kvalitetskontrol med fisk og fiskevarer, jf. lovbekendtgørelse nr. 339 af 29.  \r\n\r\n maj 1987. </P>  \r\n\r\n<P>Primærprodukter, dvs. halm, roetoppe og lignende, der overdrages direkte  \r\n\r\n fra producent til forbruger påregnes som hidtil at blive holdt uden for en  \r\n\r\n lovregulering, herunder især kravene om pakning, mærkning m.m. </P>  \r\n\r\n<P>Der er af De Europæiske Fællesskaber fastsat følgende forskrifter, der er  \r\n\r\n gennemført med hjemmel i den gældende lov og dermed er omfattet af  \r\n\r\n lovforslaget: </P>  \r\n\r\n<P>- Rådets direktiv af 23. november 1970 om tilsætningsstoffer (70/524/EØF),  \r\n\r\n</P>  \r\n\r\n<P>- Rådets direktiv af 20. juli 1970 om indførelse af  \r\n\r\n fællesskabsprøveudtagningsmåder og analysemetoder for så vidt angår den  \r\n\r\n officielle kontrol med foderstoffer (70/373/EØF), </P>  \r\n\r\n<P>- Rådets direktiv af 17. december 1973 om fastsættelse af størsteindhold  \r\n\r\n af uønskede stoffer og produkter i foderstoffer (74/63/EØF), </P>  \r\n\r\n<P>- Rådets direktiv af 23. november 1976 om handel med ublandede  \r\n\r\n foderstoffer (77/101/EØF), </P>  \r\n\r\n<P>- Rådets direktiv af 2. april 1979 om handel med foderblandinger  \r\n\r\n (79/373/EØF), </P>  \r\n\r\n<P>- Rådets direktiv af 30. juni 1982 om visse produkter, der anvendes i  \r\n\r\n foderstoffer (82/471/EØF), </P>  \r\n\r\n<P>- Rådets direktiv af 18. april 1983 om fastsættelse af retningslinier for  \r\n\r\n vurdering af visse produkter, der anvendes i foderstoffer (83/228/EØF) og  \r\n\r\n</P>  \r\n\r\n<P>- Rådets direktiv af 16. februar 1987 om fastlæggelse af retningslinier  \r\n\r\n for vurdering af tilsætningsstoffer til foderstoffer (87/153/EØF) </P>  \r\n\r\n<P>alle med senere ændringsdirektiver. </P>  \r\n\r\n<P>Med hjemmel i de nævnte rådsdirektiver er der vedtaget en række  \r\n\r\n Kommissionsdirektiver om fællesskabsanalysemetoder m.m. </P>  \r\n\r\n<P>I <I>stk. 2</I> er angivet arten af forskrifter, der er udstedt, jf.  \r\n\r\n bemærkningerne til § 8, eller som det kan blive påkrævet at udstede til  \r\n\r\n gennemførelse af de fastsatte fælles bestemmelser og til evt. bestemmelse om  \r\n\r\n forhold, der ikke er reguleret af de fælles bestemmelser. </P>  \r\n\r\n<P> <I>Nr. 1</I> svarer til § 19, stk. 1, i den gældende lov. </P>  \r\n\r\n<P> <I>Nr. 2</I> muliggør fastsættelse af regler om produkter og stoffer, der  \r\n\r\n kan indgå i foderstoffer; dette gælder både ublandede foderstoffer og  \r\n\r\n foderblandinger. Tilsvarende hjemmel findes i §§ 12, 14, 15 og 18 i den  \r\n\r\n gældende lov. Der vil blive udarbejdet en fælles EF-fortegnelse over råvarer,  \r\n\r\n der ikke må anvendes (negativliste). Tilsvarende vil der blive udarbejdet en  \r\n\r\n fælles EF-fortegnelse over tilladte råvarer, herunder råvarer grupperet under  \r\n\r\n en fælles betegnelse (kategori). Andre råvarer end dem, der er angivet i  \r\n\r\n fortegnelsen, vil dog være tilladt, hvis de ikke er optaget på negativlisten.  \r\n\r\n</P>  \r\n\r\n<P>Begge fortegnelser vil blive optaget som bilag til bekendtgørelsen om  \r\n\r\n foderstoffer. </P>  \r\n\r\n<P> <I>Nr. 3</I> er ny og tilsigter at give udtrykkelig hjemmel til at  \r\n\r\n fastsætte forskrifter for tilrettelæggelse og gennemførelse af produktionen  \r\n\r\n af foderstoffer med henblik på at sikre, at der ikke med foderstofferne  \r\n\r\n overføres sygdomsfremkaldende organismer m.m. (patogener), f.eks.  \r\n\r\n salmonellabakterier, som følge af mangelfuld rengøring af maskiner m.m. eller  \r\n\r\n anvendelse af inficerede råvarer. </P>  \r\n\r\n<P> <I>Nr. 4</I> giver hjemmel til fastsættelse af regler om pakning og  \r\n\r\n mærkning m.v. § 12, stk. 3, og § 17 i den gældende lov indeholder detaljerede  \r\n\r\n mærkningsbestemmelser. Disse kan imidlertid fraviges og suppleres ved  \r\n\r\n bekendtgørelse med hjemmel i § 2, § 3, stk. 3, § 7, § 9, § 11, stk. 2, § 12,  \r\n\r\n stk. 4, § 14, stk. 2, og § 19, stk. 2. </P>  \r\n\r\n<P>Det foreslås derfor som mest hensigtsmæssigt, at alle kravene til  \r\n\r\n oplysninger m.m. udgår af selve loven og i stedet samles i bekendtgørelserne  \r\n\r\n om henholdsvis foderstoffer og tilsætningsstoffer, der kan holdes løbende  \r\n\r\n ajour. </P>  \r\n\r\n<P>§ 17 i den gældende lov fastsætter, at sælgeren ved salg af  \r\n\r\n foderblandinger bl.a. skal oplyse vægtforholdet, hvori de enkelte råvarer  \r\n\r\n indgår. Dette krav kan ikke opretholdes efter vedtagelsen af Rådsdirektiv  \r\n\r\n 90/44/EØF om ændring af Rådets direktiv om handel med foderblandinger, jf. de  \r\n\r\n almindelige bemærkninger. Der stilles derimod krav om, at sælgeren af  \r\n\r\n foderblandinger til husdyr skal angive sammensætningen af råvarerne efter  \r\n\r\n faldende vægt ved at nævne de enkelte råvarer eller kategorier af råvarer.  \r\n\r\n Endvidere vil der være mulighed for, at sælgeren frivilligt angiver  \r\n\r\n foderblandingernes procentiske indhold af de enkelte råvarer. Sådanne  \r\n\r\n supplerende oplysninger skal være klart adskilt fra de obligatoriske  \r\n\r\n oplysninger og i øvrigt opfylde de generelle krav til oplysninger, fastsat i  \r\n\r\n rådsdirektiv 90/44/EØF, jf. de almindelige bemærkninger. </P>  \r\n\r\n<P> <I>Nr. 5,</I> der muliggør fastsættelse af regler om betegnelse af  \r\n\r\n ublandede foderstoffer, svarer til bemyndigelsen i § 13 i den gældende lov  \r\n\r\n til udarbejdelse af en fortegnelse over foderstoffer. </P>  \r\n\r\n<P> <I>Nr. 6</I> præciserer bemyndigelsen til at fastsætte regler om tilladt  \r\n\r\n indhold af uønskede stoffer og produkter i foderstoffer. De eksisterende  \r\n\r\n fællesskabsbestemmelser herom er hidtil gennemført alene med den generelle  \r\n\r\n hjemmel i § 9 i den gældende lov. </P>  \r\n\r\n<P> <I>Nr. 7</I> muliggør fastsættelse af regler om autorisation og tilsyn  \r\n\r\n m.v. med kemiske laboratorier. Dette svarer til bemyndigelsen i § 20 i den  \r\n\r\n gældende lov, men de nærmere bestemmelser foreslås fastsat administrativt.  \r\n\r\n</P>  \r\n\r\n<P> <I>Nr. 8</I> om fastsættelse af forskrifter om regnskab over produktion,  \r\n\r\n lager og salg svarer i sit indhold til bestemmelsen i § 22, stk. 2, i den  \r\n\r\n gældende lov, hvorefter tilsynet er berettiget til at blive gjort bekendt med  \r\n\r\n analyser af færdigvarer og råvarer samt med fakturaer og følgesedler  \r\n\r\n vedrørende indkøb og salg af sådanne produkter. Endvidere omfatter denne  \r\n\r\n bemyndigelse adgangen efter § 22, stk. 4, i den gældende lov til at kræve  \r\n\r\n oplysning fra fabrikanter og/eller importører om omsætningen af de af loven  \r\n\r\n omhandlede varer. </P>  \r\n\r\n<P> <I>Nr. 9,</I> der muliggør fastsættelse af regler om kontrol og om  \r\n\r\n offentliggørelse af kontrol- og analyseresultater, svarer til bestemmelserne  \r\n\r\n i den gældende lovs § 22, stk. 1 og stk. 3. </P>  \r\n\r\n<P> <I>Nr. 10</I> svarer til § 22, stk. 4, i den gældende lov, men det  \r\n\r\n foreslås præciseret, at gebyrer kan anvendes til hel eller delvis dækning af  \r\n\r\n omkostningerne ved administrationen af loven og de forskrifter, der  \r\n\r\n fastsættes med hjemmel i loven. Der er udpantningsret for gebyrerne, jf. lov  \r\n\r\n nr. 36 af 29. marts 1873 om udpantning og om udlæg uden grundlag af dom eller  \r\n\r\n forlig. </P>  \r\n\r\n<P>Gebyrerne vil som hidtil blive pålagt alle registrerede virksomheder og  \r\n\r\n vil som hidtil dække udgifterne ved kontrollen af alle foderstoffer m.m., der  \r\n\r\n omsættes her i landet, uanset om der er tale om danske eller indførte  \r\n\r\n produkter. </P>  \r\n\r\n<P> <I>Stk. 3</I> tilsigter at inddrage alle former for overdragelse af  \r\n\r\n foderstoffer m.m. under loven, uanset hvordan parterne betegner  \r\n\r\n overdragelsen, jf. dog bemærkningerne ovenfor om primærprodukter. </P>  \r\n\r\n<P> <I>Til § 2 </I></P>  \r\n\r\n<P> Det foreslås i bestemmelsen, at foderstofferne på salgstidspunktet skal  \r\n\r\n opfylde bestemmelserne efter § 1. Det indebærer, at disse bestemmelser finder  \r\n\r\n anvendelse på alle foderstoffer, der befinder sig her i landet, herunder  \r\n\r\n indførte foderstoffer. </P>  \r\n\r\n<P>Den foreslåede bestemmelse opretholder principper fra §§ 5 og 6 i den  \r\n\r\n gældende lov. Vedrørende sælgers hæftelse henvises til de almindelige  \r\n\r\n bemærkninger. </P>  \r\n\r\n<P>Ved vurderingen af, om et parti foderstoffer udgør en fare specielt for  \r\n\r\n dyrs sundhed, bør der lægges vægt såvel på egentlige sygdomssymptomer som på  \r\n\r\n en bedømmelse af dyrets almene tilstand. </P>  \r\n\r\n<P> <I>Til § 3 </I></P>  \r\n\r\n<P>  <I>§ 3</I> svarer til bestemmelsen i § 22, stk. 2, i den gældende lov om  \r\n\r\n tilsynsmyndighedens adgang til lokaler for fremstilling og opbevaring af  \r\n\r\n foderstoffer og til udtagelse af prøver. Bestemmelsen er omredigeret, så den  \r\n\r\n svarer til den tilsvarende bestemmelse i andre kontrollove under  \r\n\r\n Landbrugsministeriet, f.eks. §§ 4 og 5 i lov nr. 190 af 9. maj 1984 om  \r\n\r\n planteskadegørere, hvis administration på samme måde er henlagt til  \r\n\r\n Plantedirektoratet. </P>  \r\n\r\n<P> <I>Til § 4 </I></P>  \r\n\r\n<P> Bestemmelserne om at foderstofudvalg findes i § 10 i den gældende lov.  \r\n\r\n</P>  \r\n\r\n<P>Det er hensigten, at udvalget opretholdes som rådgivende for  \r\n\r\n landbrugsministeren og for Plantedirektoratet (tidligere Statens  \r\n\r\n Foderstofkontrol). Udvalgets sammensætning og opgaver fastsættes ved en  \r\n\r\n forretningsorden for udvalget. Herved opnås, at udvalgets sammensætning og  \r\n\r\n dets opgaver administrativt kan tilpasses i takt med udviklingen. </P>  \r\n\r\n<P>Udvalget består i dag af 8 medlemmer, der repræsenterer henholdsvis  \r\n\r\n Statens Husdyrbrugsforsøg, Plantedirektoratet, De danske Landboforeninger,  \r\n\r\n Danske Husmandsforeninger, Tolvmandsforeningerne, Industrirådet, DAKOFO og  \r\n\r\n Landsforeningen af Grovvarehandlende. </P>  \r\n\r\n<P> <I>Til § 5 </I></P>  \r\n\r\n<P> § 5 er ny, men svarer til lignende bestemmelser i andre nyere love under  \r\n\r\n Landbrugsministeriet, f.eks. § 10 i lov nr. 364 af 10. juni 1987 om tilskud  \r\n\r\n til produktudvikling i jordbruget. </P>  \r\n\r\n<P>Det er hensigten at bemyndige direktøren for Plantedirektoratet til at  \r\n\r\n udøve de beføjelser, der foreslås tillagt landbrugsministeren efter § 1, § 3  \r\n\r\n og § 7. </P>  \r\n\r\n<P> <I>Til § 6 og § 7 </I></P>  \r\n\r\n<P> § 6 og § 7 svarer til bestemmelserne i § 23 i den gældende lov. </P>  \r\n\r\n<P> <I>Til § 8 </I></P>  \r\n\r\n<P> Lovens ikrafttræden foreslås fastsat til den 22. januar 1992, samme dato  \r\n\r\n som rådsdirektiv 90/44/EØF skal være gennemført i Danmark, jf. art. 2 i dette  \r\n\r\n direktiv. Det er hensigten at lade en revideret bekendtgørelse om  \r\n\r\n foderstoffer træde i kraft samtidig. Bekendtgørelsen vil som følge af  \r\n\r\n lovrevisionen indeholde bestemmelser fra den gældende lov, som ikke i dag er  \r\n\r\n optaget i de administrativt fastsatte bestemmelser. Det gælder således  \r\n\r\n bestemmelserne i lovens §§ 2-4, § 14, stk. 2, § 15, stk. 1 og § 20. Endvidere  \r\n\r\n vil der ved bekendtgørelsesrevisionen blive tilstræbt en forenkling af det  \r\n\r\n eksisterende regelsæt. </P>  \r\n\r\n<P>Følgende bekendtgørelser, heraf nogle med senere ændringer, er udstedt med  \r\n\r\n hjemmel i den gældende lov: </P>  \r\n\r\n<P>- bekendtgørelse nr. 685 af 22. december 1978 om salg af diverse  \r\n\r\n foderblandinger uden fuldstændig råvaredeklaration, </P>  \r\n\r\n<P>- bekendtgørelse nr. 45 af 11. februar 1981 om salg af diverse justerede  \r\n\r\n foderblandinger til kvæg over 4 måneder, </P>  \r\n\r\n<P>- bekendtgørelse nr. 193 af 10. maj 1986 om offentliggørelse af  \r\n\r\n analyseresultater fra Statens Foderstofkontrol og om udlevering af kopiprøver  \r\n\r\n fra kontrollen, </P>  \r\n\r\n<P>- bekendtgørelse nr. 408 af 20. juni 1986 om undersøgelse af foderstoffer  \r\n\r\n for indhold af radioaktive stoffer, </P>  \r\n\r\n<P>- bekendtgørelse nr. 598 af 8. september 1986 om undersøgelse af  \r\n\r\n foderstoffer/råvarer for indhold af aflatoxin B1, </P>  \r\n\r\n<P>- bekendtgørelse nr. 65 af 9. februar 1988 om fastsættelse af  \r\n\r\n størsteindhold af uønskede stoffer og produkter i foderstoffer, </P>  \r\n\r\n<P>- bekendtgørelse nr. 337 af 17. juni 1988 om tilsætningsstoffer til  \r\n\r\n foderstoffer, </P>  \r\n\r\n<P>- bekendtgørelse nr. 920 af 22. december 1988 om foderstoffer, </P>  \r\n\r\n<P>- bekendtgørelse nr. 413 af 7. juli 1988 om visse produkter, der anvendes  \r\n\r\n i foderstoffer, </P>  \r\n\r\n<P>- bekendtgørelse nr. 625 af 22. december 1989 om udtagning af  \r\n\r\n foderstofprøver ved Statens Foderstofkontrol. </P>  \r\n\r\n<P> <B>Bilag 1</B>  </P>  \r\n\r\n<P>Lov nr. 254 af 25. april 1990 </P>  \r\n\r\n<P> <B>Bilag 2</B>  </P>  \r\n\r\n<P>Lov nr. 340 af 26. juni 1975 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/05/1991"
        },
        {
            "displayName": "Accession",
            "displayValue": "199022K00072"
        },
        {
            "displayName": "Entydig dokumentidentifikation",
            "displayValue": "CL003128"
        },
        {
            "displayName": "Dato for førstegangsindlæggelse",
            "displayValue": "08/05/1991"
        },
        {
            "displayName": "Dato for indlæggelse",
            "displayValue": "08/05/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}