{
    "id": 105292,
    "title": "Bekendtgørelse om folkekirkens kirkebygninger og kirkegårde",
    "documentTypeId": "60",
    "isSagsforlobPeriodValid": true,
    "shortName": "BEK nr 1238 af 22/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Kirkebygninger</p><p class=\"Indholdsfortegnelse\"><a href=\"#Kap2\">Kapitel 2</a>   Kirkegårde m.v.</p><p class=\"Indholdsfortegnelse\"><a href=\"#Kap3\">Kapitel 3</a>   Registrering af gravminder</p><p class=\"Indholdsfortegnelse\"><a href=\"#Kap4\">Kapitel 4</a>   Tilsyn</p><p class=\"Indholdsfortegnelse\"><a href=\"#Kap5\">Kapitel 5</a>   Tilsynet med ikke-selvejende kirker</p><p class=\"Indholdsfortegnelse\"><a href=\"#Kap6\">Kapitel 6</a>   Særlige bestemmelser</p><p class=\"Indholdsfortegnelse\"><a href=\"#Kap7\">Kapitel 7</a>   Klage- og ikrafttrædelsesbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om folkekirkens kirkebygninger og kirkegårde</p><p class=\"Indledning2\">I medfør af § 2, stk. 2, § 3, stk. 2, § 7, § 9, stk. 2, § 21, stk. 4, § 27 og § 47 a i lov om folkekirkens kirkebygninger og kirkegårde, jf. lovbekendtgørelse nr. 7 af 3. januar 2007, § 4 i lov nr. 346 af 26. juni 1975 om begravelse og ligbrænding samt § 21, stk. 3, i lov om folkekirkens økonomi, jf. lovbekendtgørelse nr. 607 af 6. juni 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Kirkebygninger</p><p class=\"ParagrafGruppeOverskrift\">Afleveringssyn</p><p class=\"Paragraf\"><span class=\"ParagrafNr\">§ 1.</span> Afleveringssyn, jf. lov om folkekirkens kirkebygninger og kirkegårde § 2, stk. 2, afholdes af provsten og en af Kirkeministeriet udpeget sagkyndig arkitekt.</p><p class=\"Stk2\"><span class=\"StkNr\">Stk. 2.</span> Ved synet skal det påses, at kirken er opført i overensstemmelse med det godkendte forslag og forsynet med det nødvendige til afholdelse af gudstjenester og foretagelse af kirkelige handlinger.</p><p class=\"Stk2\"><span class=\"StkNr\">Stk. 3.</span> Meddelelse om tidspunktet for synets afholdelse sendes til menighedsrådet. Menighedsrådet kan indbringe afgørelser i forbindelse med synet for kirkeministeren.</p><p class=\"Stk2\"><span class=\"StkNr\">Stk. 4.</span> Udgifter i forbindelse med synets afholdelse udredes af kirkekassen.</p><p class=\"ParagrafGruppeOverskrift\">Istandsættelse af kirkebygninger</p><p class=\"Paragraf\"><span class=\"ParagrafNr\">§ 2.</span> Istandsættelse af kirkebygninger, der er over 100 år gamle eller er undergivet særligt tilsyn i henhold til lov om folkekirkens kirkebygninger og kirkegårde kapitel VI, skal godkendes af stiftsøvrigheden.</p><p class=\"ParagrafGruppeOverskrift\">Inventar og tilbehør</p><p class=\"Paragraf\"><span class=\"ParagrafNr\">§ 3.</span> Ændring eller istandsættelse af inventar, der er over 100 år gammelt, må kun ske i henhold til et forslag, der er tilvejebragt gennem Nationalmuseet og godkendt af stiftsøvrigheden.</p><p class=\"Paragraf\"><span class=\"ParagrafNr\">§ 4.</span> Forslag til anskaffelse, ændring eller istandsættelse af alter, døbefont, prædikestol, varmeanlæg, tårnure, orgler eller klokker, med undtagelse af mindre, flytbare orgler og automatiske ringeanlæg, skal godkendes af stiftsøvrigheden.</p><p class=\"Paragraf\"><span class=\"ParagrafNr\">§ 5.</span> Menighedsrådet træffer bestemmelse om anskaffelse, ændring eller istandsættelse af inventar og installationer, der ikke er omfattet af bestemmelserne i §§ 3-4.</p><p class=\"Paragraf\"><span class=\"ParagrafNr\">§ 6.</span> Inventar, som ikke længere anvendes i kirken, må ikke fjernes fra denne uden samtykke fra det i lov om folkekirkens kirkebygninger og kirkegårde § 26 nævnte syn. Fjernelse af inventar og prydelser af kunstnerisk eller historisk værdi kan dog ikke ske uden tilladelse fra stiftsøvrigheden.</p><p class=\"Paragraf\"><span class=\"ParagrafNr\">§ 7.</span> Menighedsrådet sørger for, at der i kirken er:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Kalk, disk, særkalke, alterkande, æske til oblater, dåbsfad og dåbskande.</p><p class=\"Liste1\"><span class=\"Liste1Nr\">2)</span> Bibel, alterbog og ritualbog.</p><p class=\"Liste1\"><span class=\"Liste1Nr\">3)</span> Koralbøger samt bøger med præ- og postludier til brug for organisten.</p><p class=\"Liste1\"><span class=\"Liste1Nr\">4)</span> Et passende antal salmebøger.</p><p class=\"Liste1\"><span class=\"Liste1Nr\">5)</span> Bekendtgørelsesbog.</p><p class=\"Liste1\"><span class=\"Liste1Nr\">6)</span> Indsamlingsbøsser.</p></div></p><p class=\"Stk2\"><span class=\"StkNr\">Stk. 2.</span> På alteret skal der være 2 lysestager til levende lys.</p><p class=\"Stk2\"><span class=\"StkNr\">Stk. 3.</span> Til brug ved sygeberettelser skal der for hver af et pastorats faste præster være en lille kalk og disk med tilhørende oblatæske og vinbeholder.</p><p class=\"Paragraf\"><span class=\"ParagrafNr\">§ 8.</span> Alterkarrene skal opbevares forsvarligt. Hvis de opbevares i kirken, skal det ske i et brand- og dirkefrit skab.</p><p class=\"Paragraf\"><span class=\"ParagrafNr\">§ 9.</span> Kirken skal have en protokol, jf. § 7 i lov om folkekirkens kirkebygninger og kirkegårde.</p><p class=\"Stk2\"><span class=\"StkNr\">Stk. 2.</span> Protokollen skal indeholde:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> En udførlig beskrivelse af kirken og kirkegården med oplysninger om ejendoms- og bestyrelsesforhold.</p><p class=\"Liste1\"><span class=\"Liste1Nr\">2)</span> En fortegnelse over kirkens løsøre og andet tilbehør.</p><p class=\"Liste1\"><span class=\"Liste1Nr\">3)</span> En fortegnelse over kirkens faste ejendomme.</p><p class=\"Liste1\"><span class=\"Liste1Nr\">4)</span> Oplysning om kirkens forsikringsforhold.</p><p class=\"Liste1\"><span class=\"Liste1Nr\">5)</span> Oplysning om synsforretningerne over kirken.</p></div></p><p class=\"Stk2\"><span class=\"StkNr\">Stk. 3.</span> Kirkeprotokollen kan føres på edb i et af Kirkeministeriet godkendt system. Godkendelse efter § 7 i lov om folkekirkens kirkebygninger og kirkegårde foretages af Kirkeministeriet, der tillige fastsætter nærmere bestemmelser vedrørende drift, sikkerhed og tilsyn hermed.</p><p class=\"Paragraf\"><span class=\"ParagrafNr\">§ 10.</span> I kirken skal forefindes fornødne brandredskaber.</p><p class=\"ParagrafGruppeOverskrift\">Kunstnerisk udsmykning</p><p class=\"Paragraf\"><span class=\"ParagrafNr\">§ 11.</span> Menighedsrådet træffer bestemmelse om anskaffelse af løse kunstgenstande til kirken.</p><p class=\"Stk2\"><span class=\"StkNr\">Stk. 2.</span> Forslag til anskaffelse af anden kunstnerisk udsmykning skal godkendes af stiftsøvrigheden.</p><p class=\"Stk2\"><span class=\"StkNr\">Stk. 3.</span> Forslag til ændring eller istandsættelse af bestående kunstnerisk udsmykning skal godkendes af stiftsøvrigheden. Er den kunstneriske udsmykning over 100 år gammel, skal forslaget tilvejebringes gennem Nationalmuseet.</p><p class=\"ParagrafGruppeOverskrift\">Arkitektbistand</p><p class=\"Paragraf\"><span class=\"ParagrafNr\">§ 12.</span> Større arbejder ved en kirke skal projekteres og ledes af en arkitekt med grundigt kendskab til kirkebygninger.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Kirkegårde m.v.</p><p class=\"ParagrafGruppeOverskrift\">Køb og salg af arealer og bygninger</p><p class=\"Paragraf\"><span class=\"ParagrafNr\">§ 13.</span> Køb og salg af arealer og bygninger uden for kirkegården til brug for kirken eller kirkegården skal godkendes af provstiudvalget. Salg af arealer, som er en del af kirkegården, og af bygninger på kirkegården skal godkendes af stiftsøvrigheden.</p><p class=\"ParagrafGruppeOverskrift\">Anlægs- og bygningsarbejder</p><p class=\"Paragraf\"><span class=\"ParagrafNr\">§ 14.</span> Anlæggelse, udvidelse og nedlæggelse af kirkegårde og parkeringspladser til brug for kirken eller kirkegården skal godkendes af stiftsøvrigheden.</p><p class=\"Paragraf\"><span class=\"ParagrafNr\">§ 15.</span> Opførelse, ombygning og nedrivning af bygninger til brug for kirken eller kirkegården skal godkendes af provstiudvalget. For så vidt angår bygninger på kirkegården, skal de pågældende arbejder godkendes af stiftsøvrigheden.</p><p class=\"Stk2\"><span class=\"StkNr\">Stk. 2.</span> Menighedsrådet træffer bestemmelse om istandsættelse af de bygninger, der er nævnt i stk. 1.</p><p class=\"ParagrafGruppeOverskrift\">Indhegning</p><p class=\"Paragraf\"><span class=\"ParagrafNr\">§ 16.</span> Kirkegården skal indhegnes forsvarligt.</p><p class=\"Paragraf\"><span class=\"ParagrafNr\">§ 17.</span> Kirkegårdens indhegning og indgangspartier må ikke ændres, omsættes eller nedrives uden tilladelse fra stiftsøvrigheden.</p><p class=\"Paragraf\"><span class=\"ParagrafNr\">§ 18.</span> Kemiske midler til bekæmpelse af ukrudt må ikke anvendes på folkekirkens kirkegårde, jf. dog stk. 2.</p><p class=\"Stk2\"><span class=\"StkNr\">Stk. 2 </span> Hvor begravelsesvæsnet bestyres af kommunen, træffer kommunalbestyrelsen bestemmelser om brug af kemiske midler til bekæmpelse af ukrudt på kirkegårdene under iagttagelse af de regler der er fastsat herom. Dog må sådanne midler ej heller på disse kirkegårde anvendes på diger og på digernes fod.</p><p class=\"ParagrafGruppeOverskrift\">Kirkegårdens indretning</p><p class=\"Paragraf\"><span class=\"ParagrafNr\">§ 19.</span> Ændring og regulering af kirkegårdens indretning skal godkendes af provstiudvalget.</p><p class=\"Stk2\"><span class=\"StkNr\">Stk. 2.</span> Træer på kirkegården må ikke fjernes uden tilladelse fra provstiudvalget.</p><p class=\"Stk2\"><span class=\"StkNr\">Stk. 3.</span> Dræning skal godkendes af provstiudvalget. Dræning kan ikke fordres udført i en større dybde end 2,2 m. Er kirken over 100 år gammel, skal omfangsdræn omkring kirken godkendes af stiftsøvrigheden.</p><p class=\"Stk2\"><span class=\"StkNr\">Stk. 4.</span> Forinden provstiudvalget eller stiftsøvrigheden træffer afgørelse i henhold til stk. 1-3, skal udtalelse indhentes fra kirkegårdskonsulenten.</p><p class=\"Paragraf\"><span class=\"ParagrafNr\">§ 20.</span> Der må ikke plantes træer eller buske på gravstederne uden kirkegårdsbestyrelsens tilladelse.</p><p class=\"Paragraf\"><span class=\"ParagrafNr\">§ 21.</span> Gravgitre og mindesmærker, som ikke i medfør af lov om folkekirkens kirkebygninger og kirkegårde kapitel IV er registreret som bevaringsværdige, kan, hvis de anses for skæmmende eller upassende, af provstiudvalget forlanges fjernet fra kirkegården.</p><p class=\"Stk2\"><span class=\"StkNr\">Stk. 2.</span> Det kan ikke fordres, at indskrifter på mindesmærker skal være affattet på dansk.</p><p class=\"Paragraf\"><span class=\"ParagrafNr\">§ 22.</span> Der kan anlægges fællesgrave til henholdsvis kister og urner, der ikke ønskes nedsat i særskilt gravsted.</p><p class=\"ParagrafGruppeOverskrift\">Kister og urner</p><p class=\"Paragraf\"><span class=\"ParagrafNr\">§ 23.</span> Ved begravelse og ligbrænding skal liget være anbragt i kiste.</p><p class=\"Stk2\"><span class=\"StkNr\">Stk. 2.</span> Kister skal kunne stå tørt i almindelig gravdybde. Over en kiste skal der være mindst 1 m jord.</p><p class=\"Stk2\"><span class=\"StkNr\">Stk. 3.</span> Kister til begravelse må hverken helt eller delvis være fremstillet af plastic eller andet uforgængeligt materiale. Plasticindsatse og plasticposer må ikke anvendes.</p><p class=\"Stk2\"><span class=\"StkNr\">Stk. 4.</span> Krematoriets bestyrelse afgør, om kister er egnede til brænding.</p><p class=\"Paragraf\"><span class=\"ParagrafNr\">§ 24.</span> Urner af plasticmateriale eller andet langsomt forgængeligt materiale kan kun jordfæstes på kirkegårde med tilladelse fra kirkegårdsbestyrelsen.</p><p class=\"Stk2\"><span class=\"StkNr\">Stk. 2.</span> Over en urne skal der være mindst 0,5 m jord.</p><p class=\"ParagrafGruppeOverskrift\">Flytning af lig og urner</p><p class=\"Paragraf\"><span class=\"ParagrafNr\">§ 25.</span> Ligflytning kan kun finde sted i ganske særlige tilfælde med biskoppens tilladelse efter indhentet erklæring fra sundhedsmyndighederne.</p><p class=\"Stk2\"><span class=\"StkNr\">Stk. 2.</span> Kirkegårdsbestyrelsen kan tillade flytning af nedgravede askeurner.</p><p class=\"Stk2\"><span class=\"StkNr\">Stk. 3.</span> Opgravede ligrester skal nedgraves samlet på samme eller anden kirkegård.</p><p class=\"ParagrafGruppeOverskrift\">Kirkegårdsprotokol m.m.</p><p class=\"Paragraf\"><span class=\"ParagrafNr\">§ 26.</span> Kirkegårdsprotokollen, jf. lov om folkekirkens kirkebygninger og kirkegårde § 12, skal føres i 2 eksemplarer, der ikke må opbevares på samme sted og skal for hvert gravsted indeholde oplysning om:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Gravstedets betegnelse.</p><p class=\"Liste1\"><span class=\"Liste1Nr\">2)</span> Nummer for hver enkelt gravplads i gravstedet.</p><p class=\"Liste1\"><span class=\"Liste1Nr\">3)</span> Navn, stilling, fødselsdato (personnummer) og dødsdag for de i hver enkelt gravplads begravede.</p><p class=\"Liste1\"><span class=\"Liste1Nr\">4)</span> Tidspunktet for hver enkelt begravelse/urnenedsættelse.</p><p class=\"Liste1\"><span class=\"Liste1Nr\">5)</span> Til hvem gravstedsbrev er udstedt (navn og personnummer).</p><p class=\"Liste1\"><span class=\"Liste1Nr\">6)</span> Tidspunktet for brugsperiodens udløb.</p><p class=\"Liste1\"><span class=\"Liste1Nr\">7)</span> Eventuel registrering af gravminder, jf. § 31, stk. 1, 1. punktum.</p></div></p><p class=\"Stk2\"><span class=\"StkNr\">Stk. 2.</span> I forbindelse med protokollen skal der føres et alfabetisk register over de på kirkegården begravede.</p><p class=\"Stk2\"><span class=\"StkNr\">Stk. 3.</span> Kirkegårdsprotokollen kan føres på edb i et af Kirkeministeriet godkendt system. Godkendelse efter lov om folkekirkens kirkebygninger og kirkegårde § 12 foretages af Kirkeministeriet, der tillige fastsætter nærmere bestemmelser vedrørende drift, sikkerhed og tilsyn hermed.</p><p class=\"Paragraf\"><span class=\"ParagrafNr\">§ 27.</span> Kortet over kirkegården, jf. lov om folkekirkens kirkebygninger og kirkegårde § 12, skal udfærdiges i 2 eksemplarer, der ikke må opbevares samme sted, og godkendes af provstiudvalget.</p><p class=\"Stk2\"><span class=\"StkNr\">Stk. 2.</span> På kortet skal hver gravplads afmærkes med nummer.</p><p class=\"Stk2\"><span class=\"StkNr\">Stk. 3.</span> Kortet skal angive de i § 31, stk. 1, 2. punktum, nævnte gravminder.</p><p class=\"Paragraf\"><span class=\"ParagrafNr\">§ 28.</span> Protokol og kort skal forevises ved det årlige syn over kirkegården.</p><p class=\"Stk2\"><span class=\"StkNr\">Stk. 2.</span> Mindst en gang årligt skal det kontrolleres, at protokol og kort er i overensstemmelse med de faktiske forhold på kirkegården.</p><p class=\"ParagrafGruppeOverskrift\">Miljø</p><p class=\"Paragraf\"><span class=\"ParagrafNr\">§ 29.</span> Menighedsrådet skal søge at forhindre, at kirkens og kirkegårdens nærmeste omgivelser bebygges eller bruges på skæmmende måde.</p><p class=\"Stk2\"><span class=\"StkNr\">Stk. 2.</span> Det bør så vidt muligt undgås, at der foretages sådanne ændringer i bebyggelsen og beplantningen ved kirken og på kirkegården, at skønhedsværdier, der er knyttet til samspillet mellem kirke, kirkegård og omgivelser, forringes.</p><p class=\"Stk2\"><span class=\"StkNr\">Stk. 3.</span> Ledningsmaster må ikke anbringes på kirkegården eller i dens hegn. Ledninger må ikke føres henover kirkegården.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Registrering af gravminder</p><p class=\"Paragraf\"><span class=\"ParagrafNr\">§ 30.</span> Forslag til registrering udarbejdes på kartotekskort. Disse udfyldes af den i lovens § 21, stk. 2, omtalte sagkyndige i 2 eksemplarer, hvoraf det ene sæt gennem menighedsrådet fremsendes til provsten til brug ved registreringen, jf. lov om folkekirkens kirkebygninger og kirkegårde § 21, stk. 2, medens det andet opbevares af vedkommende museum.</p><p class=\"Stk2\"><span class=\"StkNr\">Stk. 2.</span> Ledes provstesynet af provstiudvalgets bygningskyndige, jf. lov om folkekirkens kirkebygninger og kirkegårde § 26, påhviler det provsten at fremsende forslaget om registrering til provstiudvalgets bygningskyndige.</p><p class=\"Paragraf\"><span class=\"ParagrafNr\">§ 31.</span> Registreringen sker ved, at synet i kirkegårdsprotokollen sætter et stempel ved det pågældende gravsted. Står gravmindet ikke på et gravsted, angives gravmindets placering på kirkegårdskortet med et stort bogstav (A, B, C, etc.), der ligeledes forsynes med stempel. Endvidere stemples det tilsvarende kartotekskort. Efter registreringen opbevares kartoteket ved kirken.</p><p class=\"Stk2\"><span class=\"StkNr\">Stk. 2.</span> I provstiets synsprotokol og i kirkens protokol indføres en bemærkning om, at registrering har fundet sted med angivelse af antallet af registrerede gravminder.</p><p class=\"Stk2\"><span class=\"StkNr\">Stk. 3.</span> Ved udgangen af hvert år sender provsten indberetning til Kirkeministeriet om, på hvilke kirkegårde registrering har fundet sted i løbet af året. Er registrering sket ved syn ledet af provstiudvalgets bygningskyndige, jf. lov om folkekirkens kirkebygninger og kirkegårde § 26, forestår provstiudvalgets bygningskyndige indberetningen.</p><p class=\"Paragraf\"><span class=\"ParagrafNr\">§ 32.</span> Den sagkyndige kan over for provstesynet gøre indsigelse mod den afgørelse, der er truffet i forbindelse med synet. Finder provstesynet ikke at kunne tage indsigelsen til følge, skal lederen af det pågældende provstesyn, jf. lov om folkekirkens kirkebygninger og kirkegårde § 26, forelægge spørgsmålet om registrering for biskoppen til afgørelse.</p><p class=\"Paragraf\"><span class=\"ParagrafNr\">§ 33.</span> For de kirkegårde, hvor registreringen foretages af Nationalmuseet, foranlediger museet, at der udarbejdes et kartotek over de bevaringsværdige gravminder, og at notering om registreringen sker ved stempling i kirkegårdsprotokollen eller på kirkegårdskortet.</p><p class=\"Stk2\"><span class=\"StkNr\">Stk. 2.</span> Ved udgangen af hvert år sender Nationalmuseet indberetning til Kirkeministeriet om, på hvilke kirkegårde registrering har fundet sted i årets løb.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Tilsyn</p><p class=\"ParagrafGruppeOverskrift\">Dagligt tilsyn</p><p class=\"Paragraf\"><span class=\"ParagrafNr\">§ 34.</span> Menighedsrådet har ansvaret for det daglige tilsyn med kirkebygningen, dens inventar, løsøre og tilbehør samt med kirkegården og bygninger til brug for kirken og kirkegården.</p><p class=\"ParagrafGruppeOverskrift\">Årligt syn</p><p class=\"Paragraf\"><span class=\"ParagrafNr\">§ 35.</span> Menighedsrådet udpeger den bygningskyndige, der skal deltage i synet, og underretter provstiudvalget herom.</p><p class=\"Paragraf\"><span class=\"ParagrafNr\">§ 36.</span> Synet skal foretages omhyggeligt og omfatte:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Kirkebygningens ydre tilstand.</p><p class=\"Liste1\"><span class=\"Liste1Nr\">2)</span> Kirkebygningens indre tilstand, herunder lofts- og tårnrum.</p><p class=\"Liste1\"><span class=\"Liste1Nr\">3)</span> Kirkens inventar og tilbehør. Tilbehør, som opbevares uden for kirken, skal være til stede ved synet.</p><p class=\"Liste1\"><span class=\"Liste1Nr\">4)</span> Behov for tiltag til forebyggelse af indbrud, tyveri, brand, vandskade samt stormskader og lignende forsikringsbegivenheder.</p><p class=\"Liste1\"><span class=\"Liste1Nr\">5)</span> Kirkegården med tilbehør og bygninger til brug for kirken og kirkegården.</p><p class=\"Liste1\"><span class=\"Liste1Nr\">6)</span> Kirkebygningens og kirkegårdens tilgængelighed for mennesker med handicap.</p><p class=\"Liste1\"><span class=\"Liste1Nr\">7)</span> Miljø- og energihensyn.</p></div></p><p class=\"Stk2\"><span class=\"StkNr\">Stk. 2.</span> Ved synet skal det påses, at mangler, der er konstateret ved tidligere syn, er afhjulpet. Er dette ikke sket, må grunden hertil oplyses, og en ny frist for afhjælpningen fastsættes.</p><p class=\"Stk2\"><span class=\"StkNr\">Stk. 3.</span> Ved synsforretningen træffes bestemmelse om, hvilke nye arbejder og foranstaltninger, der skal udføres for at bringe kirken i forsvarlig stand. Der skal sættes en frist for manglernes afhjælpning.</p><p class=\"Paragraf\"><span class=\"ParagrafNr\">§ 37.</span> Synsforretningen ledes af menighedsrådets formand.</p><p class=\"Stk2\"><span class=\"StkNr\">Stk. 2.</span> Synsforretningen indføres i kirkens protokol. Enhver af deltagerne har ret til at få tilført sine bemærkninger til protokollen.</p><p class=\"Stk2\"><span class=\"StkNr\">Stk. 3.</span> Menighedsrådets formand attesterer protokollen og indsender inden 14 dage til provstiudvalget en fuldstændig udskrift af, hvad der er tilført om synsforretningen.</p><p class=\"ParagrafGruppeOverskrift\">Provstesyn</p><p class=\"Paragraf\"><span class=\"ParagrafNr\">§ 38.</span> I det år, hvor der afholdes syn, må spækning og kalkning ikke finde sted, før synet har været afholdt.</p><p class=\"Paragraf\"><span class=\"ParagrafNr\">§ 39.</span> Menighedsrådet indkalder den bygningskyndige, der er nævnt i § 35, til synet.</p><p class=\"Paragraf\"><span class=\"ParagrafNr\">§ 40.</span> Kirkens protokol skal være tilgængelig ved synet.</p><p class=\"Stk2\"><span class=\"StkNr\">Stk. 2.</span> Enhver af deltagerne i synet har ret til at få sine bemærkninger protokolleret.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Tilsynet med ikke-selvejende kirker</p><p class=\"ParagrafGruppeOverskrift\">Dagligt tilsyn</p><p class=\"Paragraf\"><span class=\"ParagrafNr\">§ 41.</span> Kirkens ejer har det daglige tilsyn med kirkebygningen m.v.</p><p class=\"ParagrafGruppeOverskrift\">Årligt syn</p><p class=\"Paragraf\"><span class=\"ParagrafNr\">§ 42.</span> Synet foretages af kirkens ejer sammen med en bygningskyndig, som ejeren har udpeget.</p><p class=\"Stk2\"><span class=\"StkNr\">Stk. 2.</span> Det udvalg, der er nævnt i § 19 i lov om menighedsråd, deltager i det årlige syn af kirken og kirkegården. Kirkens ejer sender meddelelse til menighedsrådet om tidspunktet for synsforretningens afholdelse.</p><p class=\"Paragraf\"><span class=\"ParagrafNr\">§ 43.</span> Synsforretningen skal indføres såvel i kirkens protokol som i menighedsrådets beslutningsprotokol.</p><p class=\"Stk2\"><span class=\"StkNr\">Stk. 2.</span> Tilførslen til kirkens protokol attesteres af kirkens ejer og af en af menighedsrådets repræsentanter.</p><p class=\"Stk2\"><span class=\"StkNr\">Stk. 3.</span> Kirkens ejer indsender snarest muligt udskrift af forretningen til provstiudvalget.</p><p class=\"ParagrafGruppeOverskrift\">Provstesyn</p><p class=\"Paragraf\"><span class=\"ParagrafNr\">§ 44.</span> Den bygningskyndige, der er nævnt i § 42, stk. 1, og det udvalg, der er nævnt i § 19 i lov om menighedsråd, skal være til stede ved synet.</p><p class=\"Stk2\"><span class=\"StkNr\">Stk. 2.</span> Synsforretningen indføres i kirkens protokol, menighedsrådets beslutningsprotokol og provstiets synsprotokol. Provsten attesterer alle tilførsler.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Særlige bestemmelser</p><p class=\"Paragraf\"><span class=\"ParagrafNr\">§ 45.</span> Forud for ekspropriation i henhold til lov om folkekirkens kirkebygninger og kirkegårde § 47 skal det sikres, at anvendelse af arealet til kirkegård ikke vil medføre beskadigelse af grundvandet. Ved bedømmelsen af arealets egnethed skal embedslægen så vidt muligt søge bistand hos kommunen.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Klage- og ikrafttrædelsesbestemmelser</p><p class=\"Paragraf\"><span class=\"ParagrafNr\">§ 46.</span> Menighedsrådenes afgørelser efter § 14, stk. 2, og 17, stk. 2, i lov om folkekirkens kirkebygninger og kirkegårde samt §§ 20, 23, stk. 4, 24, stk. 1, og 25, stk. 2, i denne bekendtgørelse kan påklages til provstiudvalget.</p><p class=\"Stk2\"><span class=\"StkNr\">Stk. 2.</span> Provstiudvalgenes afgørelser efter lov om folkekirkens kirkebygninger og kirkegårde samt denne bekendtgørelse kan påklages til biskoppen.</p><p class=\"Stk2\"><span class=\"StkNr\">Stk. 3.</span> Stiftsøvrighedernes og biskoppernes afgørelser efter lov om folkekirkens kirkebygninger og kirkegårde samt denne bekendtgørelse kan ikke indbringes for anden administrativ myndighed. Dog kan biskoppens afgørelser efter denne bekendtgørelses § 25, stk. 1, indbringes for Kirkeministeriet.</p><p class=\"Stk2\"><span class=\"StkNr\">Stk. 4.</span> Klage skal indgives inden en måned efter, at klageren er blevet bekendt med afgørelsen. Provstiudvalget, biskoppen og Kirkeministeriet kan se bort fra fristen, når der er særlig grund hertil.</p><p class=\"Paragraf\"><span class=\"ParagrafNr\">§ 47.</span> Bekendtgørelsen træder i kraft den 4. november 2007 og finder anvendelse på sager, der rejses efter denne dato.</p><p class=\"Stk2\"><span class=\"StkNr\">Stk. 2.</span> Eksisterende kirkegårdsprotokoller ført på edb, jf. § 26, stk. 3 kan, selv om de ikke er godkendt af Kirkeministeriet, fortsat anvendes frem til 1. januar 2008.</p><p class=\"Stk2\"><span class=\"StkNr\">Stk. 3.</span> Følgende bekendtgørelser ophæves:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Bekendtgørelse nr. 527 af 19. juni 1992 om folkekirkens kirkebygninger og kirkegårde.</p><p class=\"Liste1\"><span class=\"Liste1Nr\">2)</span> Bekendtgørelse nr. 123 af 18. marts 1993 om ændring af bekendtgørelse om folkekirkens kirkebygninger og kirkegårde.</p><p class=\"Liste1\"><span class=\"Liste1Nr\">3)</span> Bekendtgørelse nr. 970 af 2. december 2003 om ændring af bekendtgørelse om folkekirkens kirkebygninger og kirkegårde.</p></div></p><p class=\"Stk2\"><span class=\"StkNr\">Stk. 4.</span> Cirkulæreskrivelse nr. 12040 af 8. august 1990 vedrørende førelse af kirkegårdsprotokol m.v. på EDB ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kirkeministeriet, den 22. oktober 2007</I></P><P CLASS=SIGN1 ALIGN=\"CENTER\">Bertel Haarder</P><P CLASS=SIGN2 ALIGN=\"RIGHT\">/ Paolo Perotti</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/11/2007"
        },
        {
            "displayName": "Accession",
            "displayValue": "B20070123805"
        },
        {
            "displayName": "Entydig dokumentidentifikation",
            "displayValue": "AJ000338"
        },
        {
            "displayName": "Dato for førstegangsindlæggelse",
            "displayValue": "02/11/2007"
        },
        {
            "displayName": "Dato for indlæggelse",
            "displayValue": "02/11/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1238"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "Kirkemin., j.nr. 331173"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}