{
    "id": 198450,
    "title": "Bekendtgørelse om afholdelse af udgifter ved hjemtransport ved ufrivilligt ophold i udlandet på grund af æresrelaterede konflikter",
    "documentTypeId": "60",
    "isSagsforlobPeriodValid": true,
    "shortName": "BEK nr 91 af 02/02/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om afholdelse af udgifter ved hjemtransport ved ufrivilligt ophold i udlandet på grund af æresrelaterede konflikter</p>\r\n<p class=\"Indledning2\">I medfør af tekstanmærkning nr. 101 ad 14.11.02. til § 14 på finansloven for finansåret 2018 fastsættes:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"idbc0dd469-5b23-40a6-8734-1b4a86dfcf5a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Udenrigsministeriet eller en kommunalbestyrelse kan efter denne bekendtgørelse afholde udgifter til hjemtransport af personer over 18 år med lovligt opholdsgrundlag i Danmark, der opholder sig ufrivilligt i udlandet som følge af genopdragelsesrejse, tvangsægteskab, tvungen forlovelse eller religiøs vielse, eller som følge af anden æresrelateret konflikt, og som ikke har egne midler til helt eller delvist at afholde udgifterne til hjemrejsen.</p>\r\n<p class=\"Stk2\">\r\n   <span class=\"StkNr\" id=\"id7d61be6d-4012-4794-919c-e180bbdf0b79\">Stk. 2.</span> Ved lovligt opholdsgrundlag, jf. stk. 1, forstås dansk statsborgerskab eller en gyldig dansk opholdstilladelse.</p>\r\n<p class=\"Stk2\">\r\n   <span class=\"StkNr\" id=\"id83c2e419-a9af-4003-ba05-be1c35e0d68e\">Stk. 3.</span> For personer, hvor en dansk opholdstilladelse er udløbet under eller bortfaldet som følge af det ufrivillige ophold i udlandet, kan der alene ydes hjælp til hjemtransport, såfremt Udlændingestyrelsen eller Styrelsen for International Rekruttering og Integration forinden indrejse i Danmark har truffet afgørelse om, at opholdstilladelsen ikke skal anses som bortfaldet, jf. udlændingelovens § 17, stk. 3, eller har udstedt en ny opholdstilladelse. Tilsvarende gælder i tilfælde, hvor statsforvaltningen har truffet afgørelse om at en persons opholdsret ikke skal anses som ophørt, jf. EU-opholdsbekendtgørelsens § 32.</p>\r\n<p class=\"Paragraf\" id=\"id98c05f26-07a2-4383-90f4-7e7c6707ee61\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved æresrelateret konflikt forstås i denne bekendtgørelse en konflikt inden for nære, familiære relationer, som skyldes en opfattelse af, at familiens ære er blevet krænket, herunder ved konflikter vedrørende social kontrol, undertrykkelse, tvang, trusler og vold, ligestilling mellem kønnene, brud på individuelle rettigheder og muligheden for selv at træffe valg om ægtefælle, kæreste, uddannelse, seksuel orientering m.v.</p>\r\n<p class=\"ParagrafGruppeOverskrift\">\r\n   <span>Betingelser for refusion</span>\r\n</p>\r\n<p class=\"Paragraf\" id=\"idcc585975-5d34-42b3-9354-24cbf3596939\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Styrelsen for International Rekruttering og Integration refunderer efter anmodning Udenrigsministeriets eller en kommunalbestyrelses udgifter efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id62ee6579-e1db-442d-a1e4-7aa62b0f9f6c\">Stk. 2.</span> Der kan ydes refusion af rimeligt begrundede rejseudgifter. Rejsen skal foretages med den billigst mulige rejseform under hensyntagen til, at rejsens formål ikke forspildes.</p>\r\n<p class=\"Stk2\">\r\n   <span class=\"StkNr\" id=\"ida38869eb-30c7-45a6-ba84-4ae8ebcc487f\">Stk. 3.</span> Der kan ikke ydes refusion af udgifter til overnatning og lignende, medmindre det indgår som en del af hjemrejsen.</p>\r\n<p class=\"Stk2\">\r\n   <span class=\"StkNr\" id=\"id05843d88-9953-46c0-a4c5-6d31643331f7\">Stk. 4.</span> Der kan kun undtagelsesvist ydes refusion af udgifter til rejseledsager, herunder hvis vedkommende, der arrangeres hjemtransport for, som følge af alvorlig sygdom, psykisk helbredstilstand eller lignende ikke er i stand til at foretage rejsen alene, eller hvis det på baggrund af en vurdering af pågældendes sikkerhed må anses for uforsvarligt at foretage rejsen alene.</p>\r\n<p class=\"Stk2\">\r\n   <span class=\"StkNr\" id=\"id7404ad84-c20d-4fe7-a78c-d82fd65708de\">Stk. 5.</span> Der kan ydes refusion af udgifter på op til 15.000 kr. per person.</p>\r\n<p class=\"Stk2\">\r\n   <span class=\"StkNr\" id=\"idec7e8b48-09b2-467a-b181-e0bddf7b4ca2\">Stk. 6.</span> Det er en betingelse, at den pågældende ikke er i besiddelse af egne midler, der helt eller delvist kan dække udgifterne til hjemtransport, jf. § 1, stk. 1.</p>\r\n<p class=\"ParagrafGruppeOverskrift\">\r\n   <span>Administration</span>\r\n</p>\r\n<p class=\"Paragraf\" id=\"id7fb0506e-e543-44e2-b5b5-0355824e1515\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En anmodning om refusion skal indsendes til Styrelsen for International Rekruttering og Integration og vedlægges</p>\r\n<p class=\"Liste1\">\r\n   <span class=\"Liste1Nr\" id=\"id0039262b-45c0-46ec-a252-0fd5ba07edea\">1)</span> dokumentation for Udenrigsministeriets eller kommunalbestyrelsens udgift til hjemtransport,</p>\r\n<p class=\"Liste1\">\r\n   <span class=\"Liste1Nr\" id=\"id883ae61a-529b-4728-a0f0-1aca523ac368\">2)</span> dokumentation for den pågældendes lovlige opholdsgrundlag i Danmark,</p>\r\n<p class=\"Liste1\">\r\n   <span class=\"Liste1Nr\" id=\"id85ef3064-610a-43a9-be5d-0ea43f2dd93d\">3)</span> sandsynliggørelse af, at der er tale om en æresrelateret konflikt, som følge af hvilken den pågældende person ufrivilligt er efterladt i udlandet, jf. § 1, stk. 1, og</p>\r\n<p class=\"Liste1\">\r\n   <span class=\"Liste1Nr\" id=\"iddffc2382-37fd-46b4-a25e-62e9ad12580e\">4)</span> sandsynliggørelse af, at den pågældende ikke er i besiddelse af midler til helt eller delvist at afholde udgiften til hjemtransport, jf. § 3, stk. 6.</p>\r\n<p class=\"Stk2\">\r\n   <span class=\"StkNr\" id=\"ida400b5b1-742e-44df-b103-2f279d257d6e\">Stk. 2.</span> Kan den pågældende afholde dele af udgiften til hjemtransporten, ydes der refusion af det resterende beløb, dog jf. § 3, stk. 5.</p>\r\n<p class=\"ParagrafGruppeOverskrift\">\r\n   <span>Klage</span>\r\n</p>\r\n<p class=\"Paragraf\" id=\"id1bc9e628-87df-4b9f-b173-b7ff79b38d10\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Styrelsen for International Rekruttering og Integrations afgørelser efter denne bekendtgørelse kan indbringes for Udlændinge- og Integrationsministeriet.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id3fb00a98-b0ce-4300-b99e-c86e53b3a5ef\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 15. februar 2018.</p>\r\n<p class=\"Stk2\">\r\n   <span class=\"StkNr\" id=\"id13e412eb-e375-4610-acf9-97f546c41df3\">Stk. 2.</span> Bekendtgørelse nr. 103 af 20. januar 2017 om afholdelse af udgifter ved hjemtransport ved ufrivilligt ophold i udlandet på grund af æresrelaterede konflikter ophæves.</p>\r\n<p class=\"Stk2\">\r\n   <span class=\"StkNr\" id=\"id8adb9bf5-c087-42ca-a687-d71124074d3d\">Stk. 3.</span> Bekendtgørelsen gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Udlændinge- og Integrationsministeriet, den 2. februar 2018</p><p class=\"Sign1\" align=\"center\">Inger Støjberg</p><p class=\"Sign2\" align=\"right\">/ Henrik Kyvsgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/2018"
        },
        {
            "displayName": "Accession",
            "displayValue": "B20180009105"
        },
        {
            "displayName": "Entydig dokumentidentifikation",
            "displayValue": "CS000306"
        },
        {
            "displayName": "Dato for førstegangsindlæggelse",
            "displayValue": "08/02/2018"
        },
        {
            "displayName": "Dato for indlæggelse",
            "displayValue": "04/05/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "02/02/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge- og Integrationsmin., j.nr. 2018-1450"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}