{
    "id": 108968,
    "title": "1994 BTL 193   BETÆNKNING OVER FORSLAG TIL LOV OM UDVIDELSE AF HELSINGØRMOTORVEJEN OG   ANLÆG AF 1. ETAPE AF TVÆRVEJ SAMT ANLÆG AF OMFARTSVEJ VIBORG SYD    NR L 193 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 193",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 193 </P>  \r\n\r\n<P></P>  \r\n\r\n<P>Betænkning over Forslag til lov om udvidelse af Helsingørmotorvejen og  \r\n\r\n anlæg af 1. etape af Tværvej samt anlæg af omfartsvej Viborg Syd <BR>  \r\n\r\n Nr L 193 1994-95, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19950518 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Høje Tåstrup Amtsgymnasium, </P>  \r\n\r\n<P>Høje Tåstrup Kommune, </P>  \r\n\r\n<P>Laustsen, Peter, Viborg og </P>  \r\n\r\n<P>Noah-Trafik. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Fremskridtspartiets, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n ønsker at fremføre, at mindretallet mener, at der burde gives længere tid til  \r\n\r\n behandling af sådanne forslag. </P>  \r\n\r\n<P>Mindretallet er principielt imod, at man giver så mange beføjelser til en  \r\n\r\n minister, som der sker i dette lovforslag. Mindretallet skal derfor henstille  \r\n\r\n til trafikministeren, at man fremover fremsætter forslagene i så god tid, at  \r\n\r\n der er mulighed for at få den nødvendige debat gennemført med de berørte  \r\n\r\n kommuner og amter og med borgerne. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet er imod den foreslåede udbygning af Helsingørmotorvejen. Den  \r\n\r\n mest indlysende grund hertil er regeringens eget erklærede mål om at få  \r\n\r\n trafikpolitikken til at harmonere med miljøpolitikken. Hvis det skal tages  \r\n\r\n alvorligt, skal man tilskynde folk til at bruge tog og bus i stedet for bil.  \r\n\r\n En udmærket metode er at gøre det lidt besværligere og dyrere at tage bilen  \r\n\r\n og lidt billigere at tage toget. Nu gør man det stik modsatte: oven i at man  \r\n\r\n gennem fradragsordningerne betaler især de nordsjællandske velhavere for at  \r\n\r\n køre meget langt fra hjem til arbejde, jf. Transportrådets nyhedsbrev nr. 1,  \r\n\r\n februar 1995, artikel af Susanne Krawack, sørger man nu også for at fjerne  \r\n\r\n den lille besværlighed, der ligger i, at der i et par timer i døgnet er lidt  \r\n\r\n ventetid på motorvejen, således at den fortravlede enten måtte køre på et  \r\n\r\n andet tidspunkt eller tage toget. Hvis ikke det var så sørgeligt, var det jo  \r\n\r\n temmeligt underholdende. Men nu er det bare så nedslående, at hver gang det  \r\n\r\n kommer til stykket med regeringens trafikpolitik, så får miljøet måske nok de  \r\n\r\n store ord, men alle de store penge går til at billiggøre og lette  \r\n\r\n privatbilismen. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet  \r\n\r\n anbefaler, at der i stedet startes på etableringen af en moderne  \r\n\r\n sporvognsrute fra Kokkedal over Lyngby og videre til Ishøj. Det er  \r\n\r\n mindretallets opfattelse, at hele grundlaget for motorvejsudvidelsen skyldes  \r\n\r\n belastningen i myldretiden, og behovet for motorvejsudvidelsen kan helt  \r\n\r\n fjernes, såfremt færre end 1.000 personer dagligt vil kunne transporteres på  \r\n\r\n anden måde end i bil. </P>  \r\n\r\n<P>HT har udarbejdet en plan for en moderne sporvognsdrift i  \r\n\r\n Københavnsområdet, herunder en linjeføring rundt om København fra Nærum til  \r\n\r\n Ishøj. Når regeringen fremlægger planer for en udvidelse af motorvejsnettet,  \r\n\r\n bør de som en miljøansvarlig regering afveje, hvorvidt tiden er inde til at  \r\n\r\n skifte trafiksignal og i stedet starte på en tiltrængt udbygning af den  \r\n\r\n kollektive trafik. </P>  \r\n\r\n<P>Mindretallet mener, at afvejningen mellem en sporvognsløsning og en  \r\n\r\n motorvejsløsning nu må vise regeringens rette miljøpolitiske sindelag. </P>  \r\n\r\n<P>Der er for en række år tilbage taget højde for en skinnebåren trafik fra  \r\n\r\n Lyngby til Nærum. Således eksisterer der i dag vejoverføringer m.v., som vil  \r\n\r\n gøre etableringen af linjen billigere, end hvis der skulle startes fra  \r\n\r\n bunden. </P>  \r\n\r\n<P>Mindretallet er derfor af den opfattelse, at midlerne til  \r\n\r\n Helsingørmotorvejens udvidelse i stedet bør anvendes til etablering af 1.  \r\n\r\n fase af en moderne sporvognslinje rundt om København, idet anlægsprisen for  \r\n\r\n første del af etapen fra Lyngby Station til Nærum er sammenlignelig med det  \r\n\r\n sparede beløb fra motorvejsprojektet, og anden del fra Nærum til Kokkedal  \r\n\r\n modsvarer nogle af de efterfølgende investeringer, som formodes at komme på  \r\n\r\n Lyngbyvejen, såfremt Helsingørmotorvejen udvides. I kortet, som er optrykt  \r\n\r\n som bilag til betænkningen, er skitseret et forslag til linjeføringen for den  \r\n\r\n første etape bestående af strækningen Lyngby-Kokkedal. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Bent Hindrup Andersen (EL) Irene Sønderby (CD) Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP) </I></P>  \r\n\r\n<P><IMG SRC=\"/image.aspx?id=108968&img=CL769_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1995"
        },
        {
            "displayName": "Accession",
            "displayValue": "199414K00193"
        },
        {
            "displayName": "Entydig dokumentidentifikation",
            "displayValue": "CL000769"
        },
        {
            "displayName": "Dato for førstegangsindlæggelse",
            "displayValue": "30/05/1995"
        },
        {
            "displayName": "Dato for indlæggelse",
            "displayValue": "30/05/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}