{
    "id": 194891,
    "title": "Bekendtgørelse om BVD hos kvæg",
    "documentTypeId": "60",
    "isSagsforlobPeriodValid": true,
    "shortName": "BEK nr 1331 af 30/11/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om BVD hos kvæg</p>\r\n<p class=\"Indledning2\">I medfør af § 27, stk. 2, § 29, § 30, stk. 1, 3, og 4, § 32, § 33, § 34, stk. 1, § 53, stk. 1, § 62 og § 70, stk. 3, i lov om hold af dyr, jf. lovbekendtgørelse nr. 925 af 3. juli 2017, fastsættes efter bemyndigelse i henhold til § 7, nr. 1, og § 10, stk. 1, nr. 1, i bekendtgørelse nr. 777 af 19. juni 2017 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definitioner</span>\r\n   </span>\r\n</p>\r\n<p class=\"Paragraf\" id=\"id3cc9d97d-20b1-40b2-b981-4fa92a649734\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id04dce83e-810e-4d0f-96d8-a02481ada246\">1)</span> BVD: Infektion hos kvæg med det virus, som kan forårsage sygdommene Bovin Virus Diarré og Mucosal Disease.</p>\r\n<p class=\"Liste1\">\r\n   <span class=\"Liste1Nr\" id=\"id58d34cc8-8098-4365-a5fd-70067fb70e93\">2)</span> PI-dyr (Persistent Inficerede): Kvæg, som immunologisk tolererer BVD-virus, og som huser og udskiller dette virus gennem hele deres levetid.</p>\r\n<p class=\"Liste1\">\r\n   <span class=\"Liste1Nr\" id=\"id50e345ab-ff46-47b8-91ff-a2752ecefe16\">3)</span> Besætning: En samling af dyr af samme dyreart, som anvendes til et bestemt formål, som er knyttet til et husdyrbrug, og som har en ejer i form af en fysisk eller juridisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i Europa-Parlamentets forordning (EF) nr. 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordning om animalske biprodukter). En kvægbesætning kan udgøres af 1 dyr.</p>\r\n<p class=\"Liste1\">\r\n   <span class=\"Liste1Nr\" id=\"id4c0b4514-0721-481b-a1ed-6df5b7644297\">4)</span> Brugeren: Enhver fysisk eller juridisk person, som midlertidigt eller permanent har ansvaret for en besætning.</p>\r\n<p class=\"Liste1\">\r\n   <span class=\"Liste1Nr\" id=\"idc5d37d45-168a-48cf-bc36-244c25e08853\">5)</span> Godkendt laboratorium: DTU Veterinærinstituttet eller et laboratorium godkendt af Fødevarestyrelsen til at udføre analyser for BVD i henhold til bekendtgørelse om godkendelse af veterinære laboratorier.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mistanke og anmeldepligt</span>\r\n   </span>\r\n</p>\r\n<p class=\"Paragraf\" id=\"id3d8facef-0361-4448-82ae-1ac8eb820d21\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ejeren eller brugeren af en besætning, skal straks tilkalde en dyrlæge ved mistanke om, at BVD forekommer blandt kvæg i besætningen.</p>\r\n<p class=\"Stk2\">\r\n   <span class=\"StkNr\" id=\"id5efdfcca-6c3b-40b5-9fb1-52f380be43c6\">Stk. 2.</span> Anmeldelse efter stk. 1 skal ske, når der i besætningen forekommer ét eller flere af nedenstående symptomer:</p>\r\n<p class=\"Liste1\">\r\n   <span class=\"Liste1Nr\" id=\"id28ddecae-142c-4f32-9bf1-c659973c2d38\">1)</span> omløbninger eller kastninger i uventet omfang, eventuelt efterfulgt af svagtfødte kalve eller kalve med medfødte centralnervøse forstyrrelser eller blindhed, eller</p>\r\n<p class=\"Liste1\">\r\n   <span class=\"Liste1Nr\" id=\"id7fb4936f-b9a5-4dec-9d06-d31de00f5417\">2)</span> diarre, appetitløshed, depression, feber, rindende øjne og næsebor, sår på mund- og næseslimhinde eller ydelsestab hos kreaturer i uventet omfang.</p>\r\n<p class=\"Paragraf\" id=\"id00da6bb7-0c33-4249-ac9f-45aaa32af585\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Opretholdes mistanken, eller får en dyrlæge i øvrigt i forbindelse med sit arbejde mistanke om forekomst af BVD, skal dyrlægen indsende prøver til undersøgelse på DTU Veterinærinstituttet.</p>\r\n<p class=\"Stk2\">\r\n   <span class=\"StkNr\" id=\"idd3562bc9-e953-47af-84fb-c45c3c24d73d\">Stk. 2.</span> Når dyrlægen har modtaget meddelelse om resultatet af undersøgelsen, skal dyrlægen underrette ejeren eller brugeren om resultatet.</p>\r\n<p class=\"Stk2\">\r\n   <span class=\"StkNr\" id=\"id6808c38e-45e4-4523-ad57-c10ebcefd000\">Stk. 3.</span> DTU Veterinærinstituttet, der har foretaget undersøgelse i henhold til stk. 1, skal meddele resultatet til Fødevarestyrelsen.</p>\r\n<p class=\"Paragraf\" id=\"iddab0d8a1-f7c4-415e-a476-8272b2b94507\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Mistænkt for at være smittet med BVD-virus er besætninger som beskrevet i § 2, stk. 2, nr. 1-2, og besætninger som:</p>\r\n<p class=\"Liste1\">\r\n   <span class=\"Liste1Nr\" id=\"idb378f9c8-7b86-454b-8394-e55e536c59fe\">1)</span> har haft smittefarlig kontakt med dyr, der anses for at være smittet med BVD-virus eller er mistænkt herfor,</p>\r\n<p class=\"Liste1\">\r\n   <span class=\"Liste1Nr\" id=\"id2a4cd8de-b0ea-46c5-9c5d-273d3414e26e\">2)</span> på et godkendt laboratorium, har fået påvist specifikke antistoffer mod BVD-virus i prøver fra dyr fra besætninger, der på prøvetidspunktet måtte anses for at være fri for antistoffer,</p>\r\n<p class=\"Liste1\">\r\n   <span class=\"Liste1Nr\" id=\"id61dc23e3-655c-4b00-98ab-a6e1017ee31f\">3)</span> på et godkendt laboratorium, har fået påvist betydende stigning i indholdet af specifikke antistoffer mod BVD-virus i tankmælk fra besætningen i forhold til tidligere undersøgelser af besætningens mælk, eller</p>\r\n<p class=\"Liste1\">\r\n   <span class=\"Liste1Nr\" id=\"ida62fe0e7-cdca-4403-ac2f-42e8c3032c7b\">4)</span> efter Fødevarestyrelsens skøn skal anses for at være smittet med BVD-virus.</p>\r\n<p class=\"Paragraf\" id=\"idd8c45f49-637f-4b15-bc50-ec33566c4ba4\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fødevarestyrelsen kan påbyde ejeren eller brugeren af besætningen at lade udtage blodprøver eller leverandørmælkeprøver fra hele eller dele af besætningen med henblik på undersøgelse for forekomst af BVD i forbindelse med risiko for smittespredning, områdeundersøgelser eller lignende.</p>\r\n<p class=\"Stk2\">\r\n   <span class=\"StkNr\" id=\"id7afd20ed-4258-4ff0-893a-ebd17751294a\">Stk. 2.</span> Fødevarestyrelsen kan i forbindelse med undersøgelsen påbyde, at der ikke må til- eller fraføres besætningen kvæg, før resultatet af undersøgelsen foreligger.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mistænkte besætninger</span>\r\n   </span>\r\n</p>\r\n<p class=\"Paragraf\" id=\"idd5bb8107-387b-465b-8745-bb17699ae36f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Når der i en besætning er mistanke om smitte med BVD-virus, jf. §§ 2 og 4, pålægges besætningen et offentligt tilsyn, der kan omfatte:</p>\r\n<p class=\"Liste1\">\r\n   <span class=\"Liste1Nr\" id=\"ida605ad75-c24c-4c9d-b116-9fd17b3eb7cb\">1)</span> Påbud om at lade besætningen eller dele af besætningen blodprøve eller på anden måde undersøge for BVD.</p>\r\n<p class=\"Liste1\">\r\n   <span class=\"Liste1Nr\" id=\"id5d29ef66-1c88-4592-944f-b8c450e7085f\">2)</span> Forbud mod at fraføre kvæg fra besætningen, uden Fødevarestyrelsens tilladelse.</p>\r\n<p class=\"Liste1\">\r\n   <span class=\"Liste1Nr\" id=\"ide4d6156e-e47d-4d71-9614-997199ccd753\">3)</span> Forbud mod at tilføre dyr af modtagelige arter til besætningen, uden Fødevarestyrelsens tilladelse.</p>\r\n<p class=\"Liste1\">\r\n   <span class=\"Liste1Nr\" id=\"id18649084-686b-44fb-a023-a57925321eb4\">4)</span> Forbud mod at lade køer eller kvier kælve på græs.</p>\r\n<p class=\"Liste1\">\r\n   <span class=\"Liste1Nr\" id=\"id0785c41b-8341-4b91-a2fc-96b4096f6f25\">5)</span> Forbud mod, at kvæg udstilles eller føres til fælles græsgang.</p>\r\n<p class=\"Liste1\">\r\n   <span class=\"Liste1Nr\" id=\"id0d035edc-20e7-49c9-8c6f-19349177362e\">6)</span> Påbud om, at mejeriet skal afhente mælk fra mistænkte besætninger sidst på ruten.</p>\r\n<p class=\"Liste1\">\r\n   <span class=\"Liste1Nr\" id=\"id2c675a3c-b4ad-4a48-b7e1-12335a036470\">7)</span> Påbud om, at aborterede fostre, dødfødte kalve og kvæg, der dør eller aflives, skal undersøges af en dyrlæge, medmindre Fødevarestyrelsen har meddelt fritagelse herfor.</p>\r\n<p class=\"Liste1\">\r\n   <span class=\"Liste1Nr\" id=\"idb27841b4-cd44-41ec-96d7-cf1502e2eca0\">8)</span> Påbud om at træffe forholdsregler, der har betydning for kontrollen med og bekæmpelsen af BVD, herunder vedrørende opstaldning, iværksætte gnaver- og insektbekæmpelse, rengøring og desinfektion, udbringning af gødning samt anvendelse af kontaminerede arealer og foderafgrøder.</p>\r\n<p class=\"Stk2\">\r\n   <span class=\"StkNr\" id=\"id9da98316-2d13-410b-b4a9-d695141fb0ef\">Stk. 2.</span> Ejeren eller brugeren af en mistænkt besætning skal orientere om mistanken til alle, der kommer i kontakt med besætningen, herunder til naboer med kvæg eller ejere af kvæg på nabomarker, ved levering til slagteri, mejeri eller destruktionsanstalt, indtil mistanken kan afkræftes.</p>\r\n<p class=\"Paragraf\" id=\"ida24170fb-fbeb-4d24-852f-c4cc63b19046\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Det offentlige tilsyn, jf. § 6, kan ophæves, når der ved undersøgelse af blodprøver fra besætningens dyr, der kunne være smittet, ikke påvises BVD-virus eller findes dyr, der kunne kælve med PI-dyr.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Smittede besætninger</span>\r\n   </span>\r\n</p>\r\n<p class=\"Paragraf\" id=\"ida8d1328c-314d-4890-ae6e-f9d92e008662\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En besætning skal anses for at være smittet med BVD-virus, hvis et godkendt laboratorium i materiale udtaget fra dyr i besætningen har påvist BVD-virus, serokonvertering eller betydende titerstigning i flere på hinanden følgende prøver.</p>\r\n<p class=\"Paragraf\" id=\"id65326c71-e170-44e1-83fe-7fa82fc7d1ae\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Hvis en besætning konstateres smittet med BVD-virus i henhold til § 8, skal ejeren eller brugeren af besætningen inden 45 dage have udarbejdet en handlingsplan for sanering af BVD. Handlingsplanen skal udarbejdes i samarbejde med BVD-administrationen ved SEGES. Planen skal godkendes af Fødevarestyrelsen.</p>\r\n<p class=\"Paragraf\" id=\"idc2e91c57-25ad-4f65-81bb-071b810af6f5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ejeren eller brugeren af en kvægbesætning, skal ved fund af PI-dyr foranledige, at dyret holdes isoleret fra øvrige dyr i besætningen efter Fødevarestyrelsens anvisning.</p>\r\n<p class=\"Paragraf\" id=\"id8aa95021-5b52-4bca-ace0-1ce9195a068e\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Når der i en besætning er konstateret smitte med BVD-virus i henhold til § 8, pålægges besætningen et offentlig tilsyn, der kan omfatte:</p>\r\n<p class=\"Liste1\">\r\n   <span class=\"Liste1Nr\" id=\"ide9568f61-da3d-44c8-aaf8-1c39ca81eebb\">1)</span> Påbud om at lade besætningen eller dele af besætningen blodprøve eller på anden måde undersøge for BVD.</p>\r\n<p class=\"Liste1\">\r\n   <span class=\"Liste1Nr\" id=\"idabbeafea-05cd-4f24-afea-f4d2062520e2\">2)</span> Forbud mod at fraføre kvæg fra besætningen uden Fødevarestyrelsens tilladelse.</p>\r\n<p class=\"Liste1\">\r\n   <span class=\"Liste1Nr\" id=\"id2e76670d-9760-4912-9dbb-9835d0fa7623\">3)</span> Forbud mod at tilføre dyr af modtagelige arter til besætningen uden Fødevarestyrelsens tilladelse.</p>\r\n<p class=\"Liste1\">\r\n   <span class=\"Liste1Nr\" id=\"idb184ad66-c4bd-4feb-838d-8b9e61e5fd5b\">4)</span> Forbud mod at lade køer eller kvier kælve på græs.</p>\r\n<p class=\"Liste1\">\r\n   <span class=\"Liste1Nr\" id=\"id67b5b0bc-827d-4448-b1cf-a3aeb71a56dc\">5)</span> Forbud mod, at kvæg udstilles eller føres til fælles græsgang.</p>\r\n<p class=\"Liste1\">\r\n   <span class=\"Liste1Nr\" id=\"id4cd6a4a4-c92e-48cc-8920-d1951a784c01\">6)</span> Påbud om, at mejeriet skal afhente mælk fra smittede besætninger sidst på ruten.</p>\r\n<p class=\"Liste1\">\r\n   <span class=\"Liste1Nr\" id=\"id4a9c1bd0-3d21-4363-b093-de82f0fa0392\">7)</span> Påbud om, at aborterede fostre, dødfødte kalve og kvæg, der dør eller aflives, skal undersøges af en dyrlæge, medmindre Fødevarestyrelsen har meddelt fritagelse herfor.</p>\r\n<p class=\"Liste1\">\r\n   <span class=\"Liste1Nr\" id=\"idd4251179-0cd4-4f2f-9f4a-ec745ee01cc1\">8)</span> Påbud om at træffe forholdsregler, der har betydning for kontrollen med og bekæmpelsen af BVD, herunder vedrørende opstaldning, iværksætte gnaver- og insektbekæmpelse, rengøring og desinfektion, udbringning af gødning samt anvendelse af kontaminerede arealer og foderafgrøder.</p>\r\n<p class=\"Stk2\">\r\n   <span class=\"StkNr\" id=\"id9f94952d-a5fe-4bbe-9241-a18fa8aecca9\">Stk. 2.</span> Ejeren eller brugeren af en smittet besætning, jf. stk. 1, skal orientere om smitten til alle, der kommer i kontakt med besætningen, herunder til naboer med kvæg eller ejere af kvæg på nabomarker, ved levering til slagteri, mejeri eller destruktionsanstalt, indtil det offentlige tilsyn er hævet, jf. § 12, samt til personer, der har købt dyr fra ejendommen inden for de sidste 12 måneder før, mistanken om BVD-smitte er opstået.</p>\r\n<p class=\"Paragraf\" id=\"id193ecfd2-9837-4255-88e7-f4d9775e17fa\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Det offentlige tilsyn, jf. § 11, kan ophæves, når besætningen anses for BVD-fri.</p>\r\n<p class=\"Stk2\">\r\n   <span class=\"StkNr\" id=\"id7398b88c-98a8-45d4-9d54-121359ee1792\">Stk. 2.</span> En besætning anses for BVD-fri, når der ved undersøgelse af blodprøver fra besætningens dyr, der kunne være smittet, ikke påvises BVD-virus eller findes dyr, der kunne kælve med PI-dyr.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Transport af dyr fra mistænkte eller smittede besætninger</span>\r\n   </span>\r\n</p>\r\n<p class=\"Paragraf\" id=\"id48875d5b-6f64-4b75-83af-c4149a44d46a\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Kvæg, der efter tilladelse af Fødevarestyrelsen kan fraføres besætningen under offentligt tilsyn, skal være ledsaget af en af Fødevarestyrelsen godkendt passérseddel, jf. § 6, stk. 1, nr. 2, og § 11, stk. 1, nr. 2.</p>\r\n<p class=\"Stk2\">\r\n   <span class=\"StkNr\" id=\"ideb13ed1e-9fee-4726-b5bc-8a0854661fa5\">Stk. 2.</span> Ved afhentning og transport af kvæg skal dyr fra en mistænkt eller smittet besætning jf. § 6 og § 11 afhentes sidst på ruten.</p>\r\n<p class=\"Stk2\">\r\n   <span class=\"StkNr\" id=\"id1cd3aa79-e4f2-46fa-972b-bc8678b83728\">Stk. 3.</span> Efter aflæsning af dyrene skal den person, der har ansvaret for transporten, sikre, at transportmidlet og genstande, der har været brugt i forbindelse med transporten, rengøres og desinficeres.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Overvågning</span>\r\n   </span>\r\n</p>\r\n<p class=\"Paragraf\" id=\"id8ddbb100-79cd-4b8c-934e-22d7bc2b293d\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Fra samtlige mælkeleverende besætninger skal mejeriet udtage leverandørmælkeprøver til undersøgelse for antistoffer mod BVD-virus efter SEGES risikobaserede overvågningsprogram, som er godkendt af Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"idde6f1aa3-dbc6-47d4-a772-2e901aece717\">Stk. 2.</span> Fra samtlige mælkeleverende besætninger, der har indsat kvæg fra EU- og samhandelslande eller 3. lande i besætningen, skal mejeriet månedligt udtage leverandørmælkeprøver i de følgende 12 måneder til undersøgelse for antistoffer mod BVD-virus.</p>\r\n<p class=\"Stk2\">\r\n   <span class=\"StkNr\" id=\"ideb5193fe-0451-4961-91d3-8b4e5a71a057\">Stk. 3.</span> Fra mælkeleverende besætninger, der leverer mælk til et mejeri, som ikke er beliggende her i landet, er det ejeren eller brugeren af besætningen, der skal sikre, at mælkeprøver, jf. stk. 1 og 2, udtages og indsendes til undersøgelse. Prøverne skal udtages af en uvildig person og udtages som en repræsentativ prøve af tankmælken. Indsendelsen af mælken skal ske efter aftale med laboratoriet og på en sådan måde, at mælken kan undersøges, når den ankommer til laboratoriet.</p>\r\n<p class=\"Paragraf\" id=\"id248af6d3-3e7c-4b06-a52d-bb39cb6e41c9\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fra samtlige ikke-mælkeleverende besætninger der slagter dyr, skal slagteriet udtage slagteblodprøver til undersøgelse for antistoffer mod BVD-virus efter SEGES risikobaserede overvågningsprogram, som er godkendt af Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id2578bb06-fd43-4c57-ab76-e999ab3cb6f2\">Stk. 2.</span> Fra samtlige ikke-mælkeleverende besætninger, der har indsat kvæg fra EU- og samhandelslande eller 3. lande i besætningen, skal der i de følgende 12 måneder månedligt udtages en blodprøve fra to dyr til undersøgelse for antistoffer mod BVD-virus. Hvis der slagtes dyr fra besætningen, kan blodprøverne udtages som slagteblodprøver.</p>\r\n<p class=\"Paragraf\" id=\"id6586ad64-d204-44f5-9b49-6e1e1333b823\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> De i § 15 nævnte blodprøver skal efter udtagelse opbevares på køl og sendes til undersøgelse senest 4 hverdage efter udtagelsen.</p>\r\n<p class=\"Stk2\">\r\n   <span class=\"StkNr\" id=\"idd835945a-c031-45eb-bd85-30d58a4013d5\">Stk. 2.</span> Slagterierne, jf. § 15, stk. 1, skal etablere rutiner til kontrol af leverede kvægs oprindelse og identitet samt udtagning og fremsendelse af blodprøver. For at sikre, at prøvesvaret refererer til det prøvede dyr, skal det udtagne prøvemateriale, resultatet af undersøgelsen og de data, som leveres til det Centrale Husdyrbrugsregister (CHR), ske med reference til dyrets CKR-nummer. Etiketter på prøvebeholdere og eventuelle tilhørende blanketter skal kunne aflæses maskinelt.</p>\r\n<p class=\"Stk2\">\r\n   <span class=\"StkNr\" id=\"idea492478-12bd-4473-abcd-359d6bfc85e8\">Stk. 3.</span> De i stk. 2 nævnte rutiner skal beskrives skriftligt og skal forelægges for Fødevarestyrelsen til godkendelse.</p>\r\n<p class=\"Stk2\">\r\n   <span class=\"StkNr\" id=\"id0ea35c2b-8f48-42e7-85bf-d69867d59754\">Stk. 4.</span> De i § 14 nævnte leverandørmælkeprøver og de i § 5, stk. 1, § 6, stk. 1, nr. 1, § 11, stk. 1, nr. 1, og § 15 nævnte blodprøver skal undersøges på et godkendt laboratorium.</p>\r\n<p class=\"Stk2\">\r\n   <span class=\"StkNr\" id=\"idf6fb5ebf-99f2-459b-aa03-1a919934cc9e\">Stk. 5.</span> Findes de i stk. 1 nævnte prøver positive, fra besætninger, der på prøvetidspunktet måtte anses for at være fri for antistoffer, skal dette resultat bekræftes ved undersøgelse på DTU Veterinærinstituttet.</p>\r\n<p class=\"Stk2\">\r\n   <span class=\"StkNr\" id=\"idad4b7f62-b909-4f50-9be5-0ad43b96647e\">Stk. 6.</span> Resultatet af de i stk. 1 nævnte prøver skal indberettes til CHR.</p>\r\n<p class=\"Stk2\">\r\n   <span class=\"StkNr\" id=\"id994e1de4-e619-4b1f-8d60-88680844e19e\">Stk. 7.</span> De i § 14 og § 15 nævnte blodprøver og mælkeprøver kan anvendes til overvågning for andre sygdomme samt til brug ved veterinære beredskabsøvelser.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Vaccination</span>\r\n   </span>\r\n</p>\r\n<p class=\"Paragraf\" id=\"id172673e2-5f08-40e1-86ef-f86f5e23d8c2\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Vaccination mod BVD er ikke tilladt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udgifter og erstatning</span>\r\n   </span>\r\n</p>\r\n<p class=\"Paragraf\" id=\"id20d9f25e-21f3-4617-b839-c9911355ef53\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Udgifter til udførelse af foranstaltninger truffet i medfør af denne bekendtgørelse og erstatning afholdes efter reglerne i bekendtgørelse om erstatning og udgifter ved bekæmpelse og forebyggelse af husdyrsygdomme.</p>\r\n<p class=\"Stk2\">\r\n   <span class=\"StkNr\" id=\"ide4a92832-cbfc-47a9-953d-9738f3b5a15d\">Stk. 2.</span> Alle andre udgifter end de i stk. 1 nævnte er Fødevarestyrelsen uvedkommende.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf og ikrafttrædelse</span>\r\n   </span>\r\n</p>\r\n<p class=\"Paragraf\" id=\"id1696f9e4-e6f8-4d2e-ac7f-23882cc53327\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id3a15a80e-5468-42a9-b1f2-bafcc462f532\">1)</span> overtræder § 2, § 3, § 6, stk. 2, § 9, § 10, § 11, stk.2, eller §§ 13-17, eller</p>\r\n<p class=\"Liste1\">\r\n   <span class=\"Liste1Nr\" id=\"id78986c66-044f-4653-bc3d-fddcf58351e7\">2)</span> undlader at efterkomme påbud eller forbud efter § 5, § 6, stk. 1 eller § 11, stk. 1.</p>\r\n<p class=\"Stk2\">\r\n   <span class=\"StkNr\" id=\"id7b172531-89ba-46e1-97d4-29bb6531e088\">Stk. 2.</span> Der kan pålægges selskaber og juridiske personer strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id6c1861b2-fec9-4623-baee-a6c11319e3ab\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"id115a10ea-a3ba-4e40-9edd-8106132fa135\">Stk. 2.</span> Bekendtgørelse nr. 1481 af 8. december 2015 om BVD hos kvæg ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 30. november 2017</p><p class=\"Sign1\" align=\"center\">Per S. Henriksen</p><p class=\"Sign2\" align=\"right\">/ Sibel Zuferov</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2017"
        },
        {
            "displayName": "Accession",
            "displayValue": "B20170133105"
        },
        {
            "displayName": "Entydig dokumentidentifikation",
            "displayValue": "CK001511"
        },
        {
            "displayName": "Dato for førstegangsindlæggelse",
            "displayValue": "01/12/2017"
        },
        {
            "displayName": "Dato for indlæggelse",
            "displayValue": "01/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1331"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "30/11/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br /> Fødevarestyrelsen, j.nr. 2017-14-31-00335"
        },
        {
            "displayName": "Stikord",
            "displayValue": "BVD, kvæg"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}