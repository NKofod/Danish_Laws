{
    "id": 213981,
    "title": "Vejledning til ansøgning om støtte fra ansøgningspuljen til udbredelse af ambulante tilbud om rådgivning vedrørende vold i nære relationer Ansøgningsfrist den 19. juni 2020",
    "documentTypeId": "180",
    "isSagsforlobPeriodValid": true,
    "shortName": "VEJ nr 9195 af 20/03/2020",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning til ansøgning om støtte fra ansøgningspuljen til udbredelse af ambulante tilbud om rådgivning vedrørende vold i nære relationer</p>\r\n<p class=\"UnderTitel2\">Ansøgningsfrist den 19. juni 2020</p>\r\n<p>\r\n</p>\r\n<p>\r\n   <span class=\"Bold\">INDHOLDSFORTEGNELSE</span>\r\n</p>\r\n<p>\r\n   <span class=\"Bold\">1 Indledning</span>\r\n</p>\r\n<p>\r\n   <span class=\"Bold\">2 Ansøgningspuljens formål</span>\r\n</p>\r\n<p>\r\n   <span class=\"Bold\">3 Ansøgerkreds</span>\r\n</p>\r\n<p>\r\n   <span class=\"Bold\">4 Målgruppe</span>\r\n</p>\r\n<p>\r\n   <span class=\"Bold\">5 Baggrund om ansøgningspuljen</span>\r\n</p>\r\n<p>\r\n   <span class=\"Bold\">6 Forventede resultater</span>\r\n</p>\r\n<p>\r\n   <span class=\"Bold\">7 Midler der kan søges om støtte til</span>\r\n</p>\r\n<p>\r\n   <span class=\"Bold\">8 Projektperiode</span>\r\n</p>\r\n<p>\r\n   <span class=\"Bold\">9 Tildelingskriterier og vurdering</span>\r\n</p>\r\n<p>\r\n   <span class=\"Bold\">10 Tilskudsberettigede udgifter</span>\r\n</p>\r\n<p>\r\n   <span class=\"Bold\">11 Ikke tilskudsberettigede udgifter</span>\r\n</p>\r\n<p>\r\n   <span class=\"Bold\">12 Udarbejdelse af budget</span>\r\n</p>\r\n<p>\r\n   <span class=\"Bold\">13 Ansøgningsfrist og -procedure</span>\r\n</p>\r\n<p>\r\n   <span class=\"Bold\">14 Statsstøtte</span>\r\n</p>\r\n<p>\r\n   <span class=\"Bold\">15 Bilagsoversigt</span>\r\n</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">1 Indledning</span>\r\n</p>\r\n<p>Der er med aftale om udmøntning af reserven til foranstaltninger på social-, sundheds og arbejdsmarkedsområdet for 2020-2023 afsat i alt 13,2 mio. kr. til en ansøgningspulje til udbredelse af ambulante tilbud om rådgivning vedrørende vold i nære relationer. Midlerne er afsat på finansloven for 2020 på § 15.75.05.10.</p>\r\n<p class=\"Overskriftsnummer2\">\r\n</p>\r\n<p class=\"Overskriftsnummer2\">\r\n   <span class=\"Bold\">2 Ansøgningspuljens formål</span>\r\n</p>\r\n<p>Ansøgningspuljens formål er at yde støtte til etablering af nye og udbredelse af eksisterende specialiserede tilbud om ambulant rådgivning til voldsudsatte og udøvere af vold i nære relationer.</p>\r\n<p class=\"Overskriftsnummer2\">\r\n</p>\r\n<p class=\"Overskriftsnummer2\">\r\n   <span class=\"Bold\">3 Ansøgerkreds</span>\r\n</p>\r\n<p>Ansøgningspuljens ansøgerkreds er private og frivillige organisationer, der har viden om rådgivning af målgruppen, herunder fx krisecentre. De private og frivillige organisationer kan eventuelt indgå i et partnerskab med kommuner. Kommuner kan kun søge i samarbejde med en privat og frivillig organisation.</p>\r\n<p>\r\n</p>\r\n<p>Det forventes, at to til fire projekter vil kunne opnå støtte fra ansøgningspuljen.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">4 Målgruppe</span>\r\n</p>\r\n<p>Ansøgningspuljens målgruppe er borgere fra 18 år og opefter, der har været udsat for vold i nære relationer, og evt. medfølgende børn, samt borgere fra 18 år og opefter, der udøver vold i nære relationer og evt. medfølgende børn.</p>\r\n<p>\r\n</p>\r\n<p>Nære relationer defineres til familien, hjemmet eller tidligere eller nuværende ægtefæller eller partnere, uanset om de er samboende. Derudover omfatter nære relationer også omsorgs-, kæreste- og familierelationer, både biologiske og ikke biologiske (Lev Uden Vold, 2018).</p>\r\n<p>\r\n</p>\r\n<p>Medfølgende børn defineres som målgruppens hjemmeboende børn under 18 år.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">5 Baggrund om ansøgningspuljen</span>\r\n</p>\r\n<p>Det anslås, at ca. 38.000 kvinder årligt er udsat for fysisk partnervold. Ca. 1.700 kvinder tog i 2017 ophold på krisecentre. Der er således en stor gruppe af kvinder uden for krisecentrene, som på en eller flere måder er udsat for vold. Det anslås også, at ca. 19.000 mænd årligt er udsat for fysisk partnervold.</p>\r\n<p>\r\n</p>\r\n<p>Med initiativet er det ønsket, at flere borgere bliver hjulpet, herunder borgere, der ikke i dag har et relevant tilbud om støtte. Det kan være borgere, der ikke i dag kommer på krisecentre, men som har brug for en anden rådgivning.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">6 Forventede resultater</span>\r\n</p>\r\n<p>Det forventes, at flere borgere inden for målgruppen får tilgodeset deres støttebehov ved ambulant rådgivning, herunder borgere der ikke i dag opsøger eller modtager ambulant rådgivning om vold i nære relationer.</p>\r\n<p>\r\n</p>\r\n<p>Hvis tilbuddet er en udbredelse af et eksisterende tilbud forventes det, at der kan ydes en indsats til endnu flere borgere, end de borgere, der i dag benytter tilbuddet. Det kan fx ske gennem opsporing af nye målgrupper, eller ved etablering af tilbud, der bliver tilgængelige på landsplan, således at flere borgere får adgang til ambulant rådgivning om vold i nære relationer.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">7 Projektets indhold</span>\r\n</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">7.1 Midler</span>\r\n</p>\r\n<p>Der kan søges om støtte fra ansøgningspuljen til dækning af udgifter til etablering af nye og udbredelse af eksisterende specialiserede tilbud om ambulant rådgivning til målgruppen, herunder til landsdækkende ambulante tilbud. Derudover kan der søges om midler til dækning af udgifter forbundet med indsamling af relevante data om målgruppen og dens progression med henblik på at vurdere om indsatsen med ambulant rådgivning hjælper til at forbedre forholdende for målgruppen.</p>\r\n<p>\r\n</p>\r\n<p>For en nærmere beskrivelse af tilskudsberettigede udgifter se vejledningens afsnit 10.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">8 Projektperiode</span>\r\n</p>\r\n<p>Midlerne skal anvendes i perioden 1. september 2020 til 31. august 2023. Projektperioden er op til 3 år.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">9 Tildelingskriterier og vurdering</span>\r\n</p>\r\n<p>Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.</p>\r\n<p>\r\n</p>\r\n<p>Tabel 1: Vurdering og tildelingskriterier</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"677\" style=\"border-collapse: collapse;\">\r\n                  <colgroup>\r\n                     <col width=\"175px\">\r\n                     </col>\r\n                     <col width=\"333px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">1.</span> <span class=\"Bold\">Ansøgerkreds, formål,  målgruppe og målsætninger</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Projektets ansøger, formål og målgruppe ligger inden for ansøgningspuljens ansøgerkreds, formål og målgruppe.</div>\r\n                        <div class=\"TabelTekst2\">• Ansøger opstiller konkrete målsætninger på borgerniveau.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">2.</span> <span class=\"Bold\">Projektets aktiviteter, metoder og indsatser</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Projektets aktiviteter, metoder og indsatser bidrager til opfyldelse af puljens formål og forventede resultater.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">3.</span> <span class=\"Bold\">Faglige krav</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Ansøger skal beskrive den helhedsorienterede indsats, rådgivning og støtte, der tilbydes til målgruppen.</div>\r\n                        <div class=\"TabelTekst2\">• Ansøger skal beskrive, hvordan der i projektet arbejdes med relevante metoder eller indsatser, der kan imødekomme målgruppens støttebehov.</div>\r\n                        <div class=\"TabelTekst2\">• Ansøger skal redegøre for organisationens faglige indsigt i rådgivning af målgruppen, samt plan for opsporing af målgruppen, herunder hvordan den opsøgende indsats tilrettelægges og målrettes kvinder og mænd, der ikke selv opsøger hjælp og rådgivning.</div>\r\n                        <div class=\"TabelTekst2\">• Ansøger skal beskrive tilbuddet med ambulant rådgivning, herunder tilbuddets målgruppe, organisering, implementering og forankring efter projektophør.</div>\r\n                        <div class=\"TabelTekst2\">• Hvis tilbuddet er en udbredelse af eksisterende specialiserede tilbud, skal det beskrives, hvordan tilbuddet vil blive udbredt til eksisterende eller nye målgrupper.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">4.</span> <span class=\"Bold\">Organisatoriske krav</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Ansøger skal beskrive projektets organisering, herunder et eventuelt samarbejde med flere aktører.</div>\r\n                        <div class=\"TabelTekst2\">• Ansøger skal løbende dokumentere og indsamle data om målgruppen og dens progression med henblik på at vurdere, om indsatsen medvirker til at forbedre forholdene for målgruppen.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">5.</span> <span class=\"Bold\">Budget</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Der er overensstemmelse mellem budgettet og planlagte aktiviteter, og udgiftsposterne er relevante og rimelige.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">\r\n                           <span class=\"Bold\">6.</span> <span class=\"Bold\">Sammenhæng</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\">\r\n                        <div class=\"TabelTekst2\">• Projektet udviser sammenhæng mellem projektets formål, målgruppe, indsats og metoder, organisering og ressourcer.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Vægtningskriterium</span>\r\n</p>\r\n<p>Foruden tildelingskriterierne vil der ved vurderingen af ansøgningerne blive lagt vægt på, at tilbuddene bidrager til, at målgruppen får adgang til ambulante tilbud i hele landet.</p>\r\n<p>\r\n</p>\r\n<p>Når ansøgningsskemaet udfyldes, skal ansøger beskrive nedenstående:</p>\r\n<p>\r\n</p>\r\n<p>\r\n   <span class=\"Underline\">Ad 1) Ansøgerkreds, formål og målgruppe:</span>\r\n</p>\r\n<p>Det vil blive vurderet, om ansøger ligger inden for ansøgningspuljens ansøgerkreds og om projektets formål og målgruppe ligger inden for ansøgningspuljens formål og målgruppe.</p>\r\n<p>\r\n</p>\r\n<p>Til brug for vurderingen skal det beskrives, hvordan projektet har til formål at etablere nye eller udbrede eksisterende specialiserede tilbud om ambulant rådgivning til voldsudsatte borgere i nære relationer eller borgere, der udøver vold i nære relationer eller til begge målgrupper.</p>\r\n<p>\r\n</p>\r\n<p>I tilfælde, hvor der søges i partnerskab mellem en frivillig eller privat organisation og en kommune skal det beskrives, hvordan projektet er organiseret og samarbejdet mellem NGO og kommune, deres opgaver, ansvarsområder mv. Hvis der søges i partnerskab, skal der med projektansøgningen vedlægges dokumentation for partnerskabet i form af en underskrevet aftale.</p>\r\n<p>\r\n</p>\r\n<p>Det er vigtigt, at det sandsynliggøres, at projektet medvirker til at fremme ansøgningspuljens formål.</p>\r\n<p>\r\n</p>\r\n<p class=\"BilagtekstListe\">Projektets målgruppe skal beskrives kort og præcist. Beskrivelsen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\">–</span> Hvem indgår i målgruppen? Det skal beskrives, hvad der kendetegner de borgere, som indgår i målgruppen af voldsudsatte eller voldsudøvere i nære relationer eller begge målgrupper og eventuelt medfølgende børn.</p>\r\n<p class=\"Liste1\">\r\n   <span class=\"Liste1Nr\">–</span> Det skal beskrives om der er fokus på udvidelse af målgrupper i eksisterende tilbud eller målgrupper i nye tilbud.</p>\r\n<p class=\"Liste1\">\r\n   <span class=\"Liste1Nr\">–</span> Hvis tilbuddet er en udbredelse af eksisterende specialiserede tilbud, skal det beskrives, hvordan tilbuddet vil blive udbredt til eksisterende eller nye målgrupper.</p>\r\n<p class=\"Liste1\">\r\n   <span class=\"Liste1Nr\">–</span> Det skal beskrives, hvor mange borgere fra målgruppen, der forventes at deltage i projektet? Det er vigtigt, at der gives et realistisk bud på, hvor mange henholdsvis mænd og kvinder og eventuelt medfølgende børn, der forventes at modtage ambulant rådgivning og støtte i projektet.</p>\r\n<p class=\"Liste1\">\r\n   <span class=\"Liste1Nr\">–</span> Hvordan vil antal deltagere fra målgruppen i projektet blive opgjort? Det skal beskrives, hvordan antallet af deltagere optælles.</p>\r\n<p class=\"Liste1\">\r\n   <span class=\"Liste1Nr\">–</span> Det skal overvejes, om der er særlige kønsmæssige, aldersmæssige, etniske eller andre perspektiver, der skal tages højde for i projektet. I så fald skal det beskrives.</p>\r\n<p>\r\n</p>\r\n<p>\r\n   <span class=\"Underline\">Ad 2) Projektets aktiviteter, metoder og indsatser</span>\r\n</p>\r\n<p>Det vil blive vurderet, om projektets aktiviteter, metoder og indsatser bidrager til opfyldelse af projektets formål og forventede resultater.</p>\r\n<p>\r\n</p>\r\n<p>Til brug for vurderingen skal de planlagte aktiviteter være klart beskrevet, og det skal beskrives, hvordan aktiviteterne hænger sammen med projektets formål og forventede resultater. Det skal beskrives, hvordan projektet vil imødekomme borgerens støttebehov, og hvordan støtten kan hjælpe borgeren hen imod et liv uden vold. Fx kan det beskrives, hvilke metoder, indsatser og strategier, som projektet vil benytte for at opnå projektets formål.</p>\r\n<p>Hvis tilbuddet også omfatter en indsats til målgruppens medfølgende børn, skal indsatsen til børnene og sammenhængen til målgruppens indsats beskrives.</p>\r\n<p>\r\n</p>\r\n<p>\r\n   <span class=\"Underline\">Ad 3) Faglige krav:</span>\r\n</p>\r\n<p>Det vil blive vurderet, om ansøger opfylder de faglige krav, der stilles i puljen.</p>\r\n<p>\r\n</p>\r\n<p>\r\n   <span class=\"Italic\">Helhedsorienteret indsats, rådgivning og støtte:</span>\r\n</p>\r\n<p>Selve indsatsen med ambulant rådgivning, der tilbydes målgruppen skal være beskrevet, herunder på hvilken måde indsatsen er helhedsorienteret.</p>\r\n<p>\r\n</p>\r\n<p>Der skal indgå en samlet beskrivelse af tilbuddet, herunder om tilbuddet er nyt eller om der er tale om udbredelse af eksisterende tilbud. Det skal beskrives, om tilbuddet er geografisk afgrænset eller udgør et landsdækkende tilbud, hvor borgere uanset bopæl, kan benytte sig af tilbuddet, eksempelvis i form af landsdækkende telefonisk rådgivningstilbud.</p>\r\n<p>\r\n</p>\r\n<p>\r\n   <span class=\"Italic\">Relevante metoder og indsatser:</span>\r\n</p>\r\n<p>Det skal beskrives, hvordan de valgte metoder og indsatser vil tilgodese målgruppens støttebehov.</p>\r\n<p>\r\n</p>\r\n<p>\r\n   <span class=\"Italic\">Organisationens kompetencer og opsporing af målgruppen:</span>\r\n</p>\r\n<p>Ansøger skal beskrive sin organisations viden og erfaring med målgruppen, ligesom der skal indgå en plan for opsporing og rekruttering af målgruppen, herunder opsporing af borgere, der ikke selv opsøger ambulante tilbud.</p>\r\n<p>\r\n</p>\r\n<p>\r\n   <span class=\"Italic\">Implementering og forankring efter projektophør:</span>\r\n</p>\r\n<p>Det skal beskrives, hvordan tilbuddet implementeres samt hvordan det forankres efter tilskudsperiodens ophør.</p>\r\n<p>Til brug for vurderingen skal det beskrives, hvordan projektet forventes at kunne videreføres efter projektophør.</p>\r\n<p>\r\n</p>\r\n<p>\r\n   <span class=\"Underline\">Ad 4) Organisatoriske krav:</span>\r\n</p>\r\n<p>Det vil blive vurderet, om ansøger opfylder de organisatoriske krav og krav til dokumentation, der stilles i puljen. Til brug for vurderingen skal projektets organisering, og eventuelt partnerskab, være beskrevet. Dette kan f.eks. gøres ved en beskrivelse af projektets organisationsstruktur samt en beskrivelse af de involverede projektmedarbejderes faglige baggrund. Ved samarbejde mellem flere aktører skal samarbejdet være udførligt beskrevet, herunder organisering, opgavefordeling og roller i projektperioden.</p>\r\n<p>\r\n</p>\r\n<p>Det skal oplyses, hvis der er en økonomisk interesse mellem ansøger og projektets samarbejdspartnere. Dette vil eksempelvis være tilfældet, hvis der er personsammenfald mellem projektets medarbejdere og leverandører.</p>\r\n<p>\r\n</p>\r\n<p>\r\n   <span class=\"Italic\">Indsamling af data om målgruppen og om opnåede resultater.</span>\r\n</p>\r\n<p>Ansøger forpligter sig til løbende at afrapportere om opnåede resultater i projektet, herunder om indsatsen bidrager til at forbedre forholdene for målgruppen. Ansøger skal i projektperioden indsamle data om målgruppen og dens progression på udvalgte parametre herunder eksempelvis trivsel og reduceret vold i nære relationer.</p>\r\n<p>\r\n</p>\r\n<p>\r\n   <span class=\"Underline\">Ad 5) Budget:</span>\r\n</p>\r\n<p>Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet. Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel. Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.</p>\r\n<p>\r\n</p>\r\n<p>Læs mere om krav til budgettet m.m. i vejledningens afsnit 10-12.</p>\r\n<p>\r\n</p>\r\n<p>\r\n   <span class=\"Underline\">Ad 6) Sammenhæng</span>\r\n</p>\r\n<p>Det vil blive vurderet, om der er sammenhæng mellem projektets formål, målgruppe, indsats, metoder, organisering og ressourcer.</p>\r\n<p>\r\n</p>\r\n<p>Vurderingen foretages på baggrund af ansøgers samlede beskrivelse af projektet under ovenstående tildelingskriterier.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">10 Tilskudsberettigede udgifter</span>\r\n</p>\r\n<p>Ansøger skal udvise <span class=\"Bold\">sparsommelighed</span> ved fastlæggelse af niveauerne i budgetposterne. Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p>\r\n</p>\r\n<p>1. <span class=\"Bold\">Lønudgifter</span> til aflønning af medarbejdere i projektet. Lønudgifter skal budgetteres med antal timer og sats pr. time. Lønudgifter må ikke inkluderes under andre budgetposter. Lønniveauet må ikke være højere end det, der er aftalt i overenskomster for arbejdet på området. Yderligere information kan fås ved henvendelse til de relevante fagforeninger. Hvis området ikke er dækket af en over-enskomst, må lønniveauet ikke være højere end det, der er aftalt i de statslige overenskomster for lignende arbejde.</p>\r\n<p>2. Udgifter til <span class=\"Bold\">honorarer til konsulenter.</span></p>\r\n<p>3. Udgifter til<span class=\"Bold\"> kompetenceudvikling af medarbejdere</span>.</p>\r\n<p>4. Udgifter til <span class=\"Bold\">formidling.</span></p>\r\n<p>5. Udgifter til <span class=\"Bold\">lokaler.</span></p>\r\n<p>6. Udgifter til<span class=\"Bold\"> kontorhold </span>( f.eks. mindre kontorartikler, porto mv.)</p>\r\n<p>7. <span class=\"Bold\">Materielanskaffelser</span> indtil 50.000 kr. pr. projektår (f.eks. indkøb af udstyr, køkkenmaskiner eller andet inventar). Såfremt der søges om tilskud til materielanskaffelser, skal formålet med anskaffelsen fremgå af ansøgningen eller i en note til budgettet.</p>\r\n<p>8. Udgifter til <span class=\"Bold\">revisor.</span> Der kan løbende afholdes udgifter til revisor.</p>\r\n<p>9. Udgifter til <span class=\"Bold\">lovpligtige forsikringer</span>, herunder arbejdsskadeforsikringer.</p>\r\n<p>10. Udgifter til <span class=\"Bold\">transport i egen bil.</span> Transportudgiften skal beregnes på baggrund af statens lave takst pr. km., jf. Moderniseringsstyrelsens Cirkulære om satsregulering for tjenesterejser. Udgifterne skal budgetteres med antal kilometer og takst pr. km.</p>\r\n<p>11. Udgifter til <span class=\"Bold\">offentlig transport.</span></p>\r\n<p>12. Andre <span class=\"Bold\">relevante udgifter</span> til projektets gennemførelse. Relevansen beskrives i en note til budgettet.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">11 Ikke tilskudsberettigede udgifter</span>\r\n</p>\r\n<p>Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p>\r\n</p>\r\n<p>1. <span class=\"Bold\">Materielanskaffelser </span>for over 50.000 kr<span class=\"Bold\">. </span>pr. projektår.</p>\r\n<p>2. Køb af <span class=\"Bold\">fast ejendom.</span></p>\r\n<p>3. <span class=\"Bold\">Anlægsudgifter</span> (f.eks. ombygning og renovering).</p>\r\n<p>4. Dækning af <span class=\"Bold\">underskud </span>eller anden gæld.</p>\r\n<p>5. Støtte til<span class=\"Bold\"> enkeltpersoners underhold.</span></p>\r\n<p>6. Aktiviteter, der<span class=\"Bold\"> fuldt ud er finansieret </span>fra anden side.</p>\r\n<p>7. <span class=\"Bold\">Generelle uddannelses- og kursusaktiviteter </span>for frivillige</p>\r\n<p>8. Aktiviteter eller tilsvarende til personer<span class=\"Bold\"> uden lovligt ophold.</span></p>\r\n<p>9. Projekter forankret i<span class=\"Bold\"> udlandet samt Grønland og Færøerne.</span></p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">12 Udarbejdelse af budget</span>\r\n</p>\r\n<p>\r\n</p>\r\n<p>Budgettet skal være realistisk, sparsommeligt og leve op til de krav, der er til udgiftstyper og niveauer.</p>\r\n<p>\r\n</p>\r\n<p>Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.</p>\r\n<p>\r\n</p>\r\n<p>Det er vigtigt, at følgende oplysninger angives i budgettet:</p>\r\n<p>• Projektets titel</p>\r\n<p>• Ansøgers identifikation (CVR-nummer)</p>\r\n<p>• Ansøgers navn og adresse</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Krav til budgettet</span>\r\n</p>\r\n<p>Udgifter skal specificeres i budgettet. Udgifter kan ikke samles i overordnede budgetposter som overhead, administrationsbidrag og diverse. Der kan ikke budgetteres med uforudsete udgifter. Det skal også være udgifter, som afholdes, når der er modtaget tilskud. Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Periodiserede budgetter</span>\r\n</p>\r\n<p>Udgifterne skal periodiseres, således at udgiften budgetteres i de projektår, hvor projektet har udgifter. Hvis der f.eks. er en ansat projektleder i projektet, opgøres lønnen, som den afholdes, én gang i hvert projektår.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Enhedspriser</span>\r\n</p>\r\n<p>Alle udgiftsposter skal så vidt muligt udspecificeres i antal enheder og pris pr. enhed. Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de projektår, hvor konferencerne og dermed udgifterne forventes afholdt.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Noter til budgettet</span>\r\n</p>\r\n<p>Ved behov skal der udarbejdes forklarende noter til de udgiftsposter, som anføres i budgettet. Hvis en af budgetposterne f.eks. er ”Seminar”, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv. Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Moms</span>\r\n</p>\r\n<p>Kommuner kan ikke få tilskud til dækning af moms, da momsen refunderes af momsudligningsordningen. Alle udgifter skal derfor i budgettet være ekskl. moms.</p>\r\n<p>\r\n</p>\r\n<p class=\"Overskriftsnummer2\">\r\n   <span class=\"Bold\">13 Ansøgningsfrist og -procedure</span>\r\n</p>\r\n<p>Ansøgningsfristen er den 19. juni 2020 kl. 12.00. Efter dette tidspunkt kan ansøgninger ikke længere fremsendes.</p>\r\n<p>\r\n</p>\r\n<p>Det forventes, at ansøgerne får svar på ansøgningen i september 2020.</p>\r\n<p>\r\n</p>\r\n<p>Socialfaglige spørgsmål kan stilles til Pernille Hou på e-mail psho@socialstyrelsen.dk. eller Lise Barlach på e-mail: lba@socialstyrelsen.dk.</p>\r\n<p>Spørgsmål om administration af ansøgningspuljen kan stilles til Christine Høstbo på e-mail chos@socialstyrelsen.dk.</p>\r\n<p>\r\n</p>\r\n<p>Tekniske spørgsmål om Tilskudsportalen kan sendes til tilskudsforvaltningen@socialstyrelsen.dk.</p>\r\n<p>\r\n</p>\r\n<p>Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed på www.socialstyrelsen.dk. For yderligere information om ansøgningsprocessen henvises til vejledningen herom på socialstyrelsens hjemmeside.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Bilag til ansøgningen</span>\r\n</p>\r\n<p>Der foretages en vurdering af projektet ud fra oplysningerne i ansøgningen og budgettet, herunder evt. budgetnoter. Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.</p>\r\n<p>\r\n</p>\r\n<p>Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">Tekniske problemer i forbindelse med indsendelse af ansøgning</span>\r\n</p>\r\n<p>Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail (tilskudsforvaltning@socialstyrelsen.dk) inden ansøgningsfristens udløb, samt kunne fremvise dokumentation for det it-tekniske problem, for at ansøgningen kan komme i betragtning.</p>\r\n<p>\r\n</p>\r\n<p>I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.</p>\r\n<p class=\"Overskriftsnummer2\">\r\n</p>\r\n<p class=\"Overskriftsnummer2\">\r\n   <span class=\"Bold\">14 Statsstøtte</span>\r\n</p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked. Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 20. marts 2020</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Anna Jin Rolfgaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/04/2020"
        },
        {
            "displayName": "Accession",
            "displayValue": "C20200919560"
        },
        {
            "displayName": "Entydig dokumentidentifikation",
            "displayValue": "CY000437"
        },
        {
            "displayName": "Dato for førstegangsindlæggelse",
            "displayValue": "08/04/2020"
        },
        {
            "displayName": "Dato for indlæggelse",
            "displayValue": "08/04/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9195"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "20/03/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., Socialstyrelsen, j.nr. 2020-2917"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}