{
    "id": 108876,
    "title": "1994 BTL 89   BETÆNKNING OVER FORSLAG TIL LOV OM ÆNDRING AF LOV OM BESKATNINGEN AF   PENSIONSORDNINGER M.V. (INVALIDEFORSIKRINGER)    NR L 89 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 89",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 89 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskatningen af  \r\n\r\n pensionsordninger m.v. (Invalideforsikringer) <BR>  \r\n\r\n Nr L 89 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19941213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>AMP-samarbejdet, </P>  \r\n\r\n<P>Arbejdsmarkedspensionsrådet, </P>  \r\n\r\n<P>Assurandør-Societetet, </P>  \r\n\r\n<P>Dansk Assurance Service A/S, </P>  \r\n\r\n<P>Dansk Tandlægeforening, </P>  \r\n\r\n<P>Dansk Tandlægeforenings Administrationsfond, </P>  \r\n\r\n<P>Finansrådet og </P>  \r\n\r\n<P>Foreningen af Registrerede Revisorer. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Lovforslaget ønskes til fornyet udvalgsbehandling mellem 2. og 3.  \r\n\r\n behandling. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod de  \r\n\r\n stillede ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 2 <B>1)</B> I <I>stk. 2, 3</I> og <I>4</I> ændres &#187;den 30.  \r\n\r\n november 1994&#171; til: &#187;den 1. januar 1996&#171;. </P>  \r\n\r\n<P> <B>2)</B> I <I>stk. 3</I> ændres &#187;stk. 4 og 5&#171; til: &#187;stk.  \r\n\r\n 4-7&#171;. </P>  \r\n\r\n<P> <B>3)</B> I <I>stk. 4</I> ændres &#187;indkomståret 1995&#171; til:  \r\n\r\n &#187;indkomståret 1996&#171;. </P>  \r\n\r\n<P> <B>4)</B> I <I>stk. 4</I> indsættes efter 1. pkt. som nyt punktum: </P>  \r\n\r\n<P>&#187;For forsikringer, som efter de pr. 1. januar 1995 gældende  \r\n\r\n forsikringsretlige regler kan etableres i et livsforsikringsselskab eller en  \r\n\r\n pensionskasse, finder pensionsbeskatningslovens §§ 18 og 19 heller ikke  \r\n\r\n anvendelse for indkomståret 1995.&#171; </P>  \r\n\r\n<P> <B>5)</B> Efter stk. 4 indsættes som nyt stykke: </P>  \r\n\r\n<P> <I>&#187;Stk. 5.</I> Stk. 4 finder ikke anvendelse, hvis  \r\n\r\n forsikringstageren har anmeldt invaliditeten inden den 1. januar 1996.&#171;  \r\n\r\n</P>  \r\n\r\n<P>Stk. 5 bliver herefter stk. 6. </P>  \r\n\r\n<P> <B>6)</B> I <I>stk. 5,</I> der bliver stk. 6, udgår ordene &#187;, der er  \r\n\r\n oprettet før den 30. november 1994&#171;. </P>  \r\n\r\n<P> <B>7)</B> I <I>stk. 5,</I> der bliver stk. 6, indsættes efter 1. pkt. som  \r\n\r\n nyt punktum: </P>  \r\n\r\n<P>&#187;Indtil den 1. januar 1996 finder pensionsbeskatningslovens § 41,  \r\n\r\n stk. 3, nr. 3, dog fortsat anvendelse ved overførsel fra en ordning, der er  \r\n\r\n oprettet inden den 30. november 1994, til en ordning, der efter de pr. 1.  \r\n\r\n januar 1995 gældende forsikringsretlige regler ikke kan etableres i et  \r\n\r\n livsforsikringsselskab eller en pensionskasse.&#171; </P>  \r\n\r\n<P> <B>8)</B> Efter stk. 5, der bliver stk. 6, indsættes som nyt stykke: </P>  \r\n\r\n<P> <I>&#187;Stk. 7.</I> Fra og med den 13. december 1994 finder  \r\n\r\n pensionsbeskatningslovens §§ 18 og 19 ikke anvendelse for forsikringer i  \r\n\r\n skadesforsikringsselskaber, hvis indbetalingen til skadesforsikringsselskabet  \r\n\r\n må anses for at hidrøre fra en udbetaling fra en tilsvarende ordning i et  \r\n\r\n livsforsikringsselskab eller en pensionskasse.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-8 Ved lovforslaget er det anset for vigtigt hurtigst muligt at  \r\n\r\n stoppe for, at fradragsberettigede invalideforsikringer kan etableres i eller  \r\n\r\n overføres til realrenteafgiftsfri skadesforsikringsselskaber. På denne  \r\n\r\n baggrund er det fastsat, at de nye regler skal finde anvendelse for  \r\n\r\n forsikringer, der oprettes den 30. november 1994 eller senere. Endvidere er  \r\n\r\n det fastsat, at fradragsretten for eksisterende invalideforsikringer i  \r\n\r\n skadesforsikringsselskaber ophæves med virkning fra og med indkomståret 1995.  \r\n\r\n</P>  \r\n\r\n<P>Lovforslaget indebærer, at fradragsberettigede invalideforsikringer  \r\n\r\n fremover skal oprettes i livsforsikringsselskaber. Endvidere vil eksisterende  \r\n\r\n invalideforsikringer skulle overføres til et livsforsikringsselskab for at  \r\n\r\n bevare fradragsretten. </P>  \r\n\r\n<P>Det er i flere henvendelser om lovforslaget blevet påpeget, at  \r\n\r\n livsforsikringsselskaber efter de gældende forsikringsmæssige regler ikke kan  \r\n\r\n tegne helt de samme invalideforsikringer, som skadesforsikringsselskaber kan.  \r\n\r\n Det vil sige, at der kan være personer, der ikke uden videre kan tegne en  \r\n\r\n invalideforsikring i et livsforsikringsselskab. Endvidere kan der være  \r\n\r\n personer, der ikke uden videre vil kunne få overført deres eksisterende  \r\n\r\n invalideforsikringer til et livsforsikringsselskab. </P>  \r\n\r\n<P>I denne forbindelse har erhvervsministeren givet tilsagn om at foretage en  \r\n\r\n ændring af forsikringsvirksomhedsloven, således at livsforsikringsselskaberne  \r\n\r\n får mulighed for at tegne de invalideforsikringer, der i dag kun kan tegnes i  \r\n\r\n skadesforsikringsselskaber. </P>  \r\n\r\n<P>Erhvervsministeren behøver tid til at foretage den nødvendige ændring. På  \r\n\r\n denne baggrund foreslås, at lovforslagets virkningstidspunkt udsættes til 1.  \r\n\r\n januar 1996. Herved vil også pensionsinstitutterne få tid til at indrette sig  \r\n\r\n på udvidelsen af produkterne. </P>  \r\n\r\n<P>Ændringen betyder som udgangspunkt, at det i et år stadig er muligt at  \r\n\r\n tegne fradragsberettigede invalideforsikringer i et skadesforsikringsselskab.  \r\n\r\n Endvidere udskydes også ophævelsen af fradragsadgangen, således at den efter  \r\n\r\n ændringsforslaget først skal have virkning fra og med indkomståret 1996. </P>  \r\n\r\n<P>Der er dog en del invalideforsikringer, der allerede efter de gældende  \r\n\r\n forsikringsretlige regler kunne være etableret i et livsforsikringsselskab,  \r\n\r\n herunder som en komplementær forsikring tilknyttet en livsforsikring. Dette  \r\n\r\n gælder bl.a. de forsikringer, der er overført fra en allerede etableret  \r\n\r\n ordning i et livsforsikringsselskab eller en pensionskasse. For så vidt angår  \r\n\r\n disse forsikringer, foreslås det at fastholde lovforslagets  \r\n\r\n virkningstidspunkt med hensyn til ophævelsen af fradragsadgangen. For disse  \r\n\r\n forsikringer vil fradragsadgangen således stadig blive ophævet fra og med  \r\n\r\n indkomståret 1995, jf. ændringsforslag nr. 4. </P>  \r\n\r\n<P>I tilslutning til udskydelsen af lovens virkningstidspunkt med hensyn til  \r\n\r\n fradragsretten for allerede eksisterende invalideforsikringer foreslås det at  \r\n\r\n opretholde fradragsretten generelt for de forsikringstagere, der inden den 1.  \r\n\r\n januar 1996 har anmeldt invaliditet over for forsikringsselskabet, jf.  \r\n\r\n ændringsforslag nr. 5. </P>  \r\n\r\n<P>Disse personer vil ellers kunne blive utilsigtet ramt af lovforslaget,  \r\n\r\n hvis de på et senere tidspunkt bliver i stand til at tage arbejde. På dette  \r\n\r\n tidspunkt vil denne forsikringstager formentlig ikke kunne tegne en ny  \r\n\r\n forsikring i et livsforsikringsselskab, og lovforslaget ville derfor kunne  \r\n\r\n fratage denne person muligheden for at kunne tegne en fradragsberettiget  \r\n\r\n invalideforsikring. </P>  \r\n\r\n<P>Ændringsforslagene berører som udgangspunkt ikke virkningstidspunktet for  \r\n\r\n ophævelsen af muligheden for skattefri overførsel af forsikringer til  \r\n\r\n skadesforsikringsselskaber. Både for eksisterende og for nyoprettede  \r\n\r\n forsikringer ophæves denne mulighed med virkning fra 30. november 1994, idet  \r\n\r\n bestemmelsen i lovforslagets § 2, stk. 5, får generel virkning for alle  \r\n\r\n forsikringer oprettet både før og efter den 30. november 1994, jf.  \r\n\r\n ændringsforslag nr. 6. </P>  \r\n\r\n<P>Nogle pensionsinstitutter overfører løbende en del af den årlige præmie  \r\n\r\n til en invalidedækning i et skadesforsikringsselskab. Denne overførsel sker  \r\n\r\n skattefrit med hjemmel i pensionsbeskatningslovens § 41, stk. 3, nr. 3. Også  \r\n\r\n for sådanne ordninger kan det tænkes, at der er tale om ordninger i  \r\n\r\n skadesforsikringsselskaber, der efter de gældende forsikringsretlige regler  \r\n\r\n ikke kan etableres i et livsforsikringsselskab. </P>  \r\n\r\n<P>Idet disse pensionsinstitutter derfor også kan være afhængige af den af  \r\n\r\n erhvervsministeren bebudede ændring af forsikringslovgivning, foreslås det i  \r\n\r\n endnu et år at give mulighed for skattefri overførsel af årets præmie til en  \r\n\r\n ordning i et skadesforsikringsselskab, der ikke efter de gældende  \r\n\r\n forsikringsretlige regler kan etableres i et livsforsikringsselskab eller en  \r\n\r\n pensionskasse, jf. ændringsforslag nr. 7. Udsættelsen skal ifølge forslaget  \r\n\r\n kun gælde ordninger, der er oprettet inden den 30. november 1994. </P>  \r\n\r\n<P>Lovforslagets § 2, stk. 5, regulerer kun skattefri overførsler med hjemmel  \r\n\r\n i pensionsbeskatningslovens § 41. Såfremt § 41 ikke anvendes, vil en  \r\n\r\n overførsel af en forsikring være at anse for henholdsvis en skattepligtig  \r\n\r\n udbetaling og en fradragsberettiget indbetaling. </P>  \r\n\r\n<P>På denne baggrund foreslås det i et nyt stk. 7 at fastsætte, at fra og med  \r\n\r\n den 13. december 1994 finder pensionsbeskatningslovens §§ 18 og 19 ikke  \r\n\r\n anvendelse ved indbetaling til skadesforsikringsselskaber, i det omfang  \r\n\r\n indbetalingen må anses for at hidrøre fra en udbetaling fra en ordning i et  \r\n\r\n livsforsikringsselskab eller en pensionskasse. Herefter vil det heller ikke  \r\n\r\n være muligt at foretage en skattepligtig overførsel af en forsikring fra et  \r\n\r\n livsforsikringsselskab til et skadesforsikringsselskab. Der kan henvises til  \r\n\r\n ændringsforslag nr. 8. </P>  \r\n\r\n<P>Det er den primære hensigt med ændringsforslagene at sikre, at ingen  \r\n\r\n forsikringstagere bliver utilsigtet ramt af lovforslaget. Hvis det mod  \r\n\r\n forventning skulle vise sig, at der efter den ændrede lovgivning på  \r\n\r\n forsikringsområdet vil være eksisterende invalideforsikringer, som alligevel  \r\n\r\n bliver ramt utilsigtet, er regeringen indstillet på at tage spørgsmålet om  \r\n\r\n disse forsikringers videreførsel op til fornyet overvejelse. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. Endvidere </P>  \r\n\r\n<P>har udvalget modtaget en skriftlig henvendelse fra Finansrådet. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> og vil stemme imod de stillede  \r\n\r\n ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 2 <B>1)</B>  <I>Stk. 4, 2. pkt.,</I> affattes således: </P>  \r\n\r\n<P>&#187;For indkomståret 1995 finder pensionsbeskatningslovens §§ 18 og 19  \r\n\r\n alene anvendelse på forfaldne præmier, som højst må dække risikoen for et år  \r\n\r\n frem i tiden, og kun, når præmierne betales til en ordning i et  \r\n\r\n skadesforsikringsselskab, som ikke umiddelbart kan etableres i et  \r\n\r\n livsforsikringsselskab eller en pensionskasse.&#171; </P>  \r\n\r\n<P> <B>2)</B>  <I>Stk. 5</I> affattes således: </P>  \r\n\r\n<P> <I>&#187;Stk. 5.</I> Stk. 4 finder ikke anvendelse, hvis  \r\n\r\n forsikringstagerens invaliditet er indtrådt inden den 1. januar 1996.&#171;  \r\n\r\n</P>  \r\n\r\n<P> <B>3)</B>  <I>Stk. 6, 2. pkt.,</I> affattes således: </P>  \r\n\r\n<P>&#187;Indtil den 1. januar 1996 finder pensionsbeskatningslovens § 41,  \r\n\r\n stk. 3, nr. 3, dog fortsat anvendelse ved overførsel af forfaldne præmier,  \r\n\r\n som højst må dække risikoen for et år frem i tiden, og kun, når præmierne  \r\n\r\n overføres til en ordning i et skadesforsikringsselskab, som ikke umiddelbart  \r\n\r\n kan etableres i et livsforsikringsselskab eller en pensionskasse.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 Efter ændringsforslagene udsættes afskaffelsen af  \r\n\r\n fradragsretten for invalideforsikring i skadesforsikringsselskaber med et år  \r\n\r\n for de skadesforsikringer, som ikke umiddelbart kan oprettes i et  \r\n\r\n livsforsikringsselskab eller en pensionskasse, </P>  \r\n\r\n<P>Efter lovforslaget som vedtaget ved 2. behandling omfattede udsættelsen de  \r\n\r\n forsikringer, som efter de pr. 1. januar gældende regler kan etableres i et  \r\n\r\n livsforsikringsselskab eller en pensionskasse. </P>  \r\n\r\n<P>Ændringsforslagene skyldes, at selskaberne i en række tilfælde ikke altid  \r\n\r\n er i stand til umiddelbart at afklare mulighederne for at oprette nye  \r\n\r\n invalideforsikringer i livsforsikringsselskaberne i stedet for de tidligere  \r\n\r\n skadesforsikringer, selv om invalideforsikringer godt må oprettes i  \r\n\r\n livsforsikringsselskaberne. En sådan afklaring vil i mange tilfælde kræve  \r\n\r\n yderligere tid. </P>  \r\n\r\n<P>Som eksempel på selskaber, der ikke er omfattet af udsættelsen, kan  \r\n\r\n herefter nævnes selskaber, der tidligere har foretaget overførsel af sine  \r\n\r\n livsforsikringer til skadesforsikring efter § 41 i pensionsbeskatningsloven.  \r\n\r\n Hvis det har været muligt at overføre efter § 41 fra livsselskaber til  \r\n\r\n skadesforsikring, er det også muligt umiddelbart af overføre den anden vej.  \r\n\r\n</P>  \r\n\r\n<P>Med ændringsforslagene gives afkald på et utilsigtet provenu, der skønnes  \r\n\r\n at være yderst beskedent. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199414K00089"
        },
        {
            "displayName": "Entydig dokumentidentifikation",
            "displayValue": "CL000677"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}