{
    "id": 73296,
    "title": "Bekendtgørelse om faste råd og udvalg m.m. ved husholdningsseminarierne ",
    "documentTypeId": "60",
    "isSagsforlobPeriodValid": false,
    "shortName": "BEK nr 393 af 30/07/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om faste råd og udvalg m.m. ved  \r\n\r\n husholdningsseminarierne </H1>  \r\n\r\n<P></P>  \r\n\r\n<BR>  \r\n\r\n<P>I henhold til lov nr. 292 af 7. juni 1972, jfr. navnlig §§ 12 og 13, om  \r\n\r\n uddannelse af husholdningslærere fastsættes: </P>  \r\n\r\n<P> <I>Kapitel 1. Faste råd og udvalg.</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved husholdningsseminarierne oprettes der  \r\n\r\n lærerråd, de studerendes råd, fællesudvalg og faglige udvalg. </P>  \r\n\r\n<P> <I>Kapitel 2. Lærerråd og fællesudvalg.</I>  </P>  \r\n\r\n<P>Fælles bestemmelser (§§ 2-5). </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lærerråd og fællesudvalg konstituerer sig selv  \r\n\r\n for hvert undervisningsår. De fastsætter selv deres forretningsorden. </P>  \r\n\r\n<P CLASS=STK> <I>Stk. 2. </I> Medlemmerne har pligt til at deltage i møderne.  \r\n\r\n Andre kan indbydes til at deltage uden stemmeret. Forretningsordenen skal  \r\n\r\n indeholde bestemmelser om meddelelse af eventuelt forfald. Har et medlem ikke  \r\n\r\n deltaget i et møde, skal han gøre sig bekendt med protokollatet af mødet.  \r\n\r\n</P>  \r\n\r\n<P CLASS=STK> <I>Stk.3. </I> Der føres protokol ved møderne. I protokollen  \r\n\r\n indføres forretningsordenen samt for lærerrådet medlemmernes antal og for  \r\n\r\n fællesudvalget navnene på medlemmerne og eventuelle suppleanter, og hvem de  \r\n\r\n repræsenterer. For hvert møde angives, hvem der har deltaget i mødet,  \r\n\r\n dagsordenen, eventuelt hovedpunkter af forhandlingerne, vedtagelserne og  \r\n\r\n efter kort diktat eventuelle mindretalsudtalelser. Er der holdt afstemning,  \r\n\r\n angives dennes emne og antallet af stemmer (ja, nej, stemmer ikke).  \r\n\r\n Protokollatet for hvert møde oplæses og godkendes inden mødets slutning og  \r\n\r\n underskrives af mødets leder og protokolfører. Mindretalsudtalelser  \r\n\r\n underskrives af den eller dem, der har afgivet dem. </P>  \r\n\r\n<P CLASS=STK> <I>Stk. 4. </I> Protokollen skal opbevares på seminariet og  \r\n\r\n skal efter anmodning forevises medlemmer af lærerrådet eller fællesudvalget.  \r\n\r\n</P>  \r\n\r\n<P CLASS=STK> <I>Stk. 5. </I> Forelægges en sag, der har været behandlet i  \r\n\r\n lærerrådet eller fællesudvalget, for undervisningsministeriet, eller afgives  \r\n\r\n der en udtalelse til brug for ministeriet, skal en udskrift af protokollen  \r\n\r\n vedlægges sagen eller udtalelsen. Udskriften skal omfatte hele protokollatet  \r\n\r\n om den pågældende sag, herunder eventuelle mindretalsudtalelser. Udskriften  \r\n\r\n bekræftes af rektor. </P>  \r\n\r\n<P CLASS=STK> <I>Stk. 6. </I> Fremsendelse af udtalelse og protokoludskrift  \r\n\r\n sker gennem rektor. Genpart af rektors ledsagende bemærkninger afgives til  \r\n\r\n lærerrådet eller fællesudvalget. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Vedtagelser træffes, hvor ikke andet er fastsat  \r\n\r\n i bekendtgørelsen, ved stemmeflerhed blandt de tilstedeværende medlemmer.  \r\n\r\n</P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Udtalelser og meddelelser om lærerrådets og  \r\n\r\n fællesudvalgets arbejde gives i henhold til nærmere bestemmelse i  \r\n\r\n forretningsordenen. Medlemmerne har tavshedspligt med hensyn til forhold, der  \r\n\r\n er af fortrolig karakter, eller forhold, hvorom tavsheds pligt er vedtaget i  \r\n\r\n lærerrådet eller fællesudvalget. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udgifter i forbindelse med lærerrådets og  \r\n\r\n fællesudvalgets arbejde afholdes inden for de bevillingsmæssige rammer af  \r\n\r\n seminariet. Dettes kontor bistår med skrivearbejde og postbesørgelse. </P>  \r\n\r\n<P>Lærerrådet (§§ 6-9). </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Lærerrådet består af seminariets rektor,  \r\n\r\n seminariets lærere, herunder timelærere, og lederen af seminariets eventuelle  \r\n\r\n faste øvelsesskole. </P>  \r\n\r\n<P CLASS=STK> <I>Stk. 2. </I> Det kan bestemmes i forretningsordenen, at  \r\n\r\n lærerrådet nedsætter et forretningsudvalg på højst 5 medlemmer og eventuelt  \r\n\r\n andre udvalg til forberedelse af lærerrådets arbejde. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lærerrådet holder møde efter nærmere bestemmelse  \r\n\r\n i forretningsordenen, eller når seminariets rektor eller de af lærerrådet  \r\n\r\n udpegede medlemmer af fællesudvalget eller mindst 1/5 af lærerrådets  \r\n\r\n medlemmer skriftligt anmoder om møde med angivelse af det eller de emner, der  \r\n\r\n ønskes drøftet. </P>  \r\n\r\n<P CLASS=STK> <I>Stk. 2. </I> Indkaldelse til lærerrådsmøde sker ved  \r\n\r\n skriftlig meddelelse til hvert enkelt medlem med mindst 14 dages varsel og  \r\n\r\n angivelse af dagsorden. Rådets medlemmer kan skriftligt stille forslag til  \r\n\r\n dagsordenen indtil 4 dage før mødet. </P>  \r\n\r\n<P CLASS=STK> <I>Stk. 3. </I> Til behandling af hastende sager kan  \r\n\r\n indkaldelse ske med mindst eet døgns varsel. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Timelærere med mindre end 24 timer årligt har  \r\n\r\n kun mødepligt, når der behandles spørgsmål om deres fag eller faggruppe samt  \r\n\r\n de i stk. 2 omhandlede tilfælde. </P>  \r\n\r\n<P CLASS=STK> <I>Stk. 2. </I> Vedtagelse om bestemte studerende kan kun  \r\n\r\n træffes, når et flertal af de medlemmer, der underviser eller inden for de  \r\n\r\n sidste 6 måneder har undervist de pågældende studerende i  \r\n\r\n husholdningslæreruddannelsens fag, er til stede. Hvert tilstedeværende medlem  \r\n\r\n har een stemme. </P>  \r\n\r\n<P CLASS=STK> <I>Stk. 3. </I> Vikarer, der på tidspunktet for mødet er  \r\n\r\n knyttet til seminariet, deltager uden stemmeret i behandlingen af sager om  \r\n\r\n studerende, som de underviser eller inden for de sidste 6 måneder har  \r\n\r\n undervist i husholdningslæreruddannelsens fag. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Lærerrådet afgiver udtalelse til rektor om  \r\n\r\n optagelse af studerende, når der er flere ansøgere, end seminariet kan  \r\n\r\n optage, i sager om bortvisning af studerende, jfr. § 25, samt i sager, der  \r\n\r\n forelægges rådet af rektor. </P>  \r\n\r\n<P CLASS=STK> <I>Stk. 2. </I> Lærerrådet afgiver udtalelse til fællesudvalget  \r\n\r\n om: </P>  \r\n\r\n<UL CLASS=PLAIN-LIST>  \r\n\r\n<LI>1) Oprettelse af nye stillinger ved seminariet. </LI>  \r\n\r\n<LI>2) De fag, hvormed ledige lærerstillinger skal opslås. </LI>  \r\n\r\n<LI>3) Opslag af særlige hverv ved seminariet (f.eks. praktikleder,  \r\n\r\n koordinerende lærer, bibliotekar). </LI>  \r\n\r\n<LI>4) Fag- og timefordelingsplanen for hvert undervisningsår. </LI>  \r\n\r\n<LI>5) Bevillingsønsker fra fagene. </LI>  \r\n\r\n<LI>6) Byggeri, indretning og ændringer af lokaler. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Planer om forsøgsundervisning behandles i  \r\n\r\n lærerrådet, inden fællesudvalget afgiver udtalelse, jfr. § 70 i  \r\n\r\n bekendtgørelsen om uddannelse af husholdningslærere. </P>  \r\n\r\n<P CLASS=STK> <I>Stk. 4. </I> Disposition efter § 11, stk. 1-3 i  \r\n\r\n bekendtgørelsen om uddannelse af husholdningslærere behandles i lærerrådet,  \r\n\r\n inden fællesudvalget afgiver udtalelse. </P>  \r\n\r\n<P CLASS=STK> <I>Stk. 5. </I> Ønsker rektor eller de af lærerrådet udpegede  \r\n\r\n medlemmer af fællesudvalget eller 1/5 af lærerrådets medlemmer en sag drøftet  \r\n\r\n i fællesudvalget, før lærerrådet tager stilling til den, indhentes der en  \r\n\r\n udtalelse fra fællesudvalget. Om udtalelser fra fællesudvalget i øvrigt  \r\n\r\n henvises til § 13, stk. 2. </P>  \r\n\r\n<P CLASS=STK> <I>Stk. 6. </I> Er en sag, som lærerrådet skal udtale sig om  \r\n\r\n efter stk. 2, uopsættelig, og kan lærerrådet ikke indkaldes på grund af ferie  \r\n\r\n eller studierejse, afgør rektor den pågældende sag uden behandling i  \r\n\r\n lærerrådet. Rektor foranlediger sagen optaget på dagsordenen for  \r\n\r\n førstkommende møde, hvor rektor giver en redegørelse for sagen. </P>  \r\n\r\n<P>Fællesudvalget (§§ 10-13). </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Fællesudvalget består af 8 medlemmer, heraf 4  \r\n\r\n lærere, der vælges af lærerrådet blandt dets medlemmer, og 4 studerende, der  \r\n\r\n vælges af de studerende. </P>  \r\n\r\n<P CLASS=STK> <I>Stk. 2. </I> Valgene foretages i august for hvert  \r\n\r\n undervisningsår. Omvalg inden for valgperioden foretages af lærerrådet, hvis  \r\n\r\n mindst 1/3 af dets medlemmer ønsker det, og af de studerende, hvis mindst 1/3  \r\n\r\n af samtlige studerende ønsker det. </P>  \r\n\r\n<P CLASS=STK> <I>Stk 3. </I> Seminariets rektor deltager i møderne. En  \r\n\r\n eventuel øvelsesskoles leder og en repræsentant for det  \r\n\r\n teknisk-administrative personale kan deltage i møderne. </P>  \r\n\r\n<P CLASS=STK> <I>Stk. 4. </I> Fællesudvalget kan bestemme, at dets møder helt  \r\n\r\n eller delvis skal kunne overværes af ansatte og studerende ved seminariet. På  \r\n\r\n sådanne møder kan der ikke drøftes forhold, som er omfattet af  \r\n\r\n udvalgsmedlemmernes tavshedspligt. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Fællesudvalget afholder normalt ordinært møde  \r\n\r\n mindst 1 gang om måneden i semestrene, og i øvrigt når 3 af medlemmerne eller  \r\n\r\n rektor skriftligt anmoder om møde med angivelse af det eller de emner, der  \r\n\r\n ønskes drøftet. Møderne afholdes fortrinsvis på dage, der ikke er ferie-  \r\n\r\n eller fridage. </P>  \r\n\r\n<P CLASS=STK> <I>Stk. 2. </I> Fællesudvalgets ordinære møder aftales for en  \r\n\r\n periode ad gangen eller fra møde til møde. Aflysning sker ved opslag og ved  \r\n\r\n meddelelse til medlemmerne og rektor. Indkaldelse til andre møder sker ved  \r\n\r\n skriftlig meddelelse til medlemmerne og rektor og med normalt 6 dages varsel.  \r\n\r\n</P>  \r\n\r\n<P CLASS=STK> <I>Stk. 3. </I> Der fastsættes en dagsorden for hvert møde; den  \r\n\r\n meddeles medlemmerne og rektor senest 2 dage før mødet. Udvalgets medlemmer  \r\n\r\n og rektor kan stille forslag til dagsordenen senest 4 dage før mødet.  \r\n\r\n Eventuelt materiale udsendes så vidt muligt før mødet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Medlemmernes stilling til de spørgsmål, der  \r\n\r\n behandles, kan ikke bindes med direktiver fra lærerrådet, henholdsvis de  \r\n\r\n studerendes forsamling eller råd. </P>  \r\n\r\n<P CLASS=STK> <I>Stk. 2. </I> Ønsker samtlige tilstedeværende medlemmer, der  \r\n\r\n er valgt blandt lærerrådets medlemmer eller af de studerende, en sag drøftet  \r\n\r\n i lærerrådet henholdsvis de studerendes råd eller forsamling, inden de tager  \r\n\r\n stilling til den, udsættes fællesudvalgets stillingtagen, til sådan drøftelse  \r\n\r\n har fundet sted, dog ikke ud over en måned og ikke, hvis de øvrige medlemmer  \r\n\r\n eller rektor finder sagen uopsættelig. </P>  \r\n\r\n<P CLASS=STK> <I>Stk. 3. </I> Behandler fællesudvalget faglige spørgsmål  \r\n\r\n eller spørgsmål, der vedrører grupper på seminariet, som ikke anses for  \r\n\r\n repræsenteret gennem fællesudvalgets medlemmer, tager udvalget stilling til,  \r\n\r\n om der bør indhentes særlig redegørelse, og om sagkyndige eller  \r\n\r\n repræsentanter for de pågældende grupper bør indkaldes til mødet. </P>  \r\n\r\n<P CLASS=STK> <I>Stk. 4. </I> Der gives på seminariet løbende orientering om  \r\n\r\n fællesudvalgets arbejde, medmindre sådan orientering efter sagens natur i det  \r\n\r\n enkelte tilfælde bør undlades. Udvalget fastsæter selv formen for og omfanget  \r\n\r\n af orienteringen. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Fællesudvalget afgiver udtalelse til rektor om:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) De i § 9, stk. 2, nævnte spørgsmål. </LI>  \r\n\r\n<LI>2) Sådanne undervisningsspørgsmål, som ved bestemmelse i bekendtgørelsen  \r\n\r\n om uddannelse af husholdningslærere er henlagt til behandling i  \r\n\r\n fællesudvalget. </LI>  \r\n\r\n<LI>3) Biblioteks- og faglokalers åbningstider, om tilsynsordning og  \r\n\r\n eventuelle regler om brugen af disse lokaler, jfr. § 27. </LI>  \r\n\r\n<LI>4) Eventuelle retningslinjer for anvendelse af seminariets lokaler til  \r\n\r\n andre formål end undervisning og læreres og studerendes faglige arbejde, jfr.  \r\n\r\n § 26. </LI>  \r\n\r\n<LI>5) Bevillingsønsker og anvendelsen af bevillinger, hvis anvendelse beror  \r\n\r\n på seminariets nærmere bestemmelse. </LI>  \r\n\r\n<LI>6) Principperne for optagelse af studerende, når der er flere ansøgere,  \r\n\r\n end seminariet kan optage. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Mindst 2 gange årligt drøfter fællesudvalget  \r\n\r\n spørgsmål om seminariets økonomi på grundlag af en redegørelse, som rektor  \r\n\r\n aflægger. </P>  \r\n\r\n<P CLASS=STK> <I>Stk. 3. </I> Fællesudvalget kan på eget initiativ eller  \r\n\r\n efter forslag fra andre på seminariet behandle ethvert spørgsmål af  \r\n\r\n almindelig interesse for undervisningen eller seminariet i øvrigt, som ikke  \r\n\r\n udelukkende berører lærernes eller udelukkende de studerendes interesser.  \r\n\r\n Konkrete tilfælde af uenighed mellem studerende og rektor eller lærere  \r\n\r\n behandles af fællesudvalget, hvis en af parterne ønsker det. Fællesudvalget  \r\n\r\n afgiver udtalelse, når seminariets rektor eller faste råd eller udvalg på  \r\n\r\n seminariet anmoder om det. I alle øvrige sager afgør udvalget selv, om det  \r\n\r\n vil behandle et spørgsmål, der er rejst over for det. </P>  \r\n\r\n<P CLASS=STK> <I>Stk. 4. </I> Fællesudvalget kan ikke behandle spørgsmål om  \r\n\r\n faglig vurdering af bestemte studerende eller om bestemte læreres  \r\n\r\n undervisning eller tjenstlige forhold. </P>  \r\n\r\n<P CLASS=STK> <I>Stk. 5. </I> Er en sag, som fællesudvalget skal udtale sig  \r\n\r\n om efter stk. 1 eller 2, uopsættelig, og kan fællesudvalget ikke indkaldes på  \r\n\r\n grund af ferie eller studierejse, afgør rektor, henholdsvis behandler  \r\n\r\n lærerrådet, sagen uden behandling i fællesudvalget. Rektor foranlediger sagen  \r\n\r\n optaget på dagsordenen for fællesudvalgets førstkommende ordinære møde, hvor  \r\n\r\n rektor giver en redegørelse for sagen. </P>  \r\n\r\n<P> <I>Kapitel 3. De studerendes råd.</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> De studerendes råd består af mindst 1 medlem  \r\n\r\n fra hvert hold, valgt af holdet. Såfremt alle studerende af een årgang samles  \r\n\r\n i 1 hold, vælger dette hold dog mindst 2 medlemmer. Et yderligere antal  \r\n\r\n medlemmer kan eventuelt vælges af og blandt de studerendes forsamling, som  \r\n\r\n består af alle studerende på seminariet. Valg af medlemmer og suppleanter,  \r\n\r\n jfr. stk. 2, foretages i august for hvert undervisningsår. </P>  \r\n\r\n<P CLASS=STK> <I>Stk. 2. </I> Rådets vedtægter og ændringer af dem vedtages  \r\n\r\n på et møde i de studerendes forsamling. Vedtægterne skal indeholde  \r\n\r\n bestemmelser om: </P>  \r\n\r\n<UL CLASS=PLAIN-LIST>  \r\n\r\n<LI>1) Rådets størrelse, antallet af suppleanter for medlemmerne og  \r\n\r\n fremgangsmåden ved valg af medlemmer og suppleanter. </LI>  \r\n\r\n<LI>2) Ledelsesform. </LI>  \r\n\r\n<LI>3) Indkaldelse af de studerendes forsamling. </LI>  \r\n\r\n<LI>4) Indkaldelse til møde i rådet, beslutningsdygtighed og protokol. </LI>  \r\n\r\n<LI>5) Valg af medlemmer til fællesudvalget og til de faglige udvalg. </LI>  \r\n\r\n<LI>6) Vedtagelse af det årlige budget. </LI>  \r\n\r\n<LI>7) Revision af rådets regnskab. </LI>  \r\n\r\n<LI>8) Aflæggelse af årlig beretning og regnskab. </LI>  \r\n\r\n</UL>  \r\n\r\n<P>Det kan bestemmes i vedtægterne, at rådet nedsætter et forretningsudvalg  \r\n\r\n og eventuelt andre udvalg. Eksemplarer af vedtægterne og ændringer i disse  \r\n\r\n afgives til rektor og lærerråd og indsendes til direktoratet for folkeskolen,  \r\n\r\n folkeoplysning, seminarier m.v. </P>  \r\n\r\n<P CLASS=STK> <I>Stk. 3. </I> Rådet fastsætter selv sin forretningsorden.  \r\n\r\n Eksemplarer afgives til rektor og lærerrådet. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Rådet repræsenterer seminariets studerende over  \r\n\r\n for seminariets rektor og har ret til at forhandle med denne om spørgsmål,  \r\n\r\n der </P>  \r\n\r\n<UL CLASS=PLAIN-LIST>  \r\n\r\n<LI>1) i almindelighed berører de studerendes studievilkår og tilværelse på  \r\n\r\n seminariet, </LI>  \r\n\r\n<LI>2) berører enkelte studerendes uddannelsesmæssige vilkår eller personlige  \r\n\r\n forhold, hvis disse studerende ønsker rådets bistand. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Rådet yder bistand i sager om bortvisning efter  \r\n\r\n bestemmelsen i § 25 og stiller inden for kredsen af godkendte  \r\n\r\n frilæsningsemner forslag til emner for frilæsning og til fælles kulturelle  \r\n\r\n arrangementer efter § 33 i bekendtgørelsen om uddannelse af  \r\n\r\n husholdningslærere. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Rådet kan varetage de studerendes interesser på  \r\n\r\n andre områder end nævnt i § 15 og kan påtage sig kulturelle, idrætsmæssige og  \r\n\r\n underholdningsmæssige opgaver og arrangementer for seminariets studerende.  \r\n\r\n</P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Rådet kan tilslutte sig en fællesorganisation  \r\n\r\n af de studerendes råd ved andre uddannelsesinstitutioner. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Seminariet stiller kontorlokale og -materiel  \r\n\r\n til rådighed for rådet. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Kan et spørgsmål ikke løses ved forhandling  \r\n\r\n mellem rådet og seminariets rektor, kan rådet forlange sagen forelagt for  \r\n\r\n undervisningsdirektøren. Ved forelæggelsen medsendes der redegørelse fra  \r\n\r\n parterne. </P>  \r\n\r\n<P> <I>Kapitel 4. Faglige udvalg.</I>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Det faglige udvalg for det  \r\n\r\n pædagogisk-psykologiske fagområde, jfr. § 2, nr. 1 a, i bekendtgørelsen om  \r\n\r\n uddannelse af husholdningslærere,består af: </P>  \r\n\r\n<UL CLASS=PLAIN-LIST>  \r\n\r\n<LI>1) Samtlige lærere ved seminariet, der underviser i et af fagene  \r\n\r\n pædagogik, psykologi og undervisningslære. </LI>  \r\n\r\n<LI>2) Praktiklederen, hvis seminariet har en praktikleder. </LI>  \r\n\r\n<LI>3) Lederen af den eventuelle faste øvelsesskole. </LI>  \r\n\r\n<LI>4) Tre studerende, der vælges af de studerende. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> De faglige udvalg for de øvrige fagområder,  \r\n\r\n jfr. § 2, nr. 1 b-d, i bekendtgørelsen om uddannelse af husholdningslærere,  \r\n\r\n består af: </P>  \r\n\r\n<UL CLASS=PLAIN-LIST>  \r\n\r\n<LI>1) Samtlige lærere ved seminariet, der underviser inden for det  \r\n\r\n pågældende fagområde. </LI>  \r\n\r\n<LI>2) Tre studerende, der vælges af de studerende. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Det faglige udvalg for praktikantvirksomhed og  \r\n\r\n speciale består af: </P>  \r\n\r\n<UL CLASS=PLAIN-LIST>  \r\n\r\n<LI>1) Seminariets rektor. </LI>  \r\n\r\n<LI>2) Den koordinerende lærer fra hvert af fagområderne, jfr. § 2, nr. 1  \r\n\r\n a-d, i bekendtgørelsen om uddannelse af husholdningslærere. </LI>  \r\n\r\n<LI>3) Praktiklederen, hvis seminariet har en praktikleder. </LI>  \r\n\r\n<LI>4) Tre studerende, der vælges af de studerende. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Valg af medlemmer til de faglige udvalg  \r\n\r\n foretages hvert år i august. </P>  \r\n\r\n<P CLASS=STK> <I>Stk. 2. </I> De faglige udvalg konstituerer sig selv for  \r\n\r\n hvert undervisningsår. Udvalgene kan fastsætte en forretningsorden. </P>  \r\n\r\n<P CLASS=STK> <I>Stk. 3. </I> Medlemmerne har pligt til at deltage i møderne.  \r\n\r\n Andre kan indbydes til at deltage. </P>  \r\n\r\n<P CLASS=STK> <I>Stk. 4. </I> Udvalgene holder mindst 2 møder pr. semester;  \r\n\r\n udvalgene i henhold til §§ 20-21 dog kun i de semestre, hvori der foregår  \r\n\r\n undervisning i udvalgets fagområde. Der afholdes altid 1 møde pr. semester.  \r\n\r\n</P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Det faglige udvalg for det  \r\n\r\n pædagogisk-psykologiske fagområde, jfr. § 20, og de faglige udvalg for de  \r\n\r\n øvrige fagområde, jfr. § 21, drøfter planlægningen, koordineringen og den  \r\n\r\n løbende tilrettelæggelse af undervisningen i fag, emner m.v., der hører til  \r\n\r\n hvert udvalgs fagområde. Udvalgene afgiver udtalelse om spørgsmål om fag,  \r\n\r\n emner m.v., når seminariets rektor eller faste råd eller udvalg på seminariet  \r\n\r\n anmoder derom. De kan udtale sig, når andre udvalg, enkelte lærere eller  \r\n\r\n grupper på seminariet anmoder derom, og de kan på eget initiativ rette  \r\n\r\n henvendelse til råd, udvalg og personer m.m. </P>  \r\n\r\n<P CLASS=STK> <I>Stk. 3. </I> Udvalget for det pædagogisk-psykologiske  \r\n\r\n fagområde, jfr. § 20, drøfter endvidere administrative spørgsmål i  \r\n\r\n forbindelse med den pædagogiske praktik og principperne for den praktiske  \r\n\r\n tilrettelæggelse af denne, herunder eventuel konvertering af periodepraktik  \r\n\r\n til timepraktik, jfr. § 34, stk. 3, i bekendtgørelsen om uddannelse af  \r\n\r\n husholdningslærere. </P>  \r\n\r\n<P CLASS=STK> <I>Stk. 4. </I> Fagudvalget for praktikantvirksomhed og  \r\n\r\n speciale, jfr. § 22, drøfter planlægningen og den løbende tilrettelæggelse af  \r\n\r\n praktikantvirksomheden og behandler principperne for den praktiske  \r\n\r\n tilrettelæggelse af den. Endvidere drøfter udvalget undervisningsmæssige og  \r\n\r\n administrative spørgsmål i forbindelse med det selvstændige speciale og  \r\n\r\n behandler den praktiske tilrettelæggelse og udførelse af dette, jfr. § 65,  \r\n\r\n stk. 8, i bekendtgørelsen om uddannelse af husholdningslærere. Udvalget  \r\n\r\n udtaler sig om spørgsmål i forbindelse med praktikantvirksomheden og det  \r\n\r\n selvstændige speciale, når seminariets rektor eller faste råd eller udvalg på  \r\n\r\n seminariet anmoder derom. Det kan udtale sig, når andre udvalg, enkelte  \r\n\r\n lærere eller grupper på seminariet anmoder derom, og det kan på eget  \r\n\r\n initiativ rette henvendelse til råd, udvalg og personer m.m. </P>  \r\n\r\n<P CLASS=STK> <I>Stk. 5. </I> Tilrettelæggelse af møder, studiekredse, kurser  \r\n\r\n eller lignende som led i samarbejdet mellem seminariet og praktikantstederne  \r\n\r\n drøftes i fagudvalget for praktikantvirksomhed og speciale og mellem  \r\n\r\n seminariet og de pædagogiske praktiksteder i det faglige udvalg for det  \r\n\r\n pædagogisk-psykologiske fagområde. </P>  \r\n\r\n<P>Kapitel 5. Bortvisning af studerende. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Afgørelse om bortvisning af en studerende  \r\n\r\n træffes af undervisningsministeriet efter indstilling fra seminariets rektor.  \r\n\r\n Inden indstilling sker, behandles sagen i lærerrådet. </P>  \r\n\r\n<P CLASS=STK> <I>Stk. 2. </I> Sager om bortvisning behandles sådan: </P>  \r\n\r\n<P>Rektor meddeler skriftligt den studerende og lærerrådet, at spørgsmålet om  \r\n\r\n bortvisning vil blive rejst, og redegør for sagens grundlag. Samtidig  \r\n\r\n underretter rektor den studerende om hans rettigheder efter stk. 3. Den  \r\n\r\n studerende har ret til inden 5 dage at fremkomme med en skriftlig  \r\n\r\n redegørelse. En eventuel redegørelse fra den studerende udsendes til  \r\n\r\n medlemmerne af lærerrådet senest 2 dage, før sagen behandles i rådet. Den  \r\n\r\n studerende har ret til mundtligt at uddybe sin redegørelse og drøfte sagen  \r\n\r\n med lærerrådet, inden rådet tager stilling til sin udtalelse. Lærerrådet  \r\n\r\n afgiver sin udtalelse til rektor og en genpart til den studerende. Gør rektor  \r\n\r\n indstilling til undervisningsdirektøren om bortvisning, skal indstillingen  \r\n\r\n ledsages af lærerrådets udtalelse, protokollatet af mødet og en eventuel  \r\n\r\n skriftlig redegørelse fra den studerende med eventuelle supplerende  \r\n\r\n bemærkninger. Genpart af indstillingen gives til den studerende. </P>  \r\n\r\n<P CLASS=STK> <I>Stk. 3. </I> Den studerende har ret til at lade sig bistå af  \r\n\r\n de studerendes råd ved udfærdigelsen af sin skriftlige redegørelse og til som  \r\n\r\n bisidder at møde med eller til at lade sig repræsentere af et medlem af de  \r\n\r\n studerendes råd ved drøftelsen af sagen med lærerrådet. Har den studerende  \r\n\r\n benyttet sig af denne ret, gives der de studerendes råd genpart af  \r\n\r\n lærerrådets udtalelse og rektors indstilling. </P>  \r\n\r\n<P CLASS=STK> <I>Stk. 4. </I> En studerende kan kun i ganske særlige tilfælde  \r\n\r\n udelukkes fra undervisningen eller seminariet, medens bortvisningssagen  \r\n\r\n behandles. Sådan udelukkelse skal straks indberettes til  \r\n\r\n undervisningsdirektøren. </P>  \r\n\r\n<P>Kapitel 6. Særlige bestemmelser. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Seminariet stiller i videst muligt omfang  \r\n\r\n lokler til rådighed for seminariets lærere og/eller studerende til faglige,  \r\n\r\n kulturelle eller underholdningsmæssige formål, herunder eventuelle fester.  \r\n\r\n Rektor afgør, i hvilket omfang og eventuelt på hvilke betingelser lokaler kan  \r\n\r\n afses til sådanne formål, jfr. herved § 13, stk. 1, nr. 4. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Seminariets bibliotek og faglokaler skal være  \r\n\r\n åbne for de studerende - bortset fra timer, hvor der undervises i lokalerne -  \r\n\r\n til brug ved deres selvstændige arbejde med fagene. </P>  \r\n\r\n<P CLASS=STK> <I>Stk. 2. </I> Rektor sørger for tilsyn med lokalerne i  \r\n\r\n åbningstiden i det omfang, han finder nødvendigt, og kan fastsætte regler for  \r\n\r\n lokalernes brug, jfr. herved § 13, stk. 1, nr. 3. </P>  \r\n\r\n<P>Kapitel 7. Ikrafttrædelse. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Bekendtgørelsen træder i kraft den 15. august  \r\n\r\n 1976. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 30. juli  \r\n\r\n 1976. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Ida Dybdal </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/08/1976"
        },
        {
            "displayName": "Accession",
            "displayValue": "B19760039305"
        },
        {
            "displayName": "Entydig dokumentidentifikation",
            "displayValue": "CM032493"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "393"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "30/07/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for de Videregående Uddannelser"
        },
        {
            "displayName": "Ressortministeriets journalnummer",
            "displayValue": "Undervisningsmin.dep. 1.afd. j.nr. 1976-11142-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}