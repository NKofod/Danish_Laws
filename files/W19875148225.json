{
    "id": 35353,
    "title": "Boligstøtte - medlem af husstanden ",
    "documentTypeId": "240",
    "isSagsforlobPeriodValid": false,
    "shortName": "KEN nr 51482 af 21/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Boligstyrelsen tiltrådte amtsankenævnets afgørelse, hvorefter barn,  \r\n\r\n der havde bopæl i Esbjerg, men aftjente værnepligt i København, ikke kunne  \r\n\r\n anses at have fast ophold i lejligheden under aftjeningen af sin værnepligt.  \r\n\r\n Barnets indkomst skulle ikke i denne periode medtages i husstandsindkomsten.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - medlem af husstanden </H1>  \r\n\r\n<P></P>  \r\n\r\n<BR>  \r\n\r\n<P>Boligstyrelsen har i dag skrevet følgende til: N.N. </P>  \r\n\r\n<P>&#187;I brev af 20. november 1986 har Esbjerg kommune klaget over, at  \r\n\r\n Amtsankenævnet i Ribe Amt har pålagt Esbjerg Kommune at omberegne N.N.'s  \r\n\r\n boligydelse for oktober og november måned 1985, således at klagerens søn, som  \r\n\r\n aftjente værnepligt i København, ikke medtages i husstanden. </P>  \r\n\r\n<P>Det fremgår af sagen, at N.N.'s søn, som havde ophold på husstandens  \r\n\r\n adresse i Esbjerg, blev indkaldt til militæret fra september 1985 til maj  \r\n\r\n 1986. Sønnen var folkeregistertilmeldt på N.N.'s adresse indtil 22. november  \r\n\r\n 1985, hvor han flyttede ind hos N.N.'s datter og blev folkeregistertilmeldt  \r\n\r\n der. </P>  \r\n\r\n<P>Esbjerg Kommune har på denne baggrund medregnet sønnens løn i  \r\n\r\n husstandsindkomsten i oktober og november måned 1985, hvilket medførte en  \r\n\r\n reduktion af N.N.'s boligydelse. </P>  \r\n\r\n<P>N.N. indbragte Esbjerg kommunes afgørelse for Amtsankenævnet for Ribe Amt,  \r\n\r\n som pålagde kommunen at omberegne N.N.'s boligydelse, således at sønnen ikke  \r\n\r\n skulle medtages i husstanden ved beregningen af boligydelse for oktober og  \r\n\r\n november måned 1985. </P>  \r\n\r\n<P>Amtsankenævnet har lagt vægt på, at N.N.'s søn ikke kunne anses for at  \r\n\r\n have fast ophold i lejligheden under aftjening af sin værnepligt.  \r\n\r\n Amtsankenævnet har i et notat, som er vedlagt afgørelsen, henvist til  \r\n\r\n Boligstyrelsens skrivelse af 24. september 1986. </P>  \r\n\r\n<P>Boligstyrelsen skal i denne anledning meddele, at Amtsankenævnets  \r\n\r\n afgørelse i henhold til boligstøttelovens § 63 ikke kan indbringes for anden  \r\n\r\n administrativ myndighed. </P>  \r\n\r\n<P>Boligministeren kan dog optage en sag til behandling, når det skønnes, at  \r\n\r\n sagen er af principiel betydning. </P>  \r\n\r\n<P>Spørgsmålet, hvorvidt klagers søn kan anses for at have haft fast ophold  \r\n\r\n på adressen, og dermed skal medregnes til husstanden ved beregningen af  \r\n\r\n boligydelse for den pågældende periode 1985, er efter Boligstyrelsens  \r\n\r\n opfattelse et spørgsmål af principiel betydning. </P>  \r\n\r\n<P>Det fremgår af den dagældende boligstøttelovs § 6, at som medlem af  \r\n\r\n husstanden medregnes ansøgerens ægtefælle, hjemmeværende børn og andre, der  \r\n\r\n har fast ophold i lejligheden uden at være logerende. </P>  \r\n\r\n<P>Det fremgår endvidere af Boligstyrelsens cirkulære af 30. august 1982,  \r\n\r\n pkt. 3.2, at for værnepligtige under 18 år er udgangspunktet, hvor  \r\n\r\n vedkommende er folkeregistertilmeldt. </P>  \r\n\r\n<P>Endelig har Boligstyrelsen i brev af 24. september 1986 udtalt, at  \r\n\r\n spørgsmålet, hvorvidt et barn over 18 år, der aftjener værnepligt, skal  \r\n\r\n medregnes som husstandsmedlem, beror på en konkret vurdering af, hvorvidt den  \r\n\r\n pågældende har ophold i boligen. Såfremt værnepligten aftjenes på en kaserne,  \r\n\r\n der ligger i nærheden af familiens og den værnepligtiges midlertidige bopæl,  \r\n\r\n vil der således være en vis formodning for, at den pågældende skal betragtes  \r\n\r\n som husstandsmedlem. Er kasernen derimod beliggende i en vis større afstand  \r\n\r\n fra boligstøttemodtagerens bopæl, vil der derimod ikke være en formodning  \r\n\r\n for, at barnet skal betragtes som husstandsmedlem. </P>  \r\n\r\n<P>Boligstyrelsen har på denne baggrund ikke fundet anledning til at ændre  \r\n\r\n Ribe Amts Ankenævns afgørelse, idet Boligstyrelsen er enig med nævnet i, at  \r\n\r\n N.N.'s søn under aftjening af sin værnepligt i København ikke kunne anses at  \r\n\r\n have fast ophold i lejligheden.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19875148225"
        },
        {
            "displayName": "Entydig dokumentidentifikation",
            "displayValue": "CA003288"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51482"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "21/01/1987"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5-7-300-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}