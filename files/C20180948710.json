{
    "id": 202193,
    "title": "Cirkulæreskrivelse om overførelse til Civilstyrelsen af kompetencen til at træffe afgørelse i konkrete sager under erhvervelsesloven",
    "documentTypeId": "210",
    "isSagsforlobPeriodValid": true,
    "shortName": "CIS nr 9487 af 13/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om overførelse til Civilstyrelsen af kompetencen til at træffe afgørelse i konkrete sager under erhvervelsesloven</p>\r\n<p>\r\n   <span class=\"Bold\">1.</span> Justitsministeren træffer efter erhvervelseslovens §§ 1, 4, 8 og § 10, stk. 3, afgørelse i en række konkrete sager om erhvervelse af fast ejendom i Danmark.</p>\r\n<p>\r\n</p>\r\n<p>Justitsministeren kan således tillade, at personer, der ikke har, og som heller ikke tidligere i sammenlagt fem år har haft bopæl i Danmark, kan erhverve fast ejendom her i landet, jf. erhvervelseslovens § 1, stk. 1. Det samme gælder selskaber, foreninger og andre sammenslutninger, offentlige eller private institutioner, stiftelser og legater, der ikke har hjemsted i Danmark, samt udenlandske offentlige myndigheder, jf. erhvervelseslovens § 1, stk. 2.</p>\r\n<p>\r\n</p>\r\n<p>Justitsministeren kan endvidere tillade, at ovennævnte personkreds kan overtage en fast ejendom til brugeligt pant i længere tid end seks måneder, jf. erhvervelseslovens § 4.</p>\r\n<p>\r\n</p>\r\n<p>Herudover meddeler justitsministeren efter erhvervelseslovens § 8 ejeren af en fast ejendom pålæg om afhændelse inden for en bestemt frist, hvis tilladelse til erhvervelsen nægtes eller bortfalder, eller hvis ansøgning om tilladelse ikke indgives.</p>\r\n<p>\r\n</p>\r\n<p>Undladelse af at indgive ansøgning om tilladelse og overtrædelse af et pålæg kan straffes med bøde, jf. erhvervelseslovens § 10, stk. 1 og 2. Justitsministeren meddeler i de tilfælde efter erhvervelseslovens § 10, stk. 3, påbud om påtale.</p>\r\n<p>\r\n</p>\r\n<p>\r\n   <span class=\"Bold\">2.</span> De under pkt. 1 nævnte konkrete sager på erhvervelsesområdet har indtil nu været behandlet i Justitsministeriets departement.</p>\r\n<p>\r\n</p>\r\n<p>Justitsministeriet har besluttet at overføre behandlingen af disse sager til Civilstyrelsen, således at Civilstyrelsen fra den 9. juli 2018 varetager følgende opgaver på erhvervelsesområdet:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">a)</span> Afgørelse af sager om erhvervelse af fast ejendom i Danmark for fysiske personer, der ikke har, og som heller ikke tidligere i sammenlagt fem år har haft bopæl i Danmark, jf. erhvervelseslovens § 1, stk. 1.</p>\r\n<p class=\"Liste1\">\r\n   <span class=\"Liste1Nr\">b)</span> Afgørelse af sager om erhvervelse af fast ejendom i Danmark for selskaber, foreninger og andre sammenslutninger, offentlige eller private institutioner, stiftelser og legater, der ikke har hjemsted i Danmark, samt udenlandske offentlige myndigheder, jf. erhvervelseslovens § 1, stk. 2.</p>\r\n<p class=\"Liste1\">\r\n   <span class=\"Liste1Nr\">c)</span> Afgørelse af sager om overtagelse af fast ejendom til brugeligt pant i Danmark for personkredsen nævnt i pkt. a og b, jf. erhvervelseslovens § 4.</p>\r\n<p class=\"Liste1\">\r\n   <span class=\"Liste1Nr\">d)</span> Sager om pålæg om afhændelse af fast ejendom, jf. erhvervelseslovens § 8.</p>\r\n<p class=\"Liste1\">\r\n   <span class=\"Liste1Nr\">e)</span> Sager om påbud om påtale for overtrædelse af erhvervelseslovens §§ 1, 4 og 8, jf. § 10, stk. 3.</p>\r\n<p>\r\n</p>\r\n<p>Ved afgørelsen af disse sager står direktøren for Civilstyrelsen umiddelbart under justitsministeren.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 13. juni 2018</p><p class=\"Sign1\" align=\"center\">Søren Pape Poulsen</p><p class=\"Sign2\" align=\"right\">/ Mette Kjølby Miller-Harris</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/06/2018"
        },
        {
            "displayName": "Accession",
            "displayValue": "C20180948710"
        },
        {
            "displayName": "Entydig dokumentidentifikation",
            "displayValue": "AA010733"
        },
        {
            "displayName": "Dato for førstegangsindlæggelse",
            "displayValue": "21/06/2018"
        },
        {
            "displayName": "Dato for indlæggelse",
            "displayValue": "05/12/2018"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9487"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "13/06/2018"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2018-530-0027"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}