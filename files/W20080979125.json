{
    "id": 122218,
    "title": "Ikke selvforskyldt ledig, udeblivelse fra tilbud efter jobplan, kontakt til kursusstedet om udeblivelsen måtte sidestilles med kontakt til jobcenteret, akut udefra kommende forhold, udrejste til Tyrkiet, moder var døende",
    "documentTypeId": "240",
    "isSagsforlobPeriodValid": true,
    "shortName": "KEN nr 9791 af 25/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ikke selvforskyldt ledig, udeblivelse fra tilbud efter jobplan, kontakt til kursusstedet om udeblivelsen måtte sidestilles med kontakt til jobcenteret, akut udefra kommende forhold, udrejste til Tyrkiet, moder var døende</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet skulle ifølge en jobplan deltage i kurset ”På vej i fast arbejde”.</div>\r\n        </p>\r\n        <p class=\"Tekst2\">\r\n          <div>Midt i kursusforløbet fik medlemmet besked om, at hendes moder i Tyrkiet var døende. Medlemmet rejste til Tyrkiet samme dag, som hun fik denne besked.</div>\r\n        </p>\r\n        <p class=\"Tekst2\">\r\n          <div>Medlemmet kontaktede kursusstedet om udeblivelsen, inden hun rejste til Tyrkiet. Medlemmet lagde en besked på kursusstedets telefonsvarer herom, da det var en helligdag, og da der derfor ikke var nogen til stede på kursusstedet.</div>\r\n        </p>\r\n        <p class=\"Tekst2\">\r\n          <div>Medlemmets moder døde fem dage senere, og medlemmet var tilbage i Danmark ni dage senere. Medlemmet kontaktede a-kassen omkring udeblivelsen dagen efter hjemkomsten.</div>\r\n        </p>\r\n        <p class=\"Tekst2\">\r\n          <div>Ankenævnet fandt under disse omstændigheder, at udeblivelsen skyldtes et akut, udefra kommende forhold, som medlemmet ikke havde kunnet forudse eller forhindre.</div>\r\n        </p>\r\n        <p class=\"Tekst2\">\r\n          <div>Ankenævnet fandt ud fra en fortolkning af reglerne, at det kun kan kræves, at et medlem kontakter Jobcenteret om udeblivelsen i tilfælde, hvor medlemmet er blevet vejledt herom.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at den vejledning, der var givet i det konkret tilfælde, ikke i tilstrækkelig grad var sammenlignelig med medlemmets situation, hvorfor medlemmet ikke kunne bebrejdes sin beslutning om at kontakte kursusstedet og ikke Jobcenteret.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at medlemmets kontakt til kursusstedet om udeblivelsen måtte sidestilles med bekendtgørelsens krav om kontakt til Jobcenteret.</div>\r\n        </p>\r\n        <p class=\"Tekst2\">\r\n          <div>Ankenævnet lagde ved afgørelsen bl.a. vægt på, at medlemmet fik besked om sin moder på en helligdag, hvorfor medlemmet heller ikke havde mulighed for at ringe til a-kassen og få yderligere vejledning.</div>\r\n        </p>\r\n        <p class=\"Tekst2\">\r\n          <div>Ankenævnet fandt på baggrund af ovenstående, at medlemmet ikke var selvforskyldt ledig, og medlemmet skulle derfor heller ikke have en karantæne.</div>\r\n        </p>\r\n        <p class=\"Tekst2\">\r\n          <div>Ankenævnet ændrer således Arbejdsdirektoratets afgørels</div>\r\n        </p>\r\n      </div>\r\n      <p class=\"Tekst\">Dato 25. april 2008</p>\r\n      <p class=\"Tekst\">XX</p>\r\n      <p class=\"Tekst\">Ankenævnet har behandlet Deres klage på møde den 24. april 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De skal efter en konkret vurdering ikke anses for selvforskyldt ledig, og De skal derfor ikke have en karantæne.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 21. juni 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De ifølge en jobplan skulle deltage i kurset ”På vej i fast arbejde” i perioden fra den 5. marts 2007 til den 13. april 2007,</p>\r\n        <p class=\"Liste1\"><span class=\"Liste1Nr\">–</span> De har oplyst, at De på en helligdag den 9. april 2007 fik besked om, at Deres moder i Tyrkiet var døende, og at De skulle komme hjem snarest,</p>\r\n        <p class=\"Liste1\"><span class=\"Liste1Nr\">–</span> De rejste til Tyrkiet den 9. april 2007,</p>\r\n        <p class=\"Liste1\"><span class=\"Liste1Nr\">–</span> De den 9. april 2007 inden afrejsen kontaktede kursusstedet om udeblivelsen,</p>\r\n        <p class=\"Liste1\"><span class=\"Liste1Nr\">–</span> De den 18. april 2007 kom tilbage til Danmark, og</p>\r\n        <p class=\"Liste1\"><span class=\"Liste1Nr\">–</span> De den 19. april 2007 kontaktede Deres a-kasse vedrørende udeblivelsen.</p>\r\n      </p>\r\n      <p class=\"Tekst\">Et medlem er selvforskyldt ledig, hvis medlemmet ophører i et tilbud uden en gyldig grund. De gyldige grunde er anført i bekendtgørelse om selvforskyldt ledighed, kap. 4.</p>\r\n      <p class=\"Tekst\">Medlemmet er dog ikke selvforskyldt ledig, hvis medlemmet har vilje til at møde til tilbudet, men udebliver, hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre. Det er en betingelse, at medlemmet straks kontakter Staten i Jobcenteret om udeblivelsen.</p>\r\n      <p class=\"Tekst\">Ankenævnet har ved afgørelsen lagt vægt på, at De efter den 9. april 2007 udeblev fra tilbudet ”På vej i fast arbejde”, og at De ikke deltog i den resterende del af tilbudet.</p>\r\n      <p class=\"Tekst\">Ankenævnet har herunder lagt vægt på Deres oplysninger om, at De den 9. april 2007 fik at vide, at Deres moder i Tyrkiet var døende, og at De skulle komme hjem snarest, og at De derfor fandt det nødvendigt at tage til Tyrkiet samme dag.</p>\r\n      <p class=\"Tekst\">Ankenævnet har videre lagt vægt på Deres oplysning om, at Deres moder døde fem dage senere, den 14. april 2007.</p>\r\n      <p class=\"Tekst\">Ankenævnet finder under disse omstændigheder, at udeblivelsen skyldtes et akut, udefra kommende forhold, som De ikke kunne forudse eller forhindre.</p>\r\n      <p class=\"Tekst\">Ankenævnet har ved afgørelsen endvidere lagt vægt på, at De den 9. april 2007 kontaktede kursusstedet om udeblivelsen.</p>\r\n      <p class=\"Tekst\">Ankenævnet finder, at det kun kan kræves, at medlemmet kontakter Jobcenteret om udeblivelsen i tilfælde, hvor medlemmet er blevet vejledt herom.</p>\r\n      <p class=\"Tekst\">Ankenævnet har lagt vægt på, at det ikke fremgik af jobplanen, hvem De skulle kontakte i tilfælde af sygdom eller anden udeblivelse.</p>\r\n      <p class=\"Tekst\">Ankenævnet har videre lagt vægt på, at a-kassen skriftligt oplyste om, at De i forbindelse med sygdom skulle kontakte kursusstedet samt a-kassen, medmindre sygdomsperioden varede længere end 14 dage, hvorefter De skulle underrette Jobcenteret og a-kassen. A-kassen oplyste endvidere om, at De skulle kontakte Jobcenteret og a-kassen, såfremt De ønskede at afbryde forløbet.</p>\r\n      <p class=\"Tekst\">Ankenævnet har endvidere lagt vægt på, at den 9. april 2007 var en helligdag, hvorfor De heller ikke havde mulighed for at ringe til a-kassen og få yderligere vejledning.</p>\r\n      <p class=\"Tekst\">Ankenævnet finder, at den vejledning, der er givet, ikke i tilstrækkelig grad er sammenlignelig med Deres situat ion.</p>\r\n      <p class=\"Tekst\">Det er Ankenævnets opfattelse, at De ikke ud af a-kassens vejledning kunne udlede, at De skulle kontakte Jobcenteret i det konkrete tilfælde. Ankenævnet har lagt vægt på, at De hverken var syg eller ønskede at afbryde forløbet. Ankenævnet finder derfor ikke, at De kan bebrejdes Deres beslutning om at kontakte kursusstedet i stedet for Jobcenteret.</p>\r\n      <p class=\"Tekst\">Ankenævnet finder derfor, at Deres kontakt til kursusstedet om udeblivelsen må sidestilles med bekendtgørelsens krav om kontakt til Jobcenteret.</p>\r\n      <p class=\"Tekst\">Ankenævnet finder på baggrund af ovenstående, at De ikke er selvforskyldt ledig, og De skal derfor ikke have en karantæne.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 63, stk. 1, nr. 5 og stk. 6, i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007, og</p>\r\n        <p class=\"Liste1\"><span class=\"Liste1Nr\">–</span> § 13, stk. 4 og stk. 5, i Arbejdsdirektoratets bekendtgørelse om selvforskyldt ledighed nr. 178 af 19. februar 2007.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\">A-kassen</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007:</span></p>\r\n      <p class=\"Tekst\"><span class=\"Bold\">§ 63</span>. Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\">2)</span> at medlemmet uden fyldestgørende grund ophører med sit arbejde,</p>\r\n        <p class=\"Liste1\"><span class=\"Liste1Nr\">3)</span> at medlemmet afskediges af en grund, der væsentligst kan tilregnes medlemmet,</p>\r\n        <p class=\"Liste1\"><span class=\"Liste1Nr\">4)</span> at medlemmet under en jobsamtale uden fyldestgørende grund afslår at medvirke til at indgå aftaler om tilbud efter lov om en aktiv beskæftigelsesindsats eller at følge op på indgåede aftaler om beskæftigelsesindsatsen, eller</p>\r\n        <p class=\"Liste1\"><span class=\"Liste1Nr\">5)</span> at medlemmet uden fyldestgørende grund udebliver fra, afslår eller ophører i tilbud efter lov om en aktiv beskæftigelsesindsats.</p>\r\n      </p>\r\n      <p class=\"Tekst\"><span class=\"Italic\">Stk. 2</span>. Bestemmelsen i stk. 1, nr. 2, finder ikke anvendelse ved ophør af selvstændig virksomhed, jf. § 57, stk. 3. I disse tilfælde udbetales dagpenge ikke for de første 3 uger efter ophøret. Dog udbetales dagpenge efter den første uge i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Ved ophør på grund af konkurs,</p>\r\n        <p class=\"Liste1\"><span class=\"Liste1Nr\">2)</span> ved ophør på grund af betalingsstandsning, eller</p>\r\n        <p class=\"Liste1\"><span class=\"Liste1Nr\">3)</span> ved ophør på grund af tvangsauktion.</p>\r\n      </p>\r\n      <p class=\"Tekst\"><span class=\"Italic\">Stk. 3</span>. Et medlem, der nægter at medvirke til udvikling og produktion af krigsmateriel, jf. lov om krigsmateriel m.v., anses for at have fyldestgørende grund til at undlade at overtage arbejde eller ophøre med arbejdet, jf. stk. 1.</p>\r\n      <p class=\"Tekst\"><span class=\"Italic\">Stk. 4</span>. Ved selvforskyldt ledighed efter stk. 1 pålægges medlemmet en karantæne på 3 uger. Hvis medlemmet inden for de seneste 12 måneder forud for den selvforskyldte ledighed har fået en karantæne efter § 63 a, stk. 2, for at udeblive fra en samtale, eller er blevet selvforskyldt ledig, jf. stk. 1, bortfalder retten til dagpenge, indtil</p>\r\n      <p>\r\n        <p class=\"Liste1\"><span class=\"Liste1Nr\">1)</span> et fuldtidsforsikret medlem har haft mere end 300 timers arbejde inden for 10 uger,</p>\r\n        <p class=\"Liste1\"><span class=\"Liste1Nr\">2)</span> et deltidsforsikret medlem har haft mindst 150 timers arbejde inden for 10 uger, eller</p>\r\n        <p class=\"Liste1\"><span class=\"Liste1Nr\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p>\r\n      </p>\r\n      <p class=\"Tekst\"><span class=\"Italic\">Stk. 5</span>. For et medlem, der er mellem 25 og 30 år, og som ikke har gennemført en uddannelse, der berettiger til optagelse i en arbejdsløshedskasse, jf. § 41, bortfalder retten til dagpenge, jf. stk. 4, 2. pkt., hvis medlemmet efter at have afslået eller være ophørt i et tilbud efter § 85, stk. 3, i lov om en aktiv beskæftigelsesindsats, uden fyldestgørende grund afslår at finde, søge ind på eller påbegynde en uddannelse, jf. § 85, stk. 4, i lov om en aktiv beskæftigelsesindsats.</p>\r\n      <p class=\"Tekst\"><span class=\"Italic\">Stk. 6</span>. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse om selvforskyldt ledighed nr. 178 af 19. februar 2007:</span></p>\r\n      <p class=\"Tekstoverskrift\">Afslag på en jobplan eller afslag på eller ophør i et tilbud</p>\r\n      <p class=\"Tekst\"><span class=\"Bold\">§ 13</span>. Et medlem er selvforskyldt ledig, hvis medlemmet afslår at være med til at udarbejde eller revidere en jobplan uden en gyldig grund, jf. kap. 4.</p>\r\n      <p class=\"Tekst\"><span class=\"Italic\">Stk. 2</span>. Et medlem er selvforskyldt ledig, hvis medlemmet afslår, ikke begynder på eller ophører i et tilbud uden en gyldig grund, jf. kap. 4.</p>\r\n      <p class=\"Tekst\"><span class=\"Italic\">Stk. 3</span>. Det sidestilles med et afslag, hvis et medlem udviser en adfærd, som gør, at medlemmet ikke får udarbejdet eller revideret en jobplan eller ikke får et tilbud.</p>\r\n      <p class=\"Tekst\"><span class=\"Italic\">Stk. 4</span>. Medlemmet er dog ikke selvforskyldt ledig, hvis medlemmet har vilje til at møde til tilbudet, men udebliver,</p>\r\n      <p>\r\n        <p class=\"Liste1\"><span class=\"Liste1Nr\">1)</span> fordi medlemmet er til en ansættelsessamtale hos en arbejdsgiver,</p>\r\n        <p class=\"Liste1\"><span class=\"Liste1Nr\">2)</span> er begyndt på et arbejde, eller</p>\r\n        <p class=\"Liste1\"><span class=\"Liste1Nr\">3)</span> hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre.</p>\r\n      </p>\r\n      <p class=\"Tekst\"><span class=\"Italic\">Stk. 5</span>. Det er en betingelse for anvendelsen af stk. 4, at medlemmet straks kontakter jobcenteret om udeblivelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2008"
        },
        {
            "displayName": "Accession",
            "displayValue": "W20080979125"
        },
        {
            "displayName": "Entydig dokumentidentifikation",
            "displayValue": "BE003115"
        },
        {
            "displayName": "Dato for indlæggelse",
            "displayValue": "25/11/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9791"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/04/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5100327-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}