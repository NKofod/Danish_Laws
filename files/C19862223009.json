{
    "id": 74536,
    "title": "Cirkulære om praktik i socialpædagoguddannelsen (Til de socialpædagogiske seminarier) ",
    "documentTypeId": "150",
    "isSagsforlobPeriodValid": false,
    "shortName": "CIR nr 22230 af 05/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om praktik i socialpædagoguddannelsen  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de socialpædagogiske seminarier)  \r\n\r\n</P>  \r\n\r\n<BR>  \r\n\r\n<P>I henhold til Undervisningsministeriets bekendtgørelse nr. 550 af 22.  \r\n\r\n august 1986 om uddannelse af socialpædagoger § 24, stk. 4, fastsætter  \r\n\r\n direktoratet herved følgende supplerende bestemmelser om praktik: </P>  \r\n\r\n<P> 1. Godkendelse af praktiksteder. </P>  \r\n\r\n<P>1.1. Praktikken foregår hovedsagelig inden for det arbejdsområde,  \r\n\r\n uddannelsen tager sigte på (jfr. uddannelsesbekendtgørelsen § 1, stk. 1). Den  \r\n\r\n foregår på arbejdssteder, som ligger i Danmark (jfr. dog 2.4.), og som  \r\n\r\n seminariet har godkendt til formålet. Administrativ virksomhed i  \r\n\r\n forvaltninger eller organisationer kan ikke godkendes til praktik, (jfr.  \r\n\r\n 7.2.). </P>  \r\n\r\n<P>1.2. Det er en forudsætning for den godkendelse, der er nævnt i pkt. 1.1.,  \r\n\r\n at pågældende praktiksted i væsentligt omfang kan medvirke til opfyldelse af  \r\n\r\n de krav med hensyn til mål og indhold, som er fastsat i  \r\n\r\n uddannelsesbekendtgørelsens § 24, stk. 1 og 3. </P>  \r\n\r\n<P>1.3. Seminariet udarbejder en ajourført fortegnelse over godkendte  \r\n\r\n praktiksteder. </P>  \r\n\r\n<P> 2. Afgørelse om, hvor den studerende skal i praktik. </P>  \r\n\r\n<P>2.1. Afgørelse om, hvor den enkelte studerende skal i praktik, skal  \r\n\r\n normalt være truffet senest 4 uger før den forudgående teoriperiodes  \r\n\r\n afslutning. </P>  \r\n\r\n<P>2.2. Ved afgørelse af, hvor den enkelte studerende skal i praktik, skal  \r\n\r\n det påses, at følgende forudsætninger er opfyldt: </P>  \r\n\r\n<P>A. Praktikstedet er godkendt til formålet (jfr. 1.1. og 1.2.). </P>  \r\n\r\n<P>B. Praktikstedets leder har erklæret sig villig til at modtage en (eller  \r\n\r\n flere) studerende i den pågældende periode. </P>  \r\n\r\n<P>C. Praktikstedet har afgivet oplysninger, der godtgør, at den  \r\n\r\n praktiklærer, der knyttes til den studerende under praktikperioden, </P>  \r\n\r\n<UL CLASS=PLAIN-LIST>  \r\n\r\n<LI>a) har en pædagogisk grunduddannelse eller undtagelsesvis en anden i  \r\n\r\n forhold til praktikstedet relevant uddannelse, </LI>  \r\n\r\n<LI>b) er ansat (mindst 30 timer ugentlig) med direkte klientkontakt på  \r\n\r\n praktikstedet og har været det i mindst et år, </LI>  \r\n\r\n<LI>c) efter afsluttet grunduddannelse har arbejdet (mindst halv tid) inden  \r\n\r\n for det socialpædagogiske arbejdsområde i mindst to år og </LI>  \r\n\r\n<LI>d) har gennemgået et praktiklærerkursus efter reglerne i cirkulære af 5.  \r\n\r\n november 1986 om praktiklærermøder og -kurser ved de socialpædagogiske  \r\n\r\n seminarier, (eller efter de regler, som var gældende, indtil dette cirkulæres  \r\n\r\n ikrafttræden). </LI>  \r\n\r\n</UL>  \r\n\r\n<P>2.3. Kravene til praktiklærerens forudsætninger kan med rektors  \r\n\r\n tilslutning fraviges, når ganske særlige forhold taler herfor. </P>  \r\n\r\n<P>2.4. Med direktoratets forudgående tilladelse og efter seminariets  \r\n\r\n anbefaling kan studerende, som ønsker det, i ganske særlige tilfælde placeres  \r\n\r\n i praktik på Grønland, på Færøerne eller i udlandet. </P>  \r\n\r\n<P> 3. Fremgangsmåde i forbindelse med placering af studerende i  praktik.  \r\n\r\n</P>  \r\n\r\n<P>3.1. Seminariet træffer efter samråd med den studerende beslutning om, på  \r\n\r\n hvilket praktiksted den pågældende skal søges placeret i praktik.  \r\n\r\n Beslutningen skal træffes i så god tid, at den i 2.1. nævnte frist kan  \r\n\r\n overholdes. </P>  \r\n\r\n<P>3.2. Seminariet anmoder praktikstedets leder om at modtage den studerende  \r\n\r\n og udpege en praktiklærer, der har de nødvendige forudsætninger (jfr. 2.2.  \r\n\r\n C.). </P>  \r\n\r\n<P>Seminariet meddeler samtidig praktikstedet datoerne for praktikperiodens  \r\n\r\n begyndelse og afslutning og oplyser, at en bekræftelse fra praktikstedet  \r\n\r\n indebærer en forpligtelse til at overholde de regler og retningslinjer,  \r\n\r\n Undervisningsministeriet har udsendt. </P>  \r\n\r\n<P>Inden praktikperiodens begyndelse skal seminariet oplyse praktikstedet om  \r\n\r\n datoerne for periodens indkald (jfr. 5.2.). </P>  \r\n\r\n<P>3.3. Når praktikstedets bekræftelse foreligger, træffes afgørelse om den  \r\n\r\n studerendes praktikplacering (jfr. afsnit 2). </P>  \r\n\r\n<P>3.4. Inden praktikperiodens begyndelse, men efter at den i 3.3. nævnte  \r\n\r\n afgørelse er truffet, skal den studerende sætte sig i forbindelse med  \r\n\r\n praktikstedet, normalt i form af et besøg, med henblik på nærmere aftale om  \r\n\r\n praktikperiodens tilrettelæggelse. </P>  \r\n\r\n<P>Al anden kontakt til praktikstedet i forbindelse med praktikplaceringen  \r\n\r\n varetages af seminariet. </P>  \r\n\r\n<P>3.5. Afgørelse om den studerendes praktikplacering (jfr. 3.3.) kan kun  \r\n\r\n ændres i ganske særlige tilfælde og med rektors tilslutning. </P>  \r\n\r\n<P>3.6. Seminariet sørger for, at hovedpunkter i socialpædagogens faglige  \r\n\r\n etik, herunder regler om tavshedspligt, oplysningspligt og magtanvendelse er  \r\n\r\n gennemgået inden første praktikperiodes begyndelse. </P>  \r\n\r\n<P>3.7. Praktiksteder, der samarbejder regelmæssigt med seminariet, men som i  \r\n\r\n en enkelt periode ikke vil blive anvendt, skal så tidligt som mulig have  \r\n\r\n underretning herom. </P>  \r\n\r\n<P>3.8. Den studerende og praktikstedet gøres bekendt med dette cirkulæres  \r\n\r\n retningslinjer inden praktikperiodens begyndelse. </P>  \r\n\r\n<P> 4. Studiemæssige problemer under praktikophold. </P>  \r\n\r\n<P>4.1. Opstår under et praktikophold studiemæssige problemer, som ikke  \r\n\r\n umiddelbart kan løses af den studerende og praktiklæreren i fællesskab, skal  \r\n\r\n praktikstedet straks underrette seminariet, der træffer afgørelse i sagen.  \r\n\r\n</P>  \r\n\r\n<P>4.2. En studerendes praktikophold kan kun afbrydes med rektors  \r\n\r\n tilslutning. I givet fald skal der straks anvises den studerende et andet  \r\n\r\n praktiksted til gennemførelse af praktikperioden, medmindre særlige forhold  \r\n\r\n taler herimod. </P>  \r\n\r\n<P> 5. Praktikkens omfang. </P>  \r\n\r\n<P>5.1. praktikken tilrettelægges på 1. studieår over 16 uger, og på 2. og 3.  \r\n\r\n studieår over 13 uger. </P>  \r\n\r\n<P>Har praktikstedet ferielukket i løbet af praktikperioden, har den  \r\n\r\n studerende skemafri de pågældende dage, som medregnes i perioden (jfr. 5.4.).  \r\n\r\n</P>  \r\n\r\n<P>5.2. I hver praktikperiode indkalder seminariet de studerende til  \r\n\r\n undervisning i relation til den igangværende praktikperiode, bearbejdelse af  \r\n\r\n indvundne erfaringer og planlægning af undervisningen (jfr.  \r\n\r\n uddannelsesbekendtgørelsen § 6, stk. 2). </P>  \r\n\r\n<P>5.3. Efter uddannelsesbekendtgørelsen er den studerendes pligtige  \r\n\r\n arbejdstid på praktikstedet 28 timer pr. uge, hvortil kommer konferencetimer.  \r\n\r\n</P>  \r\n\r\n<P>Det samlede timetal i praktik (excl. konferencetimer, men incl. indkald)  \r\n\r\n er på 1. år 448 timer og på 2. og 3. år 364 timer. </P>  \r\n\r\n<P>Praktikken tilrettelægges med 28 skemalagte timer i hver uge, men kan dog  \r\n\r\n i begrænset omfang tilrettelægges med et højere eller lavere timetal i  \r\n\r\n enkelte uger, når dette er nødvendigt af hensyn til praktikkens formål og  \r\n\r\n praktikstedets almindelige arbejdsplanlægning. Timetallet i en enkelt uge må  \r\n\r\n dog ikke være højere end 35 eller lavere end 21, og det samlede timetal for  \r\n\r\n den enkelte periode må ikke herved fraviges. </P>  \r\n\r\n<P>5.4. Ved opgørelse af det samlede timetal for en periode (jfr. 5.3.)  \r\n\r\n medregnes skemafri dage (jfr. 5.1.), og indkaldsdage (jfr. 5.2.) med 6 timer  \r\n\r\n pr. dag, dog højst 28 timer pr. uge. Koloniophold o.lign. (jfr. 7.4.)  \r\n\r\n medregnes med 7 timer pr. dag, dog højst 35 timer pr. uge. </P>  \r\n\r\n<P>5.5. Ud over den almindelige arbejdstid på praktikstedet (jfr. 5.3.) har  \r\n\r\n den studerende i hver uge to konferencetimer med praktiklæreren.  \r\n\r\n Konferencetimerne skal være skemalagt og fastlagt i arbejdsplanen og skal  \r\n\r\n afholdes som to timer i umiddelbar forlængelse af hinanden. </P>  \r\n\r\n<P>Konferencetimer, som ikke kan afholdes på grund af sygdom el.lign., eller  \r\n\r\n fordi de falder på skemafri dage (jfr. 5.1) eller indkaldsdage (jfr. 5.2.),  \r\n\r\n bortfalder. </P>  \r\n\r\n<P>5.6. Den studerende er forpligtet til at være til stede på praktikstedet  \r\n\r\n inden for de aftalte tidsrum (jfr. uddannelsesbekendtgørelsen § 25 og  \r\n\r\n cirkulære af 25. september 1986 om fremmøde i socialpædagoguddannelsen). </P>  \r\n\r\n<P>5.7. Studerende, der er valgt som repræsentanter i seminarieråd, i de  \r\n\r\n studerendes råd eller for de studerendes landsorganisation, deltager i denne  \r\n\r\n virkomhed så vidt muligt uden for den skemalagte arbejdstid. Praktikstedet og  \r\n\r\n praktiklederen skal, inden praktikken aftales, være orienteret om omfanget af  \r\n\r\n den studerendes råds- eller organisationsarbejde. </P>  \r\n\r\n<P>5.8. Den studerende må ikke helt eller delvis udfylde en ledig stilling  \r\n\r\n eller en stilling, der kan besættes med vikar, ligesom den studerende ikke må  \r\n\r\n udføre vikartjeneste i praktikinstitutionen. </P>  \r\n\r\n<P> 6. Tilskud til rejseomkostninger. Forsikring. </P>  \r\n\r\n<P>6.1. Seminariet yder tilskud til den studerendes rejseomkostninger ved  \r\n\r\n kontaktbesøg (jfr. 3.4.) og indkald (jfr. 5.2.) samt ved deltagelse i  \r\n\r\n rådsarbejde på seminariet (jfr. 5.7.). Tilskuddet udgør billetprisen for en  \r\n\r\n tur/returrejse med billigste offentlige transportmiddel med fradrag af 50 kr.  \r\n\r\n Det er en forudsætning for ydelse af tilskud, at den studerende benytter  \r\n\r\n offentlige befordringsmidler. </P>  \r\n\r\n<P>6.2. De studerende er ikke i uddannelsestiden omfattet af lov om  \r\n\r\n arbejdsskadeforsikring, ligesom der ej heller med hensyn til  \r\n\r\n ansvarsforsikring vil kunne rejses krav over for seminarierne om  \r\n\r\n forsikringsmæssig dækning i medfør af statens selvforsikringsordning. </P>  \r\n\r\n<P>Såfremt de studerende ønsker at dække sig ind over for ulykkes- og  \r\n\r\n erstatningsansvarsrisikoen i uddannelsestiden, må de henvises til at tegne  \r\n\r\n privat forsikring, eventuelt på kollektiv basis. Seminarierne kan ikke  \r\n\r\n afholde udgifter i denne forbindelse. </P>  \r\n\r\n<P> 7. Praktikkens indhold. </P>  \r\n\r\n<P>7.1. I forbindelse med hver praktikperiode udarbejder den studerende en  \r\n\r\n beskrivelse af de mål, den pågældende skal nå i perioden. </P>  \r\n\r\n<P>Udarbejdelsen finder sted under vejledning fra den studerendes lærere på  \r\n\r\n seminariet, praktiklederen og praktiklæreren og sådan, at den endelige  \r\n\r\n formulering kan godkendes af disse. </P>  \r\n\r\n<P>7.2. Praktikken foregår som øvelsespraktik. Den studerendes arbejde skal  \r\n\r\n ligge på linje med det uddannede personales, idet der dog må tages hensyn til  \r\n\r\n den studerendes begrænsede viden og erfaring. Praktikken består således  \r\n\r\n primært i pædagogisk arbejde med klienter. Hertil kommer i begrænset omfang  \r\n\r\n andre nødvendige funktioner i tilknytning til dette arbejde, f.eks.  \r\n\r\n planlægningsmøder, konferencer om klienter samt deltagelse i samarbejde med  \r\n\r\n pårørende, myndigheder og institutioner uden for praktikstedet. </P>  \r\n\r\n<P>7.3. I konferencetimerne, hvortil såvel den studerende som praktiklæreren  \r\n\r\n skal have forberedt sig, skal praktiklæreren gennemgå de socialpædagogiske  \r\n\r\n arbejdsområder, der vedrører praktikstedet, administrative og pædagogiske  \r\n\r\n forhold på praktikstedet, herunder mål og metoder i arbejdet og klienternes  \r\n\r\n forudsætninger. Endvidere kan timerne efter behov anvendes til drøftelse af  \r\n\r\n problemer, der opstår under praktikperioden, udformning og løsning af  \r\n\r\n opgaver, som praktiklæreren måtte være inddraget i, samt til evaluering og  \r\n\r\n eventuel korrigering af praktikforløbet. </P>  \r\n\r\n<P>7.4. Indtil 3 uger af den samlede praktik kan foregå i feriekoloni el.  \r\n\r\n lign., såfremt praktikstedet, den studerende og seminariet er enige herom.  \r\n\r\n</P>  \r\n\r\n<P>7.5. I hver praktikperiode skal den studerende løse en opgave med relation  \r\n\r\n til praktikstedets virksomhed og uddannelsens fag. Opgavens omfang skal stå i  \r\n\r\n et rimeligt forhold til den del af uddannelsestiden, som praktikken udgør.  \r\n\r\n</P>  \r\n\r\n<P>Opgaven formuleres i samarbejde med den studerende af dennes lærere på  \r\n\r\n seminariet, praktiklederen og praktiklæreren. Opgaven skal formuleres sådan,  \r\n\r\n at den studerende kan hente væsentlige bidrag til opgaveløsningen i arbejdet  \r\n\r\n på praktikstedet. </P>  \r\n\r\n<P>En opgave skal altid resultere i en skriftlig rapport, hvor der som  \r\n\r\n minimum redegøres for opgaveformulering, overvejelser over løsningsmuligheder  \r\n\r\n og konklusion. </P>  \r\n\r\n<P>Rapporten vurderes af den studerendes lærere på seminariet, praktiklederen  \r\n\r\n og praktiklæreren med henblik på faglig vejledning af den studerende.  \r\n\r\n Vurderingen indgår endvidere i grundlaget for afgørelse om, hvorvidt den  \r\n\r\n studerendes samlede praktik kan godkendes (jfr. 9.3.). </P>  \r\n\r\n<P> 8. Tilsyn med praktikken. </P>  \r\n\r\n<P>8.1. Praktikstedets ledelse indsender planer for den studerendes  \r\n\r\n skemalagte arbejdstid og konferencetimer til seminariet senest 14 dage efter  \r\n\r\n praktikperiodens begyndelse. </P>  \r\n\r\n<P>8.2. Praktiklederen fører på seminariets vegne tilsyn med praktikken bl.a.  \r\n\r\n gennem forud aftalte besøg på praktikstedet to gange i hver periode. </P>  \r\n\r\n<P>I ganske særlige tilfælde kan det ene besøg i anden og tredje periode dog  \r\n\r\n erstattes af andre former for tilsyn, ligesom antallet af besøg kan forøges i  \r\n\r\n forbindelse med forhold, som er nævnt under 4., eller når det i øvrigt  \r\n\r\n skønnes nødvendigt. </P>  \r\n\r\n<P>Ved praktikplaceringer efter pkt. 2.4. foregår der normalt ikke  \r\n\r\n tilsynsbesøg. Seminariet må i disse tilfælde overholde sine forpligtelser ved  \r\n\r\n andre former for tilsyn. </P>  \r\n\r\n<P>8.3. Praktiklæreren vejleder den studerende i det daglige arbejde og  \r\n\r\n varetager kontrollen med den studerendes fremmøde (jfr. cirkulære af 25.  \r\n\r\n september 1986 om fremmøde i socialpædagoguddannelsen). </P>  \r\n\r\n<P>8.4. Ved praktikperiodens afslutning udarbejder praktiklæreren efter  \r\n\r\n drøftelse med den studerende en skriftlig udtalelse om den studerendes  \r\n\r\n indsats og udbytte. </P>  \r\n\r\n<P>Ved udarbejdelse af den skriftlige vurdering skal praktiklæreren være  \r\n\r\n opmærksom på, at der er tale om materiale til brug for planlægning af  \r\n\r\n undervisningen og ikke til brug ved eventuelle fremtidige  \r\n\r\n stillingsansøgninger el.lign. </P>  \r\n\r\n<P>Følgende forhold skal indgå i redegørelsen: </P>  \r\n\r\n<UL CLASS=PLAIN-LIST>  \r\n\r\n<LI>a) en beskrivelse af praktikperiodens vigtigste indholdselementer (jfr.  \r\n\r\n uddannelsesbekendtgørelsens § 24, stk. 3), herunder de væsentligste af de  \r\n\r\n forhold, som er behandlet i konferencetimerne, </LI>  \r\n\r\n<LI>b) en opgørelse over den studerendes samlede antal fraværstimer, </LI>  \r\n\r\n<LI>c) en vurdering af den studerendes udbytte i relation til målene for den  \r\n\r\n pågældende praktikperiode (jfr. 7.1.) og målet for praktikken som helhed  \r\n\r\n (jfr. uddannelsesbekendtgørelsen § 24, stk. 1), </LI>  \r\n\r\n<LI>d) en vurdering af den studerendes samarbejde med praktikstedets  \r\n\r\n personale. </LI>  \r\n\r\n</UL>  \r\n\r\n<P>8.5. Den studerende gøres bekendt med redegørelsens indhold og har i denne  \r\n\r\n forbindelse ret til at udtale sig skriftligt. </P>  \r\n\r\n<P>8.6. Den skriftlige redegørelse (samt eventuel udtalelse fra den  \r\n\r\n studerende) indsendes umiddelbart efter periodens afslutning til seminariet.  \r\n\r\n</P>  \r\n\r\n<P>8.7. I de tilfælde, hvor der efter afslutningen af 2. praktikperiode  \r\n\r\n skønnes at være risiko for, at den samlede praktik ikke kan godkendes (jfr.  \r\n\r\n afsnit 9), udarbejder praktiklederen en skriftlig redegørelse herom til den  \r\n\r\n studerende. </P>  \r\n\r\n<P>På grundlag af redegørelsen rådgives den studerende bl.a. om særlige krav  \r\n\r\n til sidste periode. </P>  \r\n\r\n<P> 9. Godkendelse af den studerendes samlede praktik. </P>  \r\n\r\n<P>9.1. For at den studerende kan deltage i eksamen skal praktikken være  \r\n\r\n godkendt (jfr. uddannelsesbekendtgørelsens § 33, stk. 2). </P>  \r\n\r\n<P>Det er en forudsætning for denne godkendelse, at </P>  \r\n\r\n<P>A. praktikken har haft det krævede omfang (jfr. afsnit 5), </P>  \r\n\r\n<P>B. praktikken har været gennemført på forskellige typer af praktiksteder,  \r\n\r\n således at den studerendes samlede praktikforløb indeholder: </P>  \r\n\r\n<UL CLASS=PLAIN-LIST>  \r\n\r\n<LI>a) mindst een periode med børn i alderen 0-3 år, </LI>  \r\n\r\n<LI>b) mindst een periode med voksne med vidtgående fysiske eller psykiske  \r\n\r\n handicap, </LI>  \r\n\r\n<LI>c) mindst een periode ved dagforanstaltninger, og </LI>  \r\n\r\n<LI>d) mindst een periode ved døgnforanstaltninger. </LI>  \r\n\r\n</UL>  \r\n\r\n<P>C. den studerendes deltagelse i de tre praktikperioder betragtet under eet  \r\n\r\n kan betegnes som tilfredsstillende. </P>  \r\n\r\n<P>9.2. Med rektors forudgående tilladelse i hvert enkelt tilfælde kan der  \r\n\r\n dispenseres fra aldersbestemmelsen i pkt. 9.1.B.b., såfremt det ikke er  \r\n\r\n muligt at tilvejebringe det fornødne antal praktikpladser ved institutioner  \r\n\r\n for voksne med vidtgående fysiske eller psykiske handicap. </P>  \r\n\r\n<P>En sådan tilladelse kan først gives i forbindelse med 3. studieårs  \r\n\r\n praktik. Antallet af givne tilladelser indberettes til direktoratet hvert år  \r\n\r\n inden udløbet af 3. praktikperiode. </P>  \r\n\r\n<P>9.3. Praktiklederen træffer afgørelse om, hvorvidt praktikken kan  \r\n\r\n godkendes. Den under 9.1.C. omhandlede vurdering foretages på grundlag af  \r\n\r\n praktiklærerudtalelser (jfr. 8.6.) og den studerendes løsning af  \r\n\r\n praktikopgaver (jfr. 7.5.). </P>  \r\n\r\n<P>9.4. Praktiklederen meddeler seminariets rektor om den studerendes praktik  \r\n\r\n er godkendt. Meddelelsen gives senest den 20. december på 3.studieår.  \r\n\r\n Samtidig orienteres den studerende. </P>  \r\n\r\n<P>9.5. Studerende, hvis praktik ikke bliver godkendt, skal have en skriftlig  \r\n\r\n begrundelse. </P>  \r\n\r\n<P>9.6. Studerende, hvis praktik ikke bliver godkendt, har mulighed for at  \r\n\r\n færdiggøre deres uddannelse ved at gå 3. studieår om (jfr.  \r\n\r\n uddannelsesbekendtgørelsen § 28, stk. 2). </P>  \r\n\r\n<P>Hvis den studerende vælger at gå 3. studieår om, skal uddannelsen afbrydes  \r\n\r\n frem til følgende studieårs begyndelse. Specialearbejdet kan dog med rektors  \r\n\r\n tilladelse færdiggøres. Såfremt specialet godkendes, overføres dette. </P>  \r\n\r\n<P> 10. Ikrafttræden m.v. </P>  \r\n\r\n<P>10.1. Cirkulæret træder i kraft straks og har virkning for studerende i  \r\n\r\n klasser, der er oprettet i 1986 eller senere. </P>  \r\n\r\n<P>10.2. Socialstyrelsens cirkulæreskrivelse nr. 641 af 9. juli 1979 om  \r\n\r\n praktik i socialpædagoguddannelsen ophæves. Bestemmelserne i  \r\n\r\n cirkulæreskrivelsens kapitel 1 og kapitel 2 anvendes dog fortsat for  \r\n\r\n studerende i klasser, der er oprettet i 1985 eller tidligere. </P>  \r\n\r\n<P>10.3. Direktoratet rejser spørgsmålet om en eventuel revision af  \r\n\r\n cirkulæret inden den 1. august 1989. </P>  \r\n\r\n<P>P.d.v. </P>  \r\n\r\n<P>Per Mollerup </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862223009"
        },
        {
            "displayName": "Entydig dokumentidentifikation",
            "displayValue": "CM033741"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "07/08/1999"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22230"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "05/11/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "S. 23-06-03/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}