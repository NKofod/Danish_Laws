{
    "id": 86781,
    "title": "Meddelelse nr. 37/97 om kursistvilkår under arbejdsmarkedsuddannelserne Ferie Supplement til Meddelelse nr 11/97 ",
    "documentTypeId": "720",
    "isSagsforlobPeriodValid": false,
    "shortName": "MED nr 3553 af 15/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse nr. 37/97 om kursistvilkår under  \r\n\r\n arbejdsmarkedsuddannelserne Ferie Supplement til Meddelelse nr 11/97 </H1>  \r\n\r\n<P></P>  \r\n\r\n<BR>  \r\n\r\n<P>På given foranledning skal styrelsen uddybe reglerne om ferie under  \r\n\r\n arbejdsmarkedsuddannelser. </P>  \r\n\r\n<P>Der må sondres mellem uddannelsesstedets ferie og den enkelte deltagers  \r\n\r\n ferie. </P>  \r\n\r\n<P>I disse regler om ferie under arbejdsmarkedsuddannelser omhandles alene  \r\n\r\n uddannelsesstedets ferie. Den enkelte deltagers ferierettigheder og  \r\n\r\n afholdelse af ferie ligger uden for reglerne for arbejdsmarkedsuddannelserne,  \r\n\r\n og man kan ikke via AMU-reglerne pålægge den enkelte deltager at holde ferie  \r\n\r\n på bestemte tidspunkter. </P>  \r\n\r\n<P>Når uddannelsesstedet indlægger ferie i sammenhængende forløb, har det som  \r\n\r\n konsekvens at en deltager har ret til AMU-godtgørelse for de pågældende dage,  \r\n\r\n med mindre deltageren vælger selv at afholde ferie med feriegodtgørelse i  \r\n\r\n disse dage. </P>  \r\n\r\n<P>Det gælder som et overordnet princip at arbejdsmarkedsuddannelserne skal  \r\n\r\n afholdes med så lave omkostninger som muligt. Uddannelsesstederne skal derfor  \r\n\r\n tilstræbe at undgå situationer, hvor en deltager har ret til AMU-godtgørelse  \r\n\r\n uden samtidig at modtage undervisning. </P>  \r\n\r\n<P>Dette princip er baggrunden for retningslinierne i Meddelelse nr. 11/97.  \r\n\r\n</P>  \r\n\r\n<P>Styrelsen har fået en række henvendelser fra uddannelsessteder, vedrørende  \r\n\r\n efterårsferie og vinterferie, som i følge Meddelelse nr. 11/97 ikke er  \r\n\r\n tidspunkter, hvor der kan placeres ferie i sammenhængende forløb.  \r\n\r\n Henvendelserne har dels drejet sig om, at uddannelsesstedet har tradition for  \r\n\r\n at holde lukket på tidspunkter, der svarer til folkeskolens ferier, dels at  \r\n\r\n skolens personale har ønsker om at placere deres ferie på disse tidspunkter.  \r\n\r\n</P>  \r\n\r\n<P>Uddannelsesstedets behov for hel eller delvis ferielukning kan være til  \r\n\r\n stede både under sammenhængende forløb og under andre  \r\n\r\n arbejdsmarkedsuddannelser. </P>  \r\n\r\n<P>Styrelsen skal henstille, at uddannelsesstederne håndterer denne situation  \r\n\r\n således for såvel sammenhængende forløb som andre arbejdsmarkedsuddannelser :  \r\n\r\n</P>  \r\n\r\n<P>Uddannelsesstedet afholder uddannelsen som opsplittet undervisning med  \r\n\r\n placering af den eller de undervisningsfrie perioder i f.eks. folkeskolens  \r\n\r\n efterårsferie og vinterferie. Disse perioder indgår herefter ikke i  \r\n\r\n uddannelsens samlede varighed, og der er ikke ret til AMU-godtgørelse i disse  \r\n\r\n perioder. Deltagerne vil i disse perioder enten vende tilbage til deres  \r\n\r\n sædvanlige forsørgelse - f.eks. løn eller dagpenge - eller udnytte deres evt.  \r\n\r\n ferierettigheder. </P>  \r\n\r\n<P>Den opsplittede afholdelsesform skal fremgå af uddannelsesstedets  \r\n\r\n annoncering af uddannelsen. Ved annonceringen af sammenhængende forløb er det  \r\n\r\n vigtigt, at det står klart for deltagerne hvilke undervisningsfrie perioder  \r\n\r\n der er ferie, under hvilke der kan søges om AMU-godtgørelse og for hvilke  \r\n\r\n undervisningsfrie perioder der ikke kan søges om AMU-godtgørelse. </P>  \r\n\r\n<P>Ovennævnte principper kan også anvendes for 1. maj, Grundlovsdag og  \r\n\r\n fredagen efter Kr. Himmelfartsdag. Hvis undervisningen gennemføres som  \r\n\r\n deltidsundervisning den 1. maj og Grundlovsdag skal der som minimum  \r\n\r\n gennemføres 4 lektioner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19970355332"
        },
        {
            "displayName": "Entydig dokumentidentifikation",
            "displayValue": "CM046547"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3553"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/12/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "97-35-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}