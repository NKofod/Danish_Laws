{
    "id": 85620,
    "title": "Meddelelse om ændringer i våbenloven (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11381 af 03/09/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om ændringer i våbenloven (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B> 1. Lov nr. 350 af 23. maj 1997 om ændring af bl.a. våbenloven  \r\n\r\n (skærpelse af straffen for særlig grov vold og for besiddelse af knive og  \r\n\r\n slagvåben, sikkerhedsmæssige krav til restaurationers indretning m.v.)  \r\n\r\n (G1947) </B>  </P>  \r\n\r\n<P>Folketinget vedtog den 16. maj 1997 en række ændringer af bl.a.  \r\n\r\n våbenloven. Loven trådte i kraft den 25. maj 1997. </P>  \r\n\r\n<P>Ændringerne indebærer, at bøden for ulovlig besiddelse af knive samt slag-  \r\n\r\n og stødvåben på offentlige steder forhøjes i forhold til den hidtil gældende  \r\n\r\n praksis, og at der i 3. gangs tilfælde idømmes frihedsstraf. </P>  \r\n\r\n<P> <B> 1.1. Bødetakster for 1. og 2. gangstilfælde af ulovlig besiddelse af  \r\n\r\n knive samt slag- og stødvåben: </B>  </P>  \r\n\r\n<P>De bødetakster, der er foreslået i forarbejderne til loven, medfører, at  \r\n\r\n visse af bødetaksterne i bødekatalogets afsnit 6.2, Våben side 2 og 3  \r\n\r\n vedrørende knive, dolke og andre skarpe våben samt slag- og stødvåben ikke  \r\n\r\n længere er gældende. </P>  \r\n\r\n<PRE>  \r\n\r\n  Følgende bødetakster er nu gældende:  \r\n\r\n Knive, dolke og andre skarpe våben:  \r\n\r\n Overtrædelse alene af § 4, stk. 1          3.000 kr  \r\n\r\n Knive/dolke over 12 cm, bajonetter,  \r\n\r\n sabler, stiletter, kårdestokke  \r\n\r\n gurkhaknive, machetter m.v.:  \r\n\r\n - uden samtidig overtrædelse af § 4,  \r\n\r\n   stk. 1                                     600 kr  \r\n\r\n - med samtidig overtrædelse af § 4,  \r\n\r\n   stk. 1                                   5.000 kr  \r\n\r\n Springknive, springstiletter, faldknive,  \r\n\r\n faldstiletter, butterflyknive m.v.:  \r\n\r\n - uden samtidig overtrædelse af § 4,  \r\n\r\n   stk. 1                                   1.000 kr  \r\n\r\n - med samtidig overtrædelse af § 4,  \r\n\r\n   stk. 1                                   5.000 kr  \r\n\r\n Slag- og stødvåben:  \r\n\r\n Knojern, totenschlægere, gummiknipler,  \r\n\r\n karatestokke, cykelkæder og lign.  \r\n\r\n båret på steder med almindelig adgang      3.000 kr  \r\n\r\n besiddet på bopælen m.v.                     600 kr.  \r\n\r\n</PRE>  \r\n\r\n<P>Jeg vil snarest muligt udsende rettelsesblade til bødekataloget. </P>  \r\n\r\n<P> <B> 1.2. Besiddelse af flere ulovlige våben: </B>  </P>  \r\n\r\n<P>Hvis overtrædelsen består i samtidig besiddelse af flere ulovlige våben,  \r\n\r\n eller er flere tilfælde af ulovlig våbenbesiddelse til samtidig pådømmelse,  \r\n\r\n finder straffelovens § 88 anvendelse, og der skal således fastsættes en  \r\n\r\n samlet straf for samtlige forhold. Hvis der er tale om et 1. eller 2.  \r\n\r\n gangstilfælde, forudsættes der at blive idømt bødestraf. Det vil således bero  \r\n\r\n på en konkret vurdering, om bøden skal fastsættes ved en sammenlægning af  \r\n\r\n normalbøderne for de enkelte overtrædelser (absolut kumulation) eller til et  \r\n\r\n mindre beløb (modereret kumulation). Af hensyn til den dømtes mulighed for at  \r\n\r\n betale bøden, forudsættes det i lovens forarbejder, at der sædvanligvis vil  \r\n\r\n blive anvendt modereret kumulation. </P>  \r\n\r\n<P> <B> 1.3. Bøder for unge under 18 år og andre med særligt lave indtægter:  \r\n\r\n</B>  </P>  \r\n\r\n<P>For personer med særlig lav indkomst, herunder unge under 18 år,  \r\n\r\n studerende, kontanthjælpsmodtagere og folkepensionister, fastsættes  \r\n\r\n bødestraffen normalt til halvdelen af den bøde, der ellers ville være blevet  \r\n\r\n idømt. For andre med dårlig betalingsevne, som f.eks. efterlønsmodtagere og  \r\n\r\n førtidspensionister, kan bøden nedsættes til 2/3 af normaltaksten. </P>  \r\n\r\n<P>Disse regler forudsættes i følge lovens forarbejder også at finde  \r\n\r\n anvendelse for de foreslåede skærpede bøder. </P>  \r\n\r\n<P> <B> 1.4. 3.gangstilfælde vedrørende ulovlig besiddelse af knive samt  \r\n\r\n slag- eller stødvåben: </B>  </P>  \r\n\r\n<P>Ved lovændringen blev der indsat et nyt stk. 2 i våbenlovens § 10: </P>  \r\n\r\n<P>&quot;Stk. 2. Overtrædelse af § 4, stk. 1 eller 2, straffes med bøde. Er  \r\n\r\n den pågældende tidligere mere end een gang dømt for overtrædelse af § 4, stk.  \r\n\r\n 1 eller 2, er straffen hæfte eller fængsel indtil 2 år, under særligt  \r\n\r\n formildende omstændigheder dog bøde. Straffelovens § 81, stk. 1, finder ikke  \r\n\r\n anvendelse&quot;. </P>  \r\n\r\n<P>(Stk. 2 er ændret til stk. 3 ved lov nr. 411 af 10. juni 1997, jf.  \r\n\r\n nedenfor). </P>  \r\n\r\n<P>Det fremgår af bemærkningerne til lovforslaget, at straffen i 3.  \r\n\r\n gangstilfælde og derover forudsættes at være hæfte i mindst 14 dage. </P>  \r\n\r\n<P>Straffelovens § 81, stk. 1, finder ikke anvendelse. Det vil sige at en  \r\n\r\n overtrædelse også betragtes som et 3. gangstilfælde, selvom den pågældende  \r\n\r\n var under 18 år, da han begik de to forudgående lovovertrædelser. </P>  \r\n\r\n<P>Særligt formildende omstændigheder kan medføre bødestraf også i 3.  \r\n\r\n gangstilfælde. Dette beskrives i forarbejderne således: </P>  \r\n\r\n<P>&quot;Anvendelsesområdet for bestemmelsen om, at særligt formildende  \r\n\r\n omstændigheder kan medføre bødestraf også i 3.gangstilfælde, forudsættes at  \r\n\r\n være besiddelse af slag- og stødvåben på bopælen, således at der ikke i disse  \r\n\r\n tilfælde vil ske nogen skærpelse af straffen i forhold til den gældende  \r\n\r\n praksis, som er en bøde på 600 kr. Bortset herfra vil der kun sjældent kunne  \r\n\r\n tænkes at være tale om sådanne særligt formildende omstændigheder, at  \r\n\r\n udgangspunktet om frihedsstraf i 3. gangstilfælde og derover kan  \r\n\r\n fraviges.&quot; </P>  \r\n\r\n<P> <B> 2. lov nr. 411 af 10. juni 1997 om ændring af bl.a. våbenloven  \r\n\r\n (styrkelse af politiets muligheder for at efterforske alvorlig kriminalitet,  \r\n\r\n konfiskation, øget vidnebeskyttelse og skærpelse af straffen for  \r\n\r\n våbenbesiddelse m.v.) (G1883). </B> </P>  \r\n\r\n<P>Folketinget vedtog den 28. maj 1997 endnu en ændring af våbenlovens § 10,  \r\n\r\n ligesom der i straffeloven blev indsat en ny § 192a om våben. Bestemmelserne  \r\n\r\n trådte i kraft den 12. juni 1997. </P>  \r\n\r\n<P> <B> 2.1. Våbenlovens § 10, stk. 2: </B>  </P>  \r\n\r\n<P>Våbenlovens § 10, stk. 2, har nu følgende ordlyd: </P>  \r\n\r\n<P>&quot;Består overtrædelsen i besiddelse af skydevåben under særlig  \r\n\r\n skærpende omstændigheder, herunder besiddelse af skydevåben med tilhørende  \r\n\r\n ammunition på offentligt tilgængelige steder eller gentagne tilfælde af  \r\n\r\n besiddelse af skydevåben, er straffen fængsel indtil 2 år.&quot; </P>  \r\n\r\n<P>Ifølge Justitsministeriets bemærkninger til lovforslaget er formålet med  \r\n\r\n lovændringen hovedsageligt at skærpe straffene i de tilfælde, hvor skydevåben  \r\n\r\n medbringes eller opbevares under omstændigheder, hvor der er en nærliggende  \r\n\r\n risiko for, at våbnene vil blive anvendt til angreb eller forsvar i f.eks.  \r\n\r\n opgør mellem forskellige rockergrupper. Også personer uden tilknytning til  \r\n\r\n rockermiljøet vil imidlertid være omfattet af skærpelsen. </P>  \r\n\r\n<P>2.1.1. Besiddelse på bopælen eller andre ikke offentligt tilgængelige  \r\n\r\n steder. </P>  \r\n\r\n<P>Ved besiddelse af skydevåben på bopælen eller andre ikke offentligt  \r\n\r\n tilgængelige steder uden særligt skærpende omstændigheder er udgangspunktet  \r\n\r\n stadig bødestraf. Der vil dog som efter hidtidig praksis kunne idømmes  \r\n\r\n frihedsstraf, hvis opbevaringen af våbenet har været uforsvarlig, herunder  \r\n\r\n hvis det er opbevaret ladt eller sammen med ammunitionen. </P>  \r\n\r\n<P>Det vil i følge bemærkningerne til lovforslaget være en særligt skærpende  \r\n\r\n omstændighed, såfremt man på bopælen eller andre ikke offentligt tilgængelige  \r\n\r\n steder, er i besiddelse af flere våben, især hvis der er tale om særligt  \r\n\r\n farlige våben som f.eks. pistoler eller halvautomatiske rifler. Det er også  \r\n\r\n en skærpende omstændighed, når våben besiddes på tilholdssteder for  \r\n\r\n rockergrupper eller af personer med tilknytning til rockermiljøet. Det er  \r\n\r\n endvidere en skærpende omstændighed, hvis besidderen har skaffet sig våbnene  \r\n\r\n på strafbar vis, f.eks. ved tyveri eller hæleri. </P>  \r\n\r\n<P>Det forudsættes, at straffen for besiddelse af skydevåben på ikke  \r\n\r\n offentligt tilgængelige steder under skærpende omstændigheder vil være fra 60  \r\n\r\n dage til 4 måneders fængsel afhængig af, om en eller flere skærpende  \r\n\r\n omstændigheder er til stede samtidig. </P>  \r\n\r\n<P>Gentagelsestilfælde skal også betragtes som en særligt skærpende  \r\n\r\n omstændighed. I disse tilfælde skal der ske en betydelig skærpelse af  \r\n\r\n straffen, idet der her typisk vil være tale om personer, som efter, at et  \r\n\r\n skydevåben er beslaglagt eller konfiskeret, på ny skaffer sig skydevåben.  \r\n\r\n Straffen forudsættes her at være fra 3 til 6 måneders fængsel. </P>  \r\n\r\n<P>2.1.2. Besiddelse på offentlige steder. </P>  \r\n\r\n<P>I tilfælde af besiddelse af skydevåben med tilhørende ammunition på  \r\n\r\n offentligt tilgængelige steder forudsættes det, at straffen i  \r\n\r\n førstegangstilfælde er mindst 4 måneders fængsel. Det er ikke et krav, at  \r\n\r\n våbenet er ladt, men den, der er i besiddelse af våbnet, skal samtidig være i  \r\n\r\n besiddelse af ammunition på sin person, i en medbragt taske, i det køretøj,  \r\n\r\n hvori han antræffes, eller på lignende lettilgængelig måde. </P>  \r\n\r\n<P>I gentagelsestilfælde, herunder også når flere forhold foreligger til  \r\n\r\n samtidig pådømmelse, forudsættes straffen at være 6-8 måneders fængsel. </P>  \r\n\r\n<P>Udover de ovennævnte eksempler kan der - i følge forarbejderne - være tale  \r\n\r\n om besiddelse af skydevåben under særligt skærpende omstændigheder, f.eks.  \r\n\r\n hvis våbenet bæres under et indbrud eller brugstyveri af en bil, hvor der kan  \r\n\r\n være en fare for at våbenet anvendes. Også anvendelse af våbenet til  \r\n\r\n fremsættelse af trusler, der er omfattet af straffelovens § 266, er en  \r\n\r\n særligt skærpende omstændighed ved besiddelsen af våbenet. Straffen vil her  \r\n\r\n afhænge af karakteren af de forhold, hvorunder våbenet er båret, men det  \r\n\r\n forudsættes, at der bliver tale om en straf for våbenbesiddelsen, der er  \r\n\r\n noget større end 4 måneders fængsel. </P>  \r\n\r\n<P> <B> 2.2. Straffelovens § 192a: </B>  </P>  \r\n\r\n<P>Den nye bestemmelse i straffelovens § 192a har følgende ordlyd: </P>  \r\n\r\n<P>&quot;Den, som i strid med lovgivningen om våben og eksplosivstoffer  \r\n\r\n indfører, tilvirker, besidder, bærer, anvender eller overdrager våben eller  \r\n\r\n eksplosivstoffer, som på grund af deres særdeles farlige karakter er egnede  \r\n\r\n til at forvolde betydelig skade, straffes med fængsel indtil 4 år.&quot; </P>  \r\n\r\n<P>I følge bemærkningerne til lovforslaget er de våben, der forudsættes  \r\n\r\n omfattet, typisk våben, som har karakter af egentligt krigsmateriel, og som  \r\n\r\n ikke lovligt kan besiddes af andre end militæret, herunder hjemmeværnet. Som  \r\n\r\n eksempler kan nævnes panserværnsraketter, morterer, håndgranater, bomber,  \r\n\r\n miner og automatiske skydevåben, herunder maskinpistoler og maskingeværer.  \r\n\r\n</P>  \r\n\r\n<P>Det forudsættes, at afgrænsningen mellem særdeles farlige skydevåben, som  \r\n\r\n er omfattet af bestemmelsen i straffeloven, og andre skydevåben, hvoraf  \r\n\r\n ulovlig besiddelse alene kan straffes efter våbenloven, fastsættes således,  \r\n\r\n at automatiske skydevåben omfattes af § 192a. Automatiske skydevåben  \r\n\r\n karakteriseres ved, at våbenet bliver ved med at afgive skud, så længe  \r\n\r\n aftrækkeren påvirkes. Der kan således afgives skud i byger, hvorved en person  \r\n\r\n kan dræbe eller kvæste mange mennesker på meget kort tid. Halvautomatiske  \r\n\r\n våben (dvs. våben, som kun afgiver et skud ved påvirkning af aftrækkeren, men  \r\n\r\n som genlader automatisk), repetervåben og enkeltskudsvåben vil derimod ikke  \r\n\r\n være omfattet af straffeloven. </P>  \r\n\r\n<P>Besiddelse af eksplosivstoffer kan efter omstændighederne også være  \r\n\r\n omfattet af bestemmelsen. </P>  \r\n\r\n<P>Det forudsættes, at straffen som udgangspunkt vil være mindst 10-12  \r\n\r\n måneders fængsel. Er våbenet anvendt f.eks. til trusler, bliver der tale om  \r\n\r\n en betydelig højere straf. </P>  \r\n\r\n<P> <B> 2.3. Tyveri af særdeles farlige våben. </B>  </P>  \r\n\r\n<P>I de tilfælde, hvor særdeles farlige våben stjæles f.eks. ved indbrud i  \r\n\r\n forsvarets våbendepoter, vil bestemmelsen i § 192a medføre en betydelig  \r\n\r\n skærpelse af straffen for den ulovlige våbenbesiddelse, mens straffen for  \r\n\r\n tyveriet fastsættes efter bestemmelserne i straffeloven. Det forudsættes i  \r\n\r\n bemærkningerne, at tyverier af sådanne våben eventuelt betragtes som særligt  \r\n\r\n grove, jf. straffelovens § 286, stk. 1, hvis der er tale om professionelt  \r\n\r\n udførte indbrud eller tyveri fra særligt sikrede depoter. Det gælder også,  \r\n\r\n selvom våbnenes værdi ikke er så stor, at forholdet af den grund kan henføres  \r\n\r\n under straffelovens § 286, stk. 1. </P>  \r\n\r\n<P> <B> 3. Øvrige våbentyverier. </B>  </P>  \r\n\r\n<P>Jeg skal endvidere erindre om, at der i øvrige sager om våbentyverier  \r\n\r\n tillige bør rejses tiltale mod tyven for ulovlig våbenbesiddelse. </P>  \r\n\r\n<P> <B> 4. Domstolenes udmålingspraksis. </B>  </P>  \r\n\r\n<P>Jeg skal anmode om, at politimestrene og statsadvokaterne påser, at  \r\n\r\n domstolenes strafniveau i sager vedrørende overtrædelse af våbenloven og  \r\n\r\n straffelovens § 192a er i overensstemmelse med strafpositionerne omtalt i  \r\n\r\n Justitsministeriets bemærkninger til begge lovforslag, herunder ved anke  \r\n\r\n eller ved indstilling til mig om at søge egnede sager indbragt for  \r\n\r\n Højesteret. </P>  \r\n\r\n<P>Yderligere information om de to love kan søges i Justitsministeriets  \r\n\r\n &quot;hvidbøger&quot;, der er udsendt til statsadvokaterne og politimestrene  \r\n\r\n af Rigspolitichefens Blanketafdeling. </P>  \r\n\r\n<P> <B> 5. Ophævelse af andre Rigsadvokatmeddelelser. </B>  </P>  \r\n\r\n<P>Min meddelelse nr. 3/75 og 1/83 ophæves. </P>  \r\n\r\n<P>Henning Fode. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 5/97)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971138132"
        },
        {
            "displayName": "Entydig dokumentidentifikation",
            "displayValue": "CM045338"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/09/2017"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11381"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "03/09/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 2116"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}