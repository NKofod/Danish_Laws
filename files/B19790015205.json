{
    "id": 47218,
    "title": "Bekendtgørelse om opbevaring og benyttelse af optagelser af radio og fjernsynsudsendelser, som er foretaget inden for undervisningsvirksomhed (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 152 af 06/04/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om opbevaring og benyttelse af  \r\n\r\n optagelser af radio og fjernsynsudsendelser, som er foretaget inden for  \r\n\r\n undervisningsvirksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 17, stk. 1, i lov om ophavsretten til litterære og  \r\n\r\n kunstneriske værker, jvf. lovbekendtgørelse nr. 130 af 15. april 1975, som  \r\n\r\n ændret ved lov nr. 240 af 8. juni 1977, og § 7a i lov om retten til  \r\n\r\n fotografiske billeder, jvf. lovbekendtgørelse nr. 129 af 15. april 1975, som  \r\n\r\n ændret ved lov nr. 239 af 8. juni 1977, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Optagelser af radio- og fjernsynsudsendelser, som foretages med hjemmel i  \r\n\r\n ophavsretslovens § 17, stk. 1, jvf. også bestemmelserne i denne lovs §§ 45,  \r\n\r\n stk. 3, 46, stk. 2, 48, stk. 3 og 49, stk. 3, og i fotografilovens § 7a, må  \r\n\r\n kun anvendes inden for undervisningsvirksomhed. </P>  \r\n\r\n<P CLASS=STK> <I>Stk. 2. </I> Udtrykket undervisningsvirksomhed omfatter  \r\n\r\n enhver offentlig såvel som privat kundskabsformidling, som sker i organiseret  \r\n\r\n form, herunder f.eks. højskoleundervisning, undervisning efter lov om  \r\n\r\n fritidsundervisning m.v., pædagogisk virksomhed inden for børne og  \r\n\r\n ungdomsinstitutioner, videreuddannelse, som foranstaltes på arbejdspladser  \r\n\r\n eller af faglige sammenslutninger, korrespondanceundervisning o. lign. Under  \r\n\r\n undervisningsvirksomhed falder også centraler, der som led i den pædagogiske  \r\n\r\n virksomhed foretager optagelse og distribution af radio- og  \r\n\r\n fjernsynsudsendelser. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Optagelserne skal foretages direkte fra selve radio- eller  \r\n\r\n fjernsynsudsendelsen. </P>  \r\n\r\n<P CLASS=STK> <I>Stk. 2. </I> Fremstilling af kopier af de i stk. 1 nævnte  \r\n\r\n optagelser må kun foretages på grundlag af optagelser, som den pågældende  \r\n\r\n undervisningsvirksomhed selv har foretaget, jvf. dog § 4. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Optagelserne eller kopier heraf må udlånes til anden  \r\n\r\n undervisningsvirksomhed, som opfylder betingelserne i § 1, men det udlånte  \r\n\r\n materiale må ikke kopieres af den modtagende virksomhed eller af denne  \r\n\r\n viderespredes til anden undervisningsvirksomhed, jvf. dog § 4. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Uanset bestemmelserne i §§ 2 og 3 er det tilladt de i § 1, stk. 2, 2. pkt.  \r\n\r\n nævnte centraler at foretage kopiering med henblik på udlån af optagelser  \r\n\r\n eller kopier heraf, som den pågældende central har modtaget i udlån fra en  \r\n\r\n anden central. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Optagelserne eller senere kopier heraf skal være af en forsvarlig teknisk  \r\n\r\n kvalitet, og der må ikke foretages ændringer i optagelserne. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Det er ikke tilladt at foretage optagelse af fjernsynsudsendte filmværker,  \r\n\r\n som indgår i biografernes almindelige repertoire af spillefilm, med mindre  \r\n\r\n der ved udsendelsen i fjernsyn kun er benyttet mindre dele af værket. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Foretages der optagelse eller senere kopiering af andre udsendelser end  \r\n\r\n undervisningsudsendelser, har rettighedshaverne krav på vederlag. </P>  \r\n\r\n<P CLASS=STK> <I>Stk. 2. </I> Vederlagskravet kan kun gøres gældende gennem  \r\n\r\n en af ministeren for kulturelle anliggender godkendt fælles forhandlings- og  \r\n\r\n opkrævningsinstitution, som repræsenterer de ophavsmænd, udøvende kunstnere  \r\n\r\n og fremstillere af grammofonplader, hvis værker og præstationer indgår i de i  \r\n\r\n stk. 1 nævnte radio- eller fjernsynsudsendelser. </P>  \r\n\r\n<P CLASS=STK> <I>Stk. 3. </I> Kan der ikke opnåe enighed mellem parterne om  \r\n\r\n vederlagets størrelse, kan spørgsmålet indbringes for det i ophavsretslovens  \r\n\r\n § 54 og fotografilovens § 16 omhandlede nævn, der har den endelige  \r\n\r\n administrative afgørelse. </P>  \r\n\r\n<P CLASS=STK> <I>Stk. 4. </I> Ved udtrykket undervisningsudsendelser i stk. 1  \r\n\r\n forstås udsendelser, der ved annonceringen i radio eller fjernsyn fremtræder  \r\n\r\n som udsendt af Danmarks Radios undervisningsafdeling eller tilsvarende  \r\n\r\n afdelinger inden for udenlandske radiofonier. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Optagelserne og senere kopier heraf skal gøres ubrugbare senest 4 år efter  \r\n\r\n at det program, hvorfra optagelse er gjort, første gang har været udsendt i  \r\n\r\n radio eller fjernsyn, med mindre der er indhentet samtykke fra  \r\n\r\n rettighedshaverne til fortsat opbevaring, jvf. dog § 9. </P>  \r\n\r\n<P CLASS=STK> <I>Stk. 2. </I> Det er tilladt at foretage optagelser på  \r\n\r\n grundlag af genudsendelser, der sker inden for den i stk. 1 fastsatte frist,  \r\n\r\n men foretagelse af sådanne optagelser bevirker ikke nogen forlængelse af den  \r\n\r\n nævnte frist. </P>  \r\n\r\n<P CLASS=STK> <I>Stk. 3. </I> Det er ikke tilladt at foretage optagelse af  \r\n\r\n genudsendelser, der sker senere end 4 år efter at det program, hvorfra  \r\n\r\n optagelse ønskes foretaget, første gang har været udsendt i radio eller  \r\n\r\n fjernsyn. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Anvendes en optagelse ved udløbet af den i § 8 nævnte frist ved  \r\n\r\n igangværende undervisning, er det dog tilladt at bevare optagelsen indtil  \r\n\r\n udløbet af det pågældende undervisningsår. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P>Det påhviler enhver undervisningsvirksomhed, som foretager optagelser i  \r\n\r\n overensstemmelse med bestemmelserne ovenfor, at føre en fortegnelse over de  \r\n\r\n optagelser og senere kopier heraf, som er foretaget af den pågældende  \r\n\r\n institution inden for hvert kalenderår. </P>  \r\n\r\n<P CLASS=STK> <I>Stk. 2. </I> Enhver optagelse eller senere kopi skal være  \r\n\r\n mærket med tidspunktet for den første udsendelse af de optagne programmer.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>Ved udlån fra en undervisningsvirksomhed til en anden, jvf. §§ 3 og 4, er  \r\n\r\n den lånende undervisningsvirksomhed ansvarlig for, at de lånte optagelser  \r\n\r\n gøres ubrugbare i overensstemmelse med bestemmelserne i § 8. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>Overtrædelse af bestemmelserne i §§ 1-6 og § 8. jvf. § 9, i denne  \r\n\r\n bekendtgørelse vil kunne indebære en overtrædelse af bestemmelserne i  \r\n\r\n ophavsretslovens §§ 2, 45, 46, 48 og 49 samt fotografilovens § 1, der efter  \r\n\r\n ophavsretslovens § 55 og fotografilovens § 17 kan straffes med bøde eller  \r\n\r\n under skærpende omstændigheder med hæfte i indtil 3 måneder. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13 </B> </P>  \r\n\r\n<P>Bekendtgørelsen gælder for optagelser, som er foretaget efter den 1. juli  \r\n\r\n 1977. Bestemmelserne i § 2, stk. 2, 3, 4, 5, 10 og 11 gælder dog kun for  \r\n\r\n optagelser, som foretages efter den 1. juni 1979. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for kulturelle anliggender,  \r\n\r\n den 6. april 1979. </I> </P>  \r\n\r\n<P CLASS=UNDERSKREVET-AF ALIGN=CENTER>Niels Matthiasen </P>  \r\n\r\n<P CLASS=MINISTER ALIGN=RIGHT>/W. Weincke </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Kulturministeriet.",
        "(* 1) Oversat til engelsk. Oversættelsen kan fås ved henvendelse til"
    ],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/1979"
        },
        {
            "displayName": "Accession",
            "displayValue": "B19790015205"
        },
        {
            "displayName": "Entydig dokumentidentifikation",
            "displayValue": "CM006008"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "06/04/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "K 03000-4-78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}