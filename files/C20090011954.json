{
    "id": 129459,
    "title": "Skrivelse om ny bekendtgørelse om statsrefusion og tilskud, samt regnskabsaflæggelse og revision på Indenrigs- og Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder\\n(Til samtlige kommuner m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 119 af 16/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ny bekendtgørelse om statsrefusion og tilskud, samt regnskabsaflæggelse og revision på Indenrigs- og Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder</p>\r\n      <p class=\"UnderTitel2\">(Til samtlige kommuner m.fl.)</p>\r\n      <p class=\"Tekst\">Indenrigs- og Socialministeren har underskrevet vedlagte bekendtgørelse om statsrefusion og tilskud, samt regnskabsaflæggelse og revision på Indenrigs- og Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder. Bekendtgørelsen afløser bekendtgørelse nr. 1246 af 15. december 2008.</p>\r\n      <p class=\"Tekstoverskrift\">Ændringer i forhold til hidtil gældende bekendtgørelse</p>\r\n      <p class=\"TekstoverskriftVenstre\">Nye lovområder - § 1</p>\r\n      <p class=\"Tekst\">Bekendtgørelsens anvendelsesområde, jf. § 1, udvides med 3 love på Beskæftigelsesministeriets ressortområde:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Lov om kompensation til handicappede i erhverv m.v. Det er indarbejdet i § 61, stk. 9, nr. 3, hvornår refusion skal anvises.</p>\r\n        <p class=\"Liste1\"><span class=\"Liste1Nr\" id=\"\">–</span> Lov om seniorjob. Det er indarbejdet i § 61, stk. 2, nr. 6, hvornår refusion skal anvises.</p>\r\n        <p class=\"Liste1\"><span class=\"Liste1Nr\" id=\"\">–</span> Lov om ophævelse af lov om servicejob.</p>\r\n      </p>\r\n      <p class=\"TekstoverskriftVenstre\">Udgifter til vederlag til andre aktører - § 4</p>\r\n      <p class=\"Tekst\">Der er i § 4 indsat et nyt stk. 6 som følge af, at kommunen kan refusionsanmelde udgifter til vederlag til andre aktører, jf. lov om en aktiv beskæftigelsesindsats (LAB) § 117, 1. pkt., og § 117a, som affattet ved § 2, nr. 86 og 87, i lov nr. 483 af 12. juni 2009.</p>\r\n      <p class=\"TekstoverskriftVenstre\">Kapitel 9 - Dokumentationskrav</p>\r\n      <p class=\"Tekst\">Som følge af, at kommunerne har overtaget ansvaret for og finansieringen af den aktive beskæftigelsesindsats for forsikrede ledige, er de i § 37, stk. 1, omtalte LAB-refusionsparagraffer udvidet fra §§ 118-119 til § 117b, §§ 118-119 og § 121 vedrørende registrering på personsager.</p>\r\n      <p class=\"Tekst\">Kommunerne har overtaget finansieringen af ordningen vedrørende forsikrede lediges ret til seks-ugers selvvalgt uddannelse pr. 1. august 2009. Som følge af, at seks-ugers selvvalgt uddannelse ikke er et kommunalt tilbud efter LAB kapitel 10-11, jf. § 37, stk. 1-2, men er en foranstaltning som kommunen skal afholde udgifterne til, er der indsat et nyt stk. 3 til § 37, hvor der omtales dokumentationskrav specifikt for seks-ugers selvvalgt uddannelse.</p>\r\n      <p class=\"Tekst\">De omtalte LAB-refusionsparagraffer i § 50, stk. 3, udvides fra §§ 118-119 til §§ 117a-119, således at refusionsparagrafferne vedrørende driftsudgifter til aktivering af forsikrede ledige også skal være omfattet af Arbejdsmarkedsstyrelsens vejledning om opgørelse og refusion af driftsudgifter (vejledningen vil blive revideret).</p>\r\n      <p class=\"TekstoverskriftVenstre\">Anvisning og berigtigelse af statsrefusion og tilskud - § 61</p>\r\n      <p class=\"Tekst\">For at lette overskueligheden er § 61 opstillet i stykker og med nummerering i de tilfælde, hvor reglerne om anvisning af refusion er fælles for flere lovområder. Sidstnævnte gør sig gældende for de love, der er nævnt i stk. 2 og 9.</p>\r\n      <p class=\"Tekst\">Som følge af udvidelsen af statens refusion til at omfatte udgifter vedrørende forsikrede ledige er udgifter til ikke-forsikrede ledige, jf. LAB § 2, nr. 8, og ikke-forsikrede beskæftigede nævnt i stk. 2, nr. 4.</p>\r\n      <p class=\"Tekst\">Refusion vedrørende kommunens udgifter til de forsikrede ledige, jf. LAB § 2, nr. 1, og forsikrede beskæftigede er indarbejdet i stk. 9, nr. 4.</p>\r\n      <p class=\"Tekst\">Hertil kommer kommunens udgifter til voksenlærlinge, jf. LAB § 68, stk. 2, der er medtaget i stk. 9, nr. 5, samt jobrotationsydelse til virksomheder, der er medtaget i stk. 9, nr. 6.</p>\r\n      <p class=\"TekstoverskriftVenstre\">Øvrige ændringer</p>\r\n      <p class=\"Tekst\">”Velfærdsministeriet” er i bekendtgørelsen ændret til: ”Indenrigs- og Socialministeriet”.</p>\r\n      <p class=\"Tekstoverskrift\">Ikrafttræden</p>\r\n      <p class=\"Tekst\">Bekendtgørelsen træder i kraft den 1. januar 2010 og har virkning fra og med udbetaling af forskudsrefusion, der vedrører 1. kvartal 2010. Samtidig ophæves den hidtil gældende bekendtgørelse nr. 1246 af 15. december 2008, der dog finder anvendelse for regnskabsaflæggelse og revision for 2009.</p>\r\n      <p class=\"Tekst\">Endvidere ophæves bekendtgørelse nr. 260 af 20. marts 2007 om udbetaling, regnskabsaflæggelse og revision af statsligt løntilskud til kommunale og regionale arbejdsgivere vedrørende lov om en aktiv beskæftigelsesindsats, lov om servicejob og lov om seniorjob. Bekendtgørelsen anvendes dog for regnskabsaflæggelse og revision for regnskabsåret 2009 samt for udbetaling af tilskud, der vedrører regnskabsåret 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 16. december 2009</P><P CLASS=SIGN1 ALIGN=\"CENTER\">P.M.V.<BR>E.B.<BR>Jens Kristian Poulsen</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2009"
        },
        {
            "displayName": "Accession",
            "displayValue": "C20090011954"
        },
        {
            "displayName": "Entydig dokumentidentifikation",
            "displayValue": "BM000299"
        },
        {
            "displayName": "Dato for førstegangsindlæggelse",
            "displayValue": "18/12/2009"
        },
        {
            "displayName": "Dato for indlæggelse",
            "displayValue": "18/12/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "16/12/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j. nr. 2009-7539"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}