{
    "id": 33016,
    "title": "Aktindsigt i oplysninger i en intern redegørelse Udtalelsen vedører følgende retsforskrift: A LOV nr 571 af 19/12/1985 § 16 og § 12 Forvaltningslov ",
    "documentTypeId": "250",
    "isSagsforlobPeriodValid": false,
    "shortName": "UDT nr 9260 af 05/07/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at efter § 16, stk. 1, i forvaltningsloven afgøre den  \r\n\r\n myndighed, der i øvrigt har afgørelsen af den pågældende sag, om en begæring  \r\n\r\n om aktindsigt skal imødekommes. Når en kommunalbestyrelse (amtsråd) har  \r\n\r\n truffet afgørelse om aktindsigtsspørgsmål på et sagsområde, hvor  \r\n\r\n (amts)kommunen ikke står i noget almindeligt underordnelsesforhold til en  \r\n\r\n anden forvaltningsmyndighed, kan afgørelsen herom ikke påklages til en anden  \r\n\r\n myndighed. </I> </P>  \r\n\r\n<P> <I>Da der ikke er noget over-/underordnelsesforhold mellem  \r\n\r\n Indenrigsministeriet og amtskommunerne, kan en amtskommunes afgørelse ikke  \r\n\r\n påklages til Indenrigsministeriet som klageinstans. </I> </P>  \r\n\r\n<P> <I>Indenrigsministeriet kan imidlertid som almindelig kommunal  \r\n\r\n tilsynsmyndighed tage stilling til lovligheden af et afslag på aktindsigt,  \r\n\r\n jf. pkt. 100 i Justitsministeriets vejledning om forvaltningsloven (1986)  \r\n\r\n samt Asbjørn Jensen m.fl., Forvaltningsloven, side 173-174. </I> </P>  \r\n\r\n<P> <I>Uanset at der i den konkrete sag efterfølgende var givet den ønskede  \r\n\r\n aktindsigt, fandt Indenrigsministeriet, at klageren havde fornøden retlig  \r\n\r\n interesse i, at Indenrigsministeriet udtalte sig om amtskommunens oprindelige  \r\n\r\n nægtelse af aktindsigt. </I> </P>  \r\n\r\n<P> <I>Efter ministeriets opfattelse måtte oplysningerne i en  \r\n\r\n institutionsleders interne redegørelse i en afskedigelsessag om forløbet af  \r\n\r\n prøvetiden for to prøvetidsansatte tjenestemænd anses for omfattet af  \r\n\r\n parternes adgang til aktindsigt i henhold til forvaltningslovens § 12, stk.  \r\n\r\n 2, idet oplysningerne måtte antages at have været af væsentlig betydning for  \r\n\r\n sagens afgørelse. Ministeriet bemærkede samtidig, at hensynet til ikke at  \r\n\r\n skabe unødig uro på en arbejdsplads ikke kan begrunde en undladelse af at  \r\n\r\n imødekommee en begæring om aktindsigt. </I> </P>  \r\n\r\n<P> <I>De øvrige interne dokumenter i sagen - en redegørelse for sagsforløbet  \r\n\r\n og en retlig vurdering af sagenn samt en datoliste over det faktiske  \r\n\r\n hændelsesforløb - kunne efter ministeriets opfattelse ikke antages at være  \r\n\r\n omfattet af forvaltningslovens § 12, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Aktindsigt i oplysninger i en intern redegørelse  \r\n\r\n Udtalelsen vedører følgende retsforskrift: A LOV nr 571 af 19/12/1985 § 16 og  \r\n\r\n § 12 Forvaltningslov </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Indenrigsministeriet har i dag skrevet således til Aarhus Stiftstidende,  \r\n\r\n journalist Frank Stjerne, Postbox 1, Kannikegade 14, 8100  Århus C. I  \r\n\r\n skrivelse af 22. november 1988 har De rettet henvendelse hertil vedrørende  \r\n\r\n Århus Amtskommunes afslag på Deres anmodning om aktindsigt i en  \r\n\r\n afskedigelsessagg vedrørende to prøvetidsansatte tjenestemændd, som var ansat  \r\n\r\n på Daghjemmet Frederiksbjerg. </P>  \r\n\r\n<P>I skrivelse af 3. januar 1989 oplyste Århus Amtskommune, at amtskommunen  \r\n\r\n efterfølgende havde givet parterne den ønskede aktindsigt. </P>  \r\n\r\n<P>Ved skrivelse af 10. januar 1989 meddelte De imidlertid  \r\n\r\n Indenrigsministeriet, at De fortsat ønskede en vurdering af, om Århus  \r\n\r\n Amtskommunes afslag på aktindsigt havde været i overensstemmelse med  \r\n\r\n lovgivningen. </P>  \r\n\r\n<P>Det fremgår af sagen, at De havde fået fuldmagt fra Mona Monnerup  \r\n\r\n og Lene Sigvardsen til at begære aktindsigt i deres personsager i  \r\n\r\n amtskommunen. De rettede flere gane henvendelse til amtskommunen vedrørende  \r\n\r\n dette, og ved personligt fremmøde den 17. november 1988 fik De aktindsigt i  \r\n\r\n visse dokumenter fra sgerne. Amtskommunen afslog imidlertid at give Dem  \r\n\r\n aktindsigt i materiale fre laderen på Daghjemmet Frederiksbjerg og i et notat  \r\n\r\n om handlingsforløbet i sagen. </P>  \r\n\r\n<P>I skrivelse af 23. november 1988, som De har modtaget en kopi af, anmodede  \r\n\r\n Indenrigsministeriet Århus Amtskommune om en udtalelse. I skrivelse af 9.  \r\n\r\n februar 1989 har amtskommunen udtalt, at de notater, som sagen omhandler, er  \r\n\r\n omfattet af forvaltningslovens § 12, idet der er tale om interne  \r\n\r\n arbejdsdokumenter. Beslutningen om ikke at ville fastansætte de to  \r\n\r\n prøvetidsansatte tjenestemænd er truffet ud fra en helhedsvurdering af de  \r\n\r\n pågældendes ansættelsesforhold i prøvetiden, uden at de dokumenter, som  \r\n\r\n amtskommunen nægtede aktindsigt i, har været genstand for individuel  \r\n\r\n bedømmelse eller efterprøvelse. Endvidere bemærkede amtskommunen, at  \r\n\r\n beslutningen om at nægte aktindsigt i det omhandlede materiale også skyldtes,  \r\n\r\n at man ikke fra amtskommunens side ønskede at skabe unødig uro på  \r\n\r\n arbejdspladsen. </P>  \r\n\r\n<P>I denne anledning skal Indenrigsministeriet udtale følgende: </P>  \r\n\r\n<P>Efter § 16, stk. 1, i forvaltningsloven afgøre den myndighed, der i øvrigt  \r\n\r\n har afgørelsen af den pågældende sag, om en begæring om aktindsigt skal  \r\n\r\n imødekommes. Når en kommunalbestyrelse (amtsråd) har truffet afgørelse om  \r\n\r\n aktindsigtsspørgsmål på et sagsområde,hvor (amts)kommunen ikke står i noget  \r\n\r\n almindeligt underordnelsesforhold til en anden forvaltningsmyndighed, kan  \r\n\r\n afgørelsen herom ikke påklages til en anden myndighed. </P>  \r\n\r\n<P>Da der ikke er noget over-/underordnelsesforhold mellem  \r\n\r\n Indenrigsministeriet og amtskommunerne, kan amtskommunens afgørelse ikke  \r\n\r\n påklages til Indenrigsministeriet som klageinstans. </P>  \r\n\r\n<P>Indenrigsministeriet kan imidlertid som almindelig kommunal  \r\n\r\n tilsynsmyndighed tage stilling til lovligheden af et afslag på aktindsigt,  \r\n\r\n jf. pkt. 100 i Justitsministeriets vejledning om forvaltningsloven (1986)  \r\n\r\n samt Asbjørn Jensen m.fl., Forvaltningsloven, side 173-174. </P>  \r\n\r\n<P>I denne konkrete sag ønskes en vurdering af, om Århus Amtskommune har  \r\n\r\n været berettiget til at give afslag på aktindsigt i et håndskrevet notat fra  \r\n\r\n daghjemmets leder, hvori lederen redegør for grundene til, at hun  \r\n\r\n ønsker Mona Monnerup og Lene Sigvardsen afskediget, et notat af 7. november  \r\n\r\n 1988 fra social- og sundhedsforvaltningen og et notat om hændelsesforløbet  \r\n\r\n vedrørende en arbejdsnedlæggelse som følge af afskedigelsessagen på  \r\n\r\n Daghjemmet Frederiksbjerg. </P>  \r\n\r\n<P>Århus Amtskommune har den 3. januar 1989 givet aktindsigt i alle de nævnte  \r\n\r\n dokumenter. Uanset dette finder Indenrigsministeriet, at Mona Monnerup  \r\n\r\n og Lene Sigvardsen har fornøden retlig interesse i, at Indenrigsministeriet  \r\n\r\n udtaler sig om lovligheden af Århus Amtskommunes oprindelige nægtelse af at  \r\n\r\n give aktindsigt i de omhandlede dokumenter. </P>  \r\n\r\n<P>I henhold til § 12 i forvaltningsloven omfatter retten til aktindsigt ikke  \r\n\r\n en myndigheds interne arbejdsdokumenter. </P>  \r\n\r\n<P>Som interne dokumenter anses dokumenter, der udarbejdes af en myndighed  \r\n\r\n til eget brug ved behandlingen af en sag, jf. § 12, stk. 1, nr. 1. Endvidere  \r\n\r\n anses brevveksling mellem en kommunalbestyrelsee og dennes afdelinger og  \r\n\r\n andre administrative organer ligeledes for at være internt materiale, jf.  \r\n\r\n forvaltningslovens § 12, stk. 1, nr. 3. Denne bestemmelse omfatter også  \r\n\r\n brevveksling med afdelinger m.v., der alene udfører faktisk  \r\n\r\n forvaltningsvirksomhed. </P>  \r\n\r\n<P>De af forvaltningen udarbejdede notater samt det af institutionslederen  \r\n\r\n udarbejdede notat må anses for internt materiale. Der er dels tale om  \r\n\r\n materiale udarbejdet af forvaltningen til eget brug ved behandlingen af en  \r\n\r\n sag, dels materiale fra en amtskommunal inistitution til forvaltningen. </P>  \r\n\r\n<P>I henhold til forvaltningslovens § 12, stk. 2, foreligger der en pligt for  \r\n\r\n den pågældende myndighed til at videregive oplysninger vedrørende sagens  \r\n\r\n faktiske omstændigheder, der er af væsentlig betydning for sagen, og som  \r\n\r\n alene indeholdes i interne dokumenter. </P>  \r\n\r\n<P>Det af institutionslederen på daghjemmet udarbejdede materiale må efter  \r\n\r\n ministeriets opfattelse antages at indeholde oplysninger om faktiske  \r\n\r\n omstændigheder. I materialet redegør institutionslederen for,  \r\n\r\n hvorfor Mona Monnerup og Lene Sigvardsen ikke ønskes fastsansat ved at  \r\n\r\n gengive omstændigheder fra deres ansættelsesperiode. </P>  \r\n\r\n<P>Selv om materialet fra institutionslederen ikke har været gjort til  \r\n\r\n genstand for en individuel bedømmelse, er det ministeriets opfattelse, at  \r\n\r\n oplysningerne i materialet må antages at have været af væsentlig betydning  \r\n\r\n for sagens afgørelse, idet der er tale om en leders redegørelse for en  \r\n\r\n prøvetids forløb. Det er således ministeriets opfattelse, at amtskommunen  \r\n\r\n burde have videregivet de oplysninger, som fandtes i materialet udarbejdet af  \r\n\r\n institutionslederen - enten hele notatet eller en ekstrakt heraf. </P>  \r\n\r\n<P>Det skal herved bemærkes, at hensynet til ikke at skabe unødig uro på  \r\n\r\n arbejdspladsen ikke kan begrunde en undladelse af at imødekomme en begæring  \r\n\r\n om aktindsigt. </P>  \r\n\r\n<P>De øvrige interne dokumenter indeholder en redegørelse for sagsforløbet og  \r\n\r\n en retlig vurdering af sagen, samt en datoliste over det faktiske  \r\n\r\n hændelsesforløb i sagen. Indenrigsministeriet har på den baggrund ikke  \r\n\r\n fundet, at dokumenterne indeholder sådanne oplysninger om faktiske  \r\n\r\n omstændigheder af væsentlig betydning for sagens afgørelse, at De har haft  \r\n\r\n krav på aktindsigt heri. </P>  \r\n\r\n<P>Århus Amtskommune har modtaget en kopi af denne skrivelse. </P>  \r\n\r\n<P>Hvilket herved meddeles under henvisning til Deres j.nr. 1-2-2-86-88. </P>  \r\n\r\n<P>Med venlig hilsen </P>  \r\n\r\n<P>Emil le Maire </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1989  \r\n\r\n 8.6. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19890926058"
        },
        {
            "displayName": "Entydig dokumentidentifikation",
            "displayValue": "CA000940"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9260"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "05/07/1989"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1. k. kt. 1988/1079/1400-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}