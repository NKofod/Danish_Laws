{
    "id": 112862,
    "title": "1986 LSF 5   FORSLAG TIL LOV OM AFGIFT AF RENTER AF FORBRUGSLÅN ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 5",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 5 </P>  \r\n\r\n<P></P>  \r\n\r\n<P>Forslag til Lov om afgift af renter af forbrugslån </P>  \r\n\r\n<P></P>  \r\n\r\n<P>Fremsat af ministeren for skatter afgifter </P>  \r\n\r\n<P></P>  \r\n\r\n<P>den 7. oktober 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 17. oktober 1986 </P>  \r\n\r\n<P></P>  \r\n\r\n<P><a href=\"document.aspx?accn=A19860069830\"> Lov nr 698 af 17/10/1986</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Personer, der er skattepligtige efter kildeskattelovens § 1, </P>  \r\n\r\n<P>betaler afgift til staten af renter af forbrugslån efter reglerne </P>  \r\n\r\n<P>i denne lov. </P>  \r\n\r\n<P>Stk. 2. Undtaget fra afgiftspligten er dog personer, som efter </P>  \r\n\r\n<P>bestemmelserne i en dobbeltbeskatningsoverenskomst er </P>  \r\n\r\n<P>hjemmehørende i en fremmed stat, Færøerne eller Grønland. </P>  \r\n\r\n<P>§ 2. Afgiftsgrundlaget opgøres for hvert afgiftsår efter § 3. </P>  \r\n\r\n<P>Stk. 2. Afgiftsåret er sammenfaldende med indkomståret efter </P>  \r\n\r\n<P>kildeskattelovens § 22. </P>  \r\n\r\n<P>§ 3. Afgiften udgør 20 pct. af afgiftsgrundlaget. Dette opgøres som </P>  \r\n\r\n<P>de i stk. 2 nævnte renteudgifter nedsat med de i stk. 3 nævnte </P>  \r\n\r\n<P>renteindtægter og med de i stk. 4 nævnte renteudgifter. </P>  \r\n\r\n<P>Stk. 2. Renteudgifter efter denne lov omfatter </P>  \r\n\r\n<P>1) samlede renteudgifter og </P>  \r\n\r\n<P>2) beløb efter virksomhedsskattelovens § 11, stk. 4, sidste pkt. </P>  \r\n\r\n<P>Stk. 3. Renteindtægter efter denne lov omfatter </P>  \r\n\r\n<P>1) samlede renteindtægter, </P>  \r\n\r\n<P>2) samlede aktieudbytter, jf. ligningslovens § 16 A, </P>  \r\n\r\n<P>3) skattegodtgørelse af aktieudbytter efter nr. 2, jf. </P>  \r\n\r\n<P>selskabsskattelovens § 17 A, og </P>  \r\n\r\n<P>4) beregnet kapitalafkast, jf. virksomhedsskattelovens § 7, og </P>  \r\n\r\n<P>beregnet kapitalafkast af fysiske erhvervsaktiver efter § 6. </P>  \r\n\r\n<P>Stk. 4. Overstiger de i stk. 2 nævnte beløb de i stk. 3 nævnte beløb, </P>  \r\n\r\n<P>nedsættes de således opgjorte nettorenteudgifter med summen af </P>  \r\n\r\n<P>1) renteudgifter vedrørende statslige og statsgaranterede studielån, </P>  \r\n\r\n<P>2) renter af lån, der er ydet af institutter omfattet af lov om </P>  \r\n\r\n<P>realkreditinstitutter eller af Dansk Landbrugs Realkreditfond, </P>  \r\n\r\n<P>samt renter af realkreditlignende lån og byggelån, jf. §§ 2 og 9 i </P>  \r\n\r\n<P>lov om realkreditlignende lån og andelsboliglån m.v., </P>  \r\n\r\n<P>3) renter af andre end de under nr. 1 og 2 nævnte lån, for så vidt </P>  \r\n\r\n<P>der er tale om lån mod sikkerhed i tinglyst pant i fast ejendom, </P>  \r\n\r\n<P>der tilhører den afgiftspligtige eller dennes ægtefælle, eller mod </P>  \r\n\r\n<P>sikkerhed i tinglyste sælgerpantebreve i fast ejendom, der </P>  \r\n\r\n<P>tidligere har tilhørt den afgiftspligtige eller dennes ægtefælle. </P>  \r\n\r\n<P>Endvidere medregnes i afgiftsårene 1987-89 renter af byggelån </P>  \r\n\r\n<P>omfattet af § 62, stk. 5, i lov om stempelafgift. Renter af </P>  \r\n\r\n<P>kassekreditter eller andre lån med adgang til variabel udnyttelse </P>  \r\n\r\n<P>er ikke omfattet af bestemmelsen i 1. pkt., </P>  \r\n\r\n<P>4) nettorenteudgifter ved selvstændig skibsvirksomhed, der er den </P>  \r\n\r\n<P>skattepligtiges bierhverv, jf. personskattelovens § 4, stk. 1, nr. </P>  \r\n\r\n<P>10, hvis virksomheden opfylder betingelserne for optagelse af lån </P>  \r\n\r\n<P>i Danmarks Skibskreditfond. </P>  \r\n\r\n<P>Stk. 5. Nedsættelse af afgiftsgrundlaget efter stk. 4, nr. 3, er </P>  \r\n\r\n<P>betinget af, at aftalen om udstedelse af pantebrev eller </P>  \r\n\r\n<P>låneaftalen er indgået skriftligt før den 7. oktober 1986, og af, </P>  \r\n\r\n<P>at der inden dette tidspunkt er indgået skriftlig aftale om lånets </P>  \r\n\r\n<P>afvikling. Hvis sikkerheden består i tinglyst ejerpantebrev, </P>  \r\n\r\n<P>skadesløsbrev eller sælgerpantebrev, er det endvidere efter stk. </P>  \r\n\r\n<P>4, nr. 3, 1. pkt., en betingelse, at afviklingen blev aftalt over </P>  \r\n\r\n<P>en periode på mindst 8 år. </P>  \r\n\r\n<P>Stk. 6. De i ligningslovens § 8, stk. 3, omhandlede udgifter til </P>  \r\n\r\n<P>provisioner for lån og kaution m.v. for den skattepligtiges gæld </P>  \r\n\r\n<P>behandles ved anvendelsen af denne lov som renteudgifter </P>  \r\n\r\n<P>vedrørende gælden. Det samme gælder løbende bidrag til </P>  \r\n\r\n<P>realkreditinstitutters reservefonde. </P>  \r\n\r\n<P>Stk. 7. Afgiftsbeløb på under 50 kroner opkræves ikke. </P>  \r\n\r\n<P>Stk. 8. Ved beregningen af afgiftsbeløbet bortses fra ørebeløb. </P>  \r\n\r\n<P>§ 4. Renteindtægter og renteudgifter indgår i opgørelsen af </P>  \r\n\r\n<P>afgiftsgrundlaget med de beløb, hvormed de indgår i opgørelsen af </P>  \r\n\r\n<P>kapitalindkomst efter personskattelovens § 4 for det pågældende </P>  \r\n\r\n<P>indkomstår. </P>  \r\n\r\n<P>§ 5. Renteindtægter og renteudgifter vedrørende erhvervsvirksomhed, </P>  \r\n\r\n<P>der for det pågældende indkomstår behandles efter reglerne i </P>  \r\n\r\n<P>virksomhedsskatteloven, indgår ikke i opgørelsen af </P>  \r\n\r\n<P>afgiftsgrundlaget. </P>  \r\n\r\n<P>Stk. 2. De i § 3, stk. 4, nr. 2 og 3, nævnte renteudgifter fragår </P>  \r\n\r\n<P>kun i afgiftsgrundlaget i det omfang, de vedrører lån mod pant i </P>  \r\n\r\n<P>en fast ejendom, som ikke er omfattet af reglerne i </P>  \r\n\r\n<P>virksomhedsskatteloven. For ejendomme, hvoraf kun en del omfattes </P>  \r\n\r\n<P>af reglerne i virksomhedsskatteloven, anses en tilsvarende del af </P>  \r\n\r\n<P>renteudgifterne at vedrøre virksomheden. </P>  \r\n\r\n<P>§ 6. Anvender en person med selvstændig erhvervsvirksomhed ikke </P>  \r\n\r\n<P>reglerne i virksomhedsskatteloven, beregnes et kapitalafkast af </P>  \r\n\r\n<P>virksomheden efter stk. 2-4. </P>  \r\n\r\n<P>Stk. 2. Kapitalafkastet beregnes som afkastsatsen efter § 9 i </P>  \r\n\r\n<P>virksomhedsskatteloven gange den formueskattepligtige værdi af de </P>  \r\n\r\n<P>erhvervsmæssige fysiske aktiver med tillæg af eventuelt nedslag </P>  \r\n\r\n<P>efter ligningslovens § 18 A. Værdien opgøres ved udgangen af det </P>  \r\n\r\n<P>forudgående år. </P>  \r\n\r\n<P>Stk. 3. For fast ejendom beregnes kapitalafkastet på grundlag af </P>  \r\n\r\n<P>værdien af ejendommen som opgjort efter reglerne i </P>  \r\n\r\n<P>virksomhedsskattelovens § 8, stk. 2. </P>  \r\n\r\n<P>Stk. 4. Det efter stk. 3 beregnede kapitalafkast nedsættes med </P>  \r\n\r\n<P>renteudgifter vedrørende lån mod pant i ejendommen efter § 3, stk. </P>  \r\n\r\n<P>4, nr. 2 og 3. § 5, stk. 2, 2. pkt., finder tilsvarende </P>  \r\n\r\n<P>anvendelse. Kapitalafkastet kan dog ikke nedsættes til lavere </P>  \r\n\r\n<P>beløb end 0 kr. </P>  \r\n\r\n<P>Stk. 5. Det efter stk. 2 beregnede kapitalafkast nedsættes med </P>  \r\n\r\n<P>nettorenteudgifter efter § 3, stk. 4, nr. 4. Kapitalafkastet kan </P>  \r\n\r\n<P>dog ikke nedsættes til et lavere beløb end 0 kr. </P>  \r\n\r\n<P>§ 7. For ægtefæller, der i skattemæssig henseende er samlevende ved </P>  \r\n\r\n<P>udgangen af afgiftsåret, beregnes afgiften på grundlag af begge </P>  \r\n\r\n<P>ægtefællers renteindtægter og renteudgifter. Har begge ægtefæller </P>  \r\n\r\n<P>afgiftspligtige nettorenteudgifter, fordeles afgiften </P>  \r\n\r\n<P>forholdsmæssigt mellem dem efter afgiftsgrundlagene. </P>  \r\n\r\n<P>§ 8. Afgår en afgiftspligtig eller dennes ægtefælle ved døden, </P>  \r\n\r\n<P>bortfalder pligten til at betale afgift for det pågældende </P>  \r\n\r\n<P>afgiftsår. </P>  \r\n\r\n<P>§ 9. Den afgiftspligtige skal indsende opgørelse over </P>  \r\n\r\n<P>afgiftsgrundlaget efter tilsvarende regler, som gælder om </P>  \r\n\r\n<P>selvangivelse af skattepligtig almindelig indkomst. </P>  \r\n\r\n<P>Skattelovgivningens almindelige regler om ansættelse, påklage, </P>  \r\n\r\n<P>henstand og eftergivelse finder desuden tilsvarende anvendelse på </P>  \r\n\r\n<P>afgiften. </P>  \r\n\r\n<P>Stk. 2. Afgiften forfalder til betaling den 1. august i det år, </P>  \r\n\r\n<P>hvori afgiften beregnes, med sidste rettidige betalingsdag den 20. </P>  \r\n\r\n<P>i forfaldsmåneden. Falder den sidste rettidige betalingsdag på en </P>  \r\n\r\n<P>helligdag eller en lørdag, forlænges fristen til den følgende </P>  \r\n\r\n<P>hverdag. </P>  \r\n\r\n<P>Stk. 3. Betales afgiften ikke rettidigt, skal den afgiftspligtige </P>  \r\n\r\n<P>betale en rente på 1 pct. pr. påbegyndt måned fra forfaldsdagen at </P>  \r\n\r\n<P>regne. Renten kan ikke fratrækkes ved opgørelsen af den </P>  \r\n\r\n<P>skattepligtige indkomst. </P>  \r\n\r\n<P>Stk. 4. Ved tilbagebetaling af for meget betalt afgift ydes en rente </P>  \r\n\r\n<P>på 1 pct. pr. påbegyndt måned fra indbetalingsdagen at regne. </P>  \r\n\r\n<P>Stk. 5. Skattelovgivningens regler om inddrivelse af ikke betalt </P>  \r\n\r\n<P>skat og om ægtefællers hæftelse finder tilsvarende anvendelse på </P>  \r\n\r\n<P>ikke rettidigt betalt afgift. </P>  \r\n\r\n<P>§ 10. Ministeren for skatter og afgifter fastsætter regler, hvorefter </P>  \r\n\r\n<P>de afgiftspligtige kan vælge inden for visse frister at indbetale </P>  \r\n\r\n<P>det afgiftsbeløb, der er beregnet for afgiftsåret 1987, enten til </P>  \r\n\r\n<P>en pensionsordning med løbende udbetalinger, en rateforsikring </P>  \r\n\r\n<P>eller en rateopsparing i pensionsøjemed, der omfattes af </P>  \r\n\r\n<P>pensionsbeskatningslovens kapitel 1, eller til en særlig konto i </P>  \r\n\r\n<P>et pengeinstitut eller en særlig livsforsikring. Indbetales </P>  \r\n\r\n<P>beløbet som nævnt i 1. pkt., bortfalder pligten til at betale </P>  \r\n\r\n<P>afgift til statskassen. Indbetalingen kan ikke fradrages ved </P>  \r\n\r\n<P>opgørelsen af den skattepligtige indkomst. </P>  \r\n\r\n<P>Stk. 2. Udbetalinger fra pensionsordninger med løbende udbetalinger </P>  \r\n\r\n<P>og rateordninger behandles efter reglerne i </P>  \r\n\r\n<P>pensionsbeskatningsloven om beskatning af udbetalinger fra </P>  \r\n\r\n<P>ordninger af den pågældende art. Der fastsættes en periode, inden </P>  \r\n\r\n<P>for hvilken ordningen ikke kan hæves eller overføres til en anden </P>  \r\n\r\n<P>pensionsordning. I øvrigt omfattes pensionsordningerne af reglerne </P>  \r\n\r\n<P>i pensionsbeskatningsloven, i det omfang reglerne er forenelige </P>  \r\n\r\n<P>med denne bestemmelse. Pensionsbeskatningslovens krav til </P>  \r\n\r\n<P>ordningerne, herunder aldersbetingelserne, kan dog fraviges. </P>  \r\n\r\n<P>Stk. 3. Den særlige konto eller livsforsikring som nævnt i stk. 1 </P>  \r\n\r\n<P>betegnes henholdsvis &#187;frigørelseskonto&#171; og </P>  \r\n\r\n<P>&#187;frigørelsesforsikring&#171;. Udbetalinger fra disse ordninger </P>  \r\n\r\n<P>medregnes ved opgørelsen af den skattepligtige indkomst. </P>  \r\n\r\n<P>Indestående kan tidligst hæves 3 år efter ordningens oprettelse og </P>  \r\n\r\n<P>tidligst på et tidspunkt, hvor den afgiftspligtige er fyldt 60 år. </P>  \r\n\r\n<P>Indskud på frigørelseskonti i pengeinstitutter kan ikke anbringes </P>  \r\n\r\n<P>i værdipapirer. I øvrigt omfattes pensionsordningerne af reglerne </P>  \r\n\r\n<P>i pensionsbeskatningsloven, herunder § 10 og § 12, i det omfang </P>  \r\n\r\n<P>reglerne er forenelige med denne bestemmelse. </P>  \r\n\r\n<P>Stk. 4. Kontohavere, der indbetaler til konti i pengeinstitutter, er </P>  \r\n\r\n<P>afgiftspligtige efter realrenteafgiftsloven. </P>  \r\n\r\n<P>Stk. 5. Ministeren for skatter og afgifter kan fastsætte regler for </P>  \r\n\r\n<P>livsforsikringsselskabers, pensionskassers og pengeinstitutters </P>  \r\n\r\n<P>medvirken ved ordningen. </P>  \r\n\r\n<P>§ 11. Med bøde straffes den, der forsætligt eller ved grov uagtsomhed </P>  \r\n\r\n<P>afgiver urigtige eller vildledende oplysninger om </P>  \r\n\r\n<P>afgiftsgrundlaget. Er forholdet begået med forsæt til at unddrage </P>  \r\n\r\n<P>staten afgift, eller foreligger der i øvrigt skærpende </P>  \r\n\r\n<P>omstændigheder, kan straffen stige til hæfte eller fængsel i </P>  \r\n\r\n<P>indtil 2 år. </P>  \r\n\r\n<P>§ 12. Ministeren for skatter og afgifter kan fastsætte nærmere regler </P>  \r\n\r\n<P>om lovens administration, herunder om opkrævning af afgiften. </P>  \r\n\r\n<P>Stk. 2. I forskrifter, der udfærdiges efter loven, kan der fastsættes </P>  \r\n\r\n<P>straf af bøde for overtrædelse af bestemmelser i forskrifterne. </P>  \r\n\r\n<P>Stk. 3. Sagerne behandles som politisager. Retsmidlerne i </P>  \r\n\r\n<P>retsplejelovens kapitel 73 kan anvendes i samme omfang som i </P>  \r\n\r\n<P>statsadvokatsager. </P>  \r\n\r\n<P>Stk. 4. Kildeskattelovens § 79 finder tilsvarende anvendelse. </P>  \r\n\r\n<P>§ 13. Afgift betales første gang for afgiftsåret 1987. </P>  \r\n\r\n<P>Stk. 2. Renteindtægter og renteudgifter, der i skattemæssig </P>  \r\n\r\n<P>henseende, jf. ligningslovens § 5, vedrører kalenderåret 1986, </P>  \r\n\r\n<P>indgår ikke i afgiftsgrundlaget for afgiftsåret 1987, selv om den </P>  \r\n\r\n<P>afgiftspligtige anvender et indkomstår, der afviger fra </P>  \r\n\r\n<P>kalenderåret. </P>  \r\n\r\n<P>§ 14. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 5 </P>  \r\n\r\n<P>§ 1. Personer, der er skattepligtige efter kildeskattelovens § 1, </P>  \r\n\r\n<P>betaler afgift til staten af renter af forbrugslån efter reglerne </P>  \r\n\r\n<P>i denne lov. </P>  \r\n\r\n<P>Stk. 2. Undtaget fra afgiftspligten er dog personer, som efter </P>  \r\n\r\n<P>bestemmelserne i en dobbeltbeskatningsoverenskomst er </P>  \r\n\r\n<P>hjemmehørende i en fremmed stat, Færøerne eller Grønland. </P>  \r\n\r\n<P>§ 2. Afgiftsgrundlaget opgøres for hvert afgiftsår efter § 3. </P>  \r\n\r\n<P>Stk. 2. Afgiftsåret er sammenfaldende med indkomståret efter </P>  \r\n\r\n<P>kildeskattelovens § 22. </P>  \r\n\r\n<P>§ 3. Afgiften udgør 20 pct. af afgiftsgrundlaget. Dette opgøres som </P>  \r\n\r\n<P>de i stk. 2 nævnte renteudgifter nedsat med de i stk. 3 nævnte </P>  \r\n\r\n<P>renteindtægter og med de i stk. 4 nævnte renteudgifter. </P>  \r\n\r\n<P>Stk. 2. Renteudgifter efter denne lov omfatter </P>  \r\n\r\n<P>1) samlede renteudgifter og </P>  \r\n\r\n<P>2) beløb efter virksomhedsskattelovens § 11, stk. 4, sidste pkt. </P>  \r\n\r\n<P>Stk. 3. Renteindtægter efter denne lov omfatter </P>  \r\n\r\n<P>1) samlede renteindtægter, </P>  \r\n\r\n<P>2) samlede aktieudbytter, jfr. ligningslovens § 16 A, </P>  \r\n\r\n<P>3) skattegodtgørelse af aktieudbytter efter nr. 2, jfr. </P>  \r\n\r\n<P>selskabsskattelovens § 17 A, og </P>  \r\n\r\n<P>4) beregnet kapitalafkast, jfr. virksomhedsskattelovens § 7, og </P>  \r\n\r\n<P>beregnet kapitalafkast af fysiske erhvervsaktiver efter § 6. </P>  \r\n\r\n<P>Stk. 4. Overstiger de i stk. 2 nævnte beløb de i stk 3 nævnte beløb, </P>  \r\n\r\n<P>nedsættes de således opgjorte nettorenteudgifter med summen af </P>  \r\n\r\n<P>1) renteudgifter vedrørende statslige og statsgaranterede studielån </P>  \r\n\r\n<P>med fradrag af rentetilskud til disse, </P>  \r\n\r\n<P>2) renter af lån, der er ydet af institutter omfattet af lov om </P>  \r\n\r\n<P>realkreditinstitutter eller af Dansk Landbrugs Realkreditfond, </P>  \r\n\r\n<P>samt renter af realkreditlignende lån og byggelån, jfr. § 2 i lov </P>  \r\n\r\n<P>om lån mod pant i fast ejendom for ikke-realkreditinstitutter, </P>  \r\n\r\n<P>3) renter af andre end de under nr. 1 og 2 nævnte lån, for så vidt </P>  \r\n\r\n<P>der er tale om lån mod sikkerhed i tinglyst pant i fast ejendom, </P>  \r\n\r\n<P>der tilhører den afgiftspligtige eller dennes ægtefælle, ydet med </P>  \r\n\r\n<P>det fulde beløb på een gang med en samtidig aftalt afvikling. </P>  \r\n\r\n<P>Endvidere medregnes i afgiftsårene 1987-89 renter af byggelån </P>  \r\n\r\n<P>omfattet af § 62, stk. 5, i lov om stempelafgift. </P>  \r\n\r\n<P>Stk. 5. Nedsættelse af afgiftsgrundlaget efter stk. 4, nr. 3, er </P>  \r\n\r\n<P>betinget af, at aftalen om udstedelse af pantebrev eller </P>  \r\n\r\n<P>låneaftalen er indgået skriftligt før den 7. oktober 1986. Hvis </P>  \r\n\r\n<P>sikkerheden består i tinglyst ejerpantebrev eller skadesløsbrev, </P>  \r\n\r\n<P>er det endvidere efter stk. 4, nr. 3, 1. pkt., en betingelse, at </P>  \r\n\r\n<P>afviklingen blev aftalt over en periode på mindst 8 år, og at </P>  \r\n\r\n<P>ejerpantebrevet eller skadesløsbrevet ved lånets optagelse har et </P>  \r\n\r\n<P>pålydende af mindst samme størrelse som låneprovenuet. </P>  \r\n\r\n<P>Stk. 6. De i ligningslovens § 8, stk. 3, omhandlede udgifter til </P>  \r\n\r\n<P>provisioner for lån og kaution m.v. for den skattepligtiges gæld </P>  \r\n\r\n<P>behandles ved anvendelsen af denne lov som renteudgifter </P>  \r\n\r\n<P>vedrørende gælden. Det samme gælder løbende bidrag til </P>  \r\n\r\n<P>realkreditinstitutters reservefonde. </P>  \r\n\r\n<P>Stk. 7. Afgiftsbeløb på under 25 kroner opkræves ikke. </P>  \r\n\r\n<P>§ 4. Renteindtægter og renteudgifter indgår i opgørelsen af </P>  \r\n\r\n<P>afgiftsgrundlaget med de beløb, hvormed de indgår i opgørelsen af </P>  \r\n\r\n<P>kapitalindkomst efter personskattelovens § 4 for det pågældende </P>  \r\n\r\n<P>indkomstår. </P>  \r\n\r\n<P>§ 5. Renteindtægter og renteudgifter vedrørende erhvervsvirksomhed, </P>  \r\n\r\n<P>der for det pågældende indkomstår behandles efter reglerne i </P>  \r\n\r\n<P>virksomhedsskatteloven, indgår ikke i opgørelsen af </P>  \r\n\r\n<P>afgiftsgrundlaget. </P>  \r\n\r\n<P>Stk. 2. De i § 3, stk. 4, nr. 2 og 3, nævnte renteudgifter fragår </P>  \r\n\r\n<P>kun i afgiftsgrundlaget i det omfang, de vedrører lån mod pant i </P>  \r\n\r\n<P>en fast ejendom, som ikke er omfattet af reglerne i </P>  \r\n\r\n<P>virksomhedsskatteloven. For ejendomme, hvoraf kun en del omfattes </P>  \r\n\r\n<P>af reglerne i virksomhedsskatteloven, anses en tilsvarende del af </P>  \r\n\r\n<P>renteudgifterne at vedrøre virksomheden. </P>  \r\n\r\n<P>§ 6. Anvender en person med selvstændig erhvervsvirksomhed ikke </P>  \r\n\r\n<P>reglerne i virksomhedsskatteloven, beregnes et kapitalafkast af </P>  \r\n\r\n<P>virksomheden efter stk. 2-4. </P>  \r\n\r\n<P>Stk. 2. Kapitalafkastet beregnes som afkastsatsen efter § 9 i </P>  \r\n\r\n<P>virksomhedsskatteloven gange den formueskattepligtige værdi af de </P>  \r\n\r\n<P>erhvervsmæssige fysiske aktiver med tillæg af eventuelt nedslag </P>  \r\n\r\n<P>efter ligningslovens § 18 A. Værdien opgøres ved udgangen af det </P>  \r\n\r\n<P>forudgående år. </P>  \r\n\r\n<P>Stk. 3. For fast ejendom beregnes kapitalafkastet på grundlag af </P>  \r\n\r\n<P>værdien af ejendommen som opgjort efter reglerne i </P>  \r\n\r\n<P>virksomhedsskattelovens § 8, stk. 2. </P>  \r\n\r\n<P>Stk. 4. Det efter stk. 3 beregnede kapitalafkast nedsættes med </P>  \r\n\r\n<P>renteudgifter vedrørende lån mod pant i ejendommen efter § 3, stk. </P>  \r\n\r\n<P>4, nr. 2 og 3. Kapitalafkastet kan dog ikke nedsættes til lavere </P>  \r\n\r\n<P>beløb end 0 kr. </P>  \r\n\r\n<P>§ 7. For ægtefæller, der i skattemæssig henseende er samlevende ved </P>  \r\n\r\n<P>udgangen af afgiftsåret, beregnes afgiften på grundlag af begge </P>  \r\n\r\n<P>ægtefællers renteindtægter og renteudgifter. Har begge ægtefæller </P>  \r\n\r\n<P>afgiftspligtige nettorenteudgifter, fordeles afgiften </P>  \r\n\r\n<P>forholdsmæssigt mellem dem efter afgiftsgrundlagene. </P>  \r\n\r\n<P>§ 8. Afgår en afgiftspligtig eller dennes ægtefælle ved døden, </P>  \r\n\r\n<P>bortfalder pligten til at betale afgift for det pågældende </P>  \r\n\r\n<P>afgiftsår. </P>  \r\n\r\n<P>§ 9. Den afgiftspligtige skal indsende opgørelse over </P>  \r\n\r\n<P>afgiftsgrundlaget efter tilsvarende regler som gælder om </P>  \r\n\r\n<P>selvangivelse af skattepligtig almindelig indkomst. </P>  \r\n\r\n<P>Skattelovgivningens almindelige regler om ansættelse, påklage, </P>  \r\n\r\n<P>henstand og eftergivelse finder desuden tilsvarende anvendelse på </P>  \r\n\r\n<P>afgiften. </P>  \r\n\r\n<P>Stk. 2. Afgiften forfalder til betaling den 1. august i det år, </P>  \r\n\r\n<P>hvori afgiften beregnes, med sidste rettidige betalingsdag den 20. </P>  \r\n\r\n<P>i forfaldsmåneden. Falder den sidste rettidige betalingsdag på en </P>  \r\n\r\n<P>helligdag eller en lørdag, forlænges fristen til den følgende </P>  \r\n\r\n<P>hverdag. </P>  \r\n\r\n<P>Stk. 3. Betales afgiften ikke rettidigt, skal den afgiftspligtige </P>  \r\n\r\n<P>betale en rente på 1 pct. pr. påbegyndt måned fra forfaldsdagen at </P>  \r\n\r\n<P>regne. Renten kan ikke fratrækkes ved opgørelsen af den </P>  \r\n\r\n<P>skattepligtige indkomst. </P>  \r\n\r\n<P>Stk. 4. Ved tilbagebetaling af for meget betalt afgift ydes en rente </P>  \r\n\r\n<P>på 1 pct. pr. påbegyndt måned fra indbetalingsdagen at regne. </P>  \r\n\r\n<P>Stk. 5. Skattelovgivningens regler om inddrivelse af ikke betalt </P>  \r\n\r\n<P>skat og om ægtefællers hæftelse finder tilsvarende anvendelse på </P>  \r\n\r\n<P>ikke rettidigt betalt afgift. </P>  \r\n\r\n<P>§ 10. Med bøde straffes den, der forsætligt eller ved grov uagtsomhed </P>  \r\n\r\n<P>afgiver urigtige eller vildledende oplysninger om </P>  \r\n\r\n<P>afgiftsgrundlaget. Er forholdet begået med forsæt til at unddrage </P>  \r\n\r\n<P>staten afgift, eller foreligger der i øvrigt skærpende </P>  \r\n\r\n<P>omstændigheder, kan straffen stige til hæfte eller fængsel i </P>  \r\n\r\n<P>indtil 2 år. </P>  \r\n\r\n<P>§ 11. Ministeren for skatter og afgifter kan fastsætte nærmere regler </P>  \r\n\r\n<P>om lovens administration, herunder om opkrævning af afgiften. </P>  \r\n\r\n<P>Stk. 2. I forskrifter, der udfærdiges efter loven, kan der fastsættes </P>  \r\n\r\n<P>straf af bøde for overtrædelse af bestemmelser i forskrifterne. </P>  \r\n\r\n<P>Stk. 3. Sagerne behandles som politisager. Retsmidlerne i </P>  \r\n\r\n<P>retsplejelovens kapitel 73 kan anvendes i samme omfang som i </P>  \r\n\r\n<P>statsadvokatsager. </P>  \r\n\r\n<P>Stk. 4. Kildeskattelovens § 79 finder tilsvarende anvendelse. </P>  \r\n\r\n<P>§ 12. Afgift betales første gang for afgiftsåret 1987. </P>  \r\n\r\n<P>Stk. 2. Renteindtægter og renteudgifter, der i skattemæssig </P>  \r\n\r\n<P>henseende, jfr. ligningslovens § 5, vedrører kalenderåret 1986, </P>  \r\n\r\n<P>indgår ikke i afgiftsgrundlaget for afgiftsåret 1987, selv om den </P>  \r\n\r\n<P>afgiftspligtige anvender et indkomstår, der afviger fra </P>  \r\n\r\n<P>kalenderåret. </P>  \r\n\r\n<P>§ 13. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>1. Lovforslaget er et af elementerne i regeringens initiativer til </P>  \r\n\r\n<P>fremme af opsparingen og nedbringelse af gældsætningen, som omtalt </P>  \r\n\r\n<P>i statsministerens åbningsredegørelse til folketinget den 7. </P>  \r\n\r\n<P>oktober 1986. </P>  \r\n\r\n<P>Forslaget går ud på, at renter af forbrugslån fra 1987 pålægges en </P>  \r\n\r\n<P>afgift til staten på 20 pct. årligt. Fra 1987 bliver lån til </P>  \r\n\r\n<P>forbrug således dyrere. </P>  \r\n\r\n<P>Den økonomiske vækst har i de senere år været høj og højere end </P>  \r\n\r\n<P>forventet. Hovedårsagen hertil er en stærk stigning i forbruget. </P>  \r\n\r\n<P>Den overraskende kraftige fremgang i forbruget skyldes </P>  \r\n\r\n<P>hovedsageligt et betydeligt fald i opsparingen, især fordi en stor </P>  \r\n\r\n<P>del af forbrugsfremgangen er blevet lånefinansieret. </P>  \r\n\r\n<P>Ved at indføre en afgift på renter af forbrugslån bliver </P>  \r\n\r\n<P>låneomkostningerne højere. Herved mindskes lysten til </P>  \r\n\r\n<P>lånefinansiering, hvilket vil dæmpe forbruget. Afgiften omfatter </P>  \r\n\r\n<P>ikke renter af erhvervsmæssige lån, renter af lån til finansiering </P>  \r\n\r\n<P>af ejerbolig og renter af statslige og statsgaranterede studielån. </P>  \r\n\r\n<P>Det er endvidere kun personer med nettorenteudgifter, som kommer til </P>  \r\n\r\n<P>at betale afgiften. Baggrunden herfor er, at en løsning, der tager </P>  \r\n\r\n<P>udgangspunkt i bruttorenteudgifterne, ville tilskynde til at </P>  \r\n\r\n<P>nedbringe forbrugsgæld ved at realisere aktiver, da afgiften </P>  \r\n\r\n<P>herved kunne nedbringes. Sådanne dispositioner vil ikke i sig selv </P>  \r\n\r\n<P>påvirke det samlede forbrug og må i samfundsmæssig henseende anses </P>  \r\n\r\n<P>for at være uhensigtsmæssige. </P>  \r\n\r\n<P>2. Ved opgørelsen af afgiftsgrundlaget tages der udgangspunkt i de </P>  \r\n\r\n<P>samlede renteudgifter. </P>  \r\n\r\n<P>Med renteudgifter sidestilles nogle nærmere angivne beløb. Det drejer </P>  \r\n\r\n<P>sig om visse provisioner m.v. og rentekorrektionsbeløb, opgjort </P>  \r\n\r\n<P>efter virksomhedsskattelovens § 11, stk. 4, sidste pkt. </P>  \r\n\r\n<P>Da det er nettorenteudgifterne, som skal danne grundlag for </P>  \r\n\r\n<P>afgiftsberegningen, fragår renteindtægterne ved opgørelsen af </P>  \r\n\r\n<P>afgiftsgrundlaget. Ved denne opgørelse sidestilles visse andre </P>  \r\n\r\n<P>indtægter med renteindtægter. Det drejer sig om aktieudbytter, </P>  \r\n\r\n<P>skattegodtgørelse af aktieudbytterne og et beregnet kapitalafkast </P>  \r\n\r\n<P>efter virksomhedsskattelovens § 7 eller et beregnet kapitalafkast </P>  \r\n\r\n<P>for erhvervsdrivende uden for virksomhedsordningen. </P>  \r\n\r\n<P>Hvis renteindtægterne herefter overstiger renteudgifterne, er der </P>  \r\n\r\n<P>intet afgiftsgrundlag. </P>  \r\n\r\n<P>Hvis renteudgifterne derimod overstiger renteindtægterne, fremkommer </P>  \r\n\r\n<P>en nettorenteudgift. Som nævnt er der dog nogle renteudgifter, som </P>  \r\n\r\n<P>ikke skal afgiftsbelægges. Det drejer sig om renteudgifter af </P>  \r\n\r\n<P>studielån og renter af nærmere angivne prioritetslån mod sikkerhed </P>  \r\n\r\n<P>i fast ejendom. </P>  \r\n\r\n<P>Ved opgørelsen af afgiftsgrundlaget skal der endvidere ses bort fra </P>  \r\n\r\n<P>erhvervsmæssige renteudgifter. Dette sker som omtalt i det </P>  \r\n\r\n<P>følgende gennem den særlige virksomhedsordning eller, hvis denne </P>  \r\n\r\n<P>ikke anvendes, gennem en skematisk model. Hvad enten </P>  \r\n\r\n<P>virksomhedsordningen anvendes eller ikke anvendes, beregnes der et </P>  \r\n\r\n<P>afkast af erhvervsaktiverne, der sidestilles med en renteindtægt. </P>  \r\n\r\n<P>Renteudgifterne friholdes dermed i tilsvarende omfang for afgift. </P>  \r\n\r\n<P>3. En sondring mellem erhvervsmæssige og private renteudgifter </P>  \r\n\r\n<P>opgjort efter anvendelse af låneprovenuet er særdeles vanskelig at </P>  \r\n\r\n<P>foretage. Dette er da også baggrunden for, at man som et led i </P>  \r\n\r\n<P>skattereformen gennemførte den særlige virksomhedsordning. I </P>  \r\n\r\n<P>virksomhedsordningen sondres der normalt ikke mellem </P>  \r\n\r\n<P>erhvervsmæssige og private renteudgifter. </P>  \r\n\r\n<P>Hvis indskudskontoen i virksomhedsordningen er positiv, betragtes </P>  \r\n\r\n<P>alle renteudgifter i virksomheden som erhvervsmæssige, og der sker </P>  \r\n\r\n<P>derfor ingen afgiftsberegning på grundlag af disse renteudgifter, </P>  \r\n\r\n<P>ligesom virksomhedens renteindtægter ikke tages i betragtning ved </P>  \r\n\r\n<P>opgørelsen af afgiftsgrundlaget. </P>  \r\n\r\n<P>Hvis indskudskontoen ved indtræden i virksomhedsordningen er eller </P>  \r\n\r\n<P>senere bliver negativ, skal der derimod foretages rentekorrektion </P>  \r\n\r\n<P>efter reglerne i virksomhedsskattelovens § 11. I disse tilfælde er </P>  \r\n\r\n<P>det negative beløb i realiteten et privat lån i virksomheden. Der </P>  \r\n\r\n<P>skal derfor korrigeres herfor ved, at forrentningen af det </P>  \r\n\r\n<P>negative beløb skattemæssigt betragtes som en renteudgift ved </P>  \r\n\r\n<P>opgørelsen af den skattepligtiges kapitalindkomst. Efter </P>  \r\n\r\n<P>lovforslaget skal denne rentekorrektion medregnes i </P>  \r\n\r\n<P>afgiftsgrundlaget som en renteudgift. </P>  \r\n\r\n<P>For personer, der driver selvstændig erhvervsvirksomhed uden at </P>  \r\n\r\n<P>anvende virksomhedsordningen, skal der efter lovforslaget anvendes </P>  \r\n\r\n<P>en skematisk model ved opgørelsen af de renteudgifter, der skal </P>  \r\n\r\n<P>anses for erhvervsmæssige renteudgifter. </P>  \r\n\r\n<P>Dette sker ved, at der uden for virksomhedsordningen beregnes et </P>  \r\n\r\n<P>kapitalafkast, som fragår i afgiftsgrundlaget i stedet for de </P>  \r\n\r\n<P>erhvervsmæssige renteudgifter. </P>  \r\n\r\n<P>Det beregnede kapitalafkast opgøres med samme procentsats som </P>  \r\n\r\n<P>kapitalafkastsatsen i virksomhedsordningen og beregnes af de </P>  \r\n\r\n<P>erhvervsmæssige fysiske aktivers formueskattepligtige værdi før </P>  \r\n\r\n<P>eventuelt 30 pct.'s nedslag efter ligningslovens § 18 A. For fast </P>  \r\n\r\n<P>ejendom anvendes ligesom efter virksomhedsordningen værdien ved </P>  \r\n\r\n<P>18. alm. vurdering eller anskaffelsessummen, hvis denne er højere. </P>  \r\n\r\n<P>Med denne metode sidestiller man i vidt omfang den erhvervsdrivende, </P>  \r\n\r\n<P>der ikke anvender virksomhedsordningen, med den, der er omfattet </P>  \r\n\r\n<P>af virksomhedsordningen. </P>  \r\n\r\n<P>4. Efter forslaget holdes endvidere renter af visse lån mod </P>  \r\n\r\n<P>sikkerhed i fast ejendom uden for afgiftsgrundlaget. </P>  \r\n\r\n<P>Efter forslaget skal for det første alle renter af realkreditlån </P>  \r\n\r\n<P>holdes uden for afgiftsgrundlaget, uanset hvornår lånet er </P>  \r\n\r\n<P>optaget. </P>  \r\n\r\n<P>Med realkreditlån sidestilles visse lån, der optages på </P>  \r\n\r\n<P>realkreditlignende vilkår, og byggelån. De nærmere regler om, hvad </P>  \r\n\r\n<P>der forstås ved realkreditlignende vilkår og byggelån, er omtalt i </P>  \r\n\r\n<P>et samtidig hermed fremsat lovforslag om lån mod pant i fast </P>  \r\n\r\n<P>ejendom for ikke-realkreditinstitutter. </P>  \r\n\r\n<P>Man har endvidere fundet det rimeligt at fritage renter af andre </P>  \r\n\r\n<P>prioritetslån, der er optaget før den 7. oktober 1986 mod direkte </P>  \r\n\r\n<P>pant i fast ejendom, fra afgiften . </P>  \r\n\r\n<P>Det samme gælder renter af lån, som er ydet mod sikkerhed i tinglyst </P>  \r\n\r\n<P>ejerpantebrev eller skadesløsbrev i fast ejendom, der tilhører den </P>  \r\n\r\n<P>afgiftspligtige eller dennes ægtefælle, for så vidt der er tale om </P>  \r\n\r\n<P>lån, der er ydet med det fulde beløb på een gang og med en ved </P>  \r\n\r\n<P>stiftelsen aftalt afviklingsperiode på mindst 8 år. </P>  \r\n\r\n<P>Endelig fritages i 1987-89 renter af byggelån aftalt før 7. oktober </P>  \r\n\r\n<P>1986. </P>  \r\n\r\n<P>Alle andre lån mod sikkerhed i fast ejendom bliver herved i </P>  \r\n\r\n<P>afgiftsmæssig henseende sidestillet med forbrugslån. Selv om </P>  \r\n\r\n<P>lovforslaget tager sigte på at afgiftsbelægge renter af </P>  \r\n\r\n<P>forbrugslån, er den faktiske anvendelse af låneprovenuet dog uden </P>  \r\n\r\n<P>betydning. </P>  \r\n\r\n<P>5. Den ovenfor beskrevne fremgangsmåde ved opgørelsen af </P>  \r\n\r\n<P>afgiftsgrundlaget kan skematisk fremstilles således: </P>  \r\n\r\n<P>Til den afgiftspligtiges samlede renteudgifter lægges </P>  \r\n\r\n<P>1) provisioner m.v. i henhold til ligningslovens § 8, stk. 3, og </P>  \r\n\r\n<P>2) rentekorrektionsbeløb i henhold til virksomhedsskattelovens § 11, </P>  \r\n\r\n<P>stk. 4, sidste pkt. </P>  \r\n\r\n<P>Det herved fremkomne beløb nedsættes med </P>  \r\n\r\n<P>1) samlede renteindtægter, </P>  \r\n\r\n<P>2) samlede aktieudbytter, </P>  \r\n\r\n<P>3) skattegodtgørelse heraf og </P>  \r\n\r\n<P>4) beregnet kapitalafkast efter virksomhedsskattelovens § 7 og </P>  \r\n\r\n<P>beregnet kapitalafkast af fysiske erhvervsaktiver uden for </P>  \r\n\r\n<P>virksomhedsordningen. </P>  \r\n\r\n<P>Overstiger renteudgifterne m.v. renteindtægterne m.v., nedsættes de </P>  \r\n\r\n<P>således opgjorte nettorenteudgifter med </P>  \r\n\r\n<P>1) renteudgifter vedrørende statslige og statsgaranterede studielån </P>  \r\n\r\n<P>med fradrag af rentetilskud vedrørende disse lån, </P>  \r\n\r\n<P>2) renter af lån, der er ydet af realkreditinstitutter, Dansk </P>  \r\n\r\n<P>Landbrugs Realkreditfond eller virksomheder, der er omfattet af </P>  \r\n\r\n<P>lov om lån mod pant i fast ejendom for ikke-realkreditinstitutter, </P>  \r\n\r\n<P>3) renter af andre prioritetslån optaget før 7. oktober 1986. Ved </P>  \r\n\r\n<P>prioritetslån forstås lån mod direkte tinglyst pant i fast </P>  \r\n\r\n<P>ejendom, </P>  \r\n\r\n<P>4) renter af andre lån optaget før 7. oktober 1986, for så vidt der </P>  \r\n\r\n<P>er tale om lån, der er ydet med hele låneprovenuet på een gang med </P>  \r\n\r\n<P>en ved stiftelsen aftalt afviklingsperiode på mindst 8 år og mod </P>  \r\n\r\n<P>sikkerhed i tinglyst ejerpantebrev eller skadesløsbrev i den </P>  \r\n\r\n<P>afgiftspligtiges eller ægtefællens faste ejendom. Det er en </P>  \r\n\r\n<P>betingelse, at de nævnte vilkår er et led i en før 7. oktober 1986 </P>  \r\n\r\n<P>indgået skriftlig aftale, og </P>  \r\n\r\n<P>5) Renter i 1987-89 af byggelån aftalt før 7. oktober 1986. </P>  \r\n\r\n<P>De således opgjorte nettorenteudgifter udgør afgiftsgrundlaget, </P>  \r\n\r\n<P>hvoraf afgiften beregnes. </P>  \r\n\r\n<P>6. De umiddelbare udgifter i forbindelse med lovforslaget, </P>  \r\n\r\n<P>fortrinsvis til merarbejdsbetaling, trykning og information, </P>  \r\n\r\n<P>forventes at udgøre ca. 2 mill. kr. i 1986. </P>  \r\n\r\n<P>For de følgende år vil der blive tale om merudgifter til bl.a. </P>  \r\n\r\n<P>planlægning og systemudvikling, drift og vedligeholdelse af </P>  \r\n\r\n<P>edb-registre, blanketter og porto. På personalesiden vil der blive </P>  \r\n\r\n<P>tale om merudgifter til administration og sagsbehandling m.v. </P>  \r\n\r\n<P>Det må således påregnes, at lovforslaget vil indebære administrative </P>  \r\n\r\n<P>merudgifter, såvel i den statslige som i den kommunale </P>  \r\n\r\n<P>skatteforvaltning. </P>  \r\n\r\n<P>7. Det er forbundet med stor usikkerhed at skønne over størrelsen af </P>  \r\n\r\n<P>det provenu, som lovforslaget vil medføre. De foreliggende </P>  \r\n\r\n<P>statistiske oplysninger giver ikke umiddelbart mulighed for </P>  \r\n\r\n<P>direkte at opgøre afgiftsgrundlaget. </P>  \r\n\r\n<P>Udgangspunktet for skønnet er den fordeling af renteudgifterne, som </P>  \r\n\r\n<P>de skattepligtige selv har foretaget på selvangivelsen i </P>  \r\n\r\n<P>prioritetsrenter, erhvervsmæssige renteudgifter og renter af anden </P>  \r\n\r\n<P>gæld. Denne fordeling kan i nogle tilfælde være noget vilkårlig. </P>  \r\n\r\n<P>De samlede renteudgifter skønnes at udgøre ca. 85 mia. kr. for 1987 </P>  \r\n\r\n<P>og de samlede renteindtægter ca. 21 mia. kr. </P>  \r\n\r\n<P>Med fradrag af renter vedrørende prioritetsgæld, erhvervsmæssige </P>  \r\n\r\n<P>renteudgifter og renteindtægter skønnes de samlede </P>  \r\n\r\n<P>nettorenteudgifter at udgøre ca. 12 mia. kr. </P>  \r\n\r\n<P>Ved opgørelsen af afgiftsgrundlaget fragår endvidere renter af visse </P>  \r\n\r\n<P>lån, som er sikret ved ejerpantebrev eller skadesløsbrev i fast </P>  \r\n\r\n<P>ejendom, og som har en løbetid på mindst 8 år, og renter af </P>  \r\n\r\n<P>studielån og byggelån. Størrelsen af disse renteudgifter er ikke </P>  \r\n\r\n<P>specificeret på selvangivelsen. Hertil kommer, at en del </P>  \r\n\r\n<P>skattepligtige formentlig har opført renteudgifter på lån mod </P>  \r\n\r\n<P>sikkerhed i ejerpantebrev i fast ejendom på ejendomsskemaet, mens </P>  \r\n\r\n<P>andre skattepligtige har opført renteudgifterne som renter af </P>  \r\n\r\n<P>andre lån. </P>  \r\n\r\n<P>Endelig savner man erfaring for, hvorledes det foreslåede, beregnede </P>  \r\n\r\n<P>kapitalafkast af erhvervsvirksomheder vil påvirke </P>  \r\n\r\n<P>afgiftsgrundlaget. </P>  \r\n\r\n<P>De foretagne skøn tyder på, at afgiftsgrundlaget i afgiftsåret 1987 </P>  \r\n\r\n<P>vil være af størrelsesordenen 7,5 mia. kr. Med en afgiftssats på </P>  \r\n\r\n<P>20 pct. i 1987 skønnes provenuet for afgiftsåret 1987 at andrage </P>  \r\n\r\n<P>ca. 1,5 mia. kr. Afgiften skal efter lovforslaget betales i august </P>  \r\n\r\n<P>1988. </P>  \r\n\r\n<P>Det bemærkes, at provenuvirkningen er skønnet på grundlag af en </P>  \r\n\r\n<P>forudsætning om uændret adfærd. De afgiftspligtige kan gennem </P>  \r\n\r\n<P>omlægning af deres aktiver og passiver nedbringe </P>  \r\n\r\n<P>afgiftsgrundlaget, således at den anførte provenuvirkning </P>  \r\n\r\n<P>formindskes. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Afgiftspligten påhviler efter forslaget personer, der er fuldt </P>  \r\n\r\n<P>skattepligtige til Danmark. </P>  \r\n\r\n<P>Afgiften tilfalder staten. </P>  \r\n\r\n<P>Til §§ 2-6 </P>  \r\n\r\n<P>§§ 2-6 indeholder reglerne om opgørelsen af afgiftsgrundlaget og om </P>  \r\n\r\n<P>afgiftsberegningen. Der henvises i den forbindelse også til de </P>  \r\n\r\n<P>almindelige bemærkninger til lovforslaget. </P>  \r\n\r\n<P>For så vidt angår fradraget i afgiftsgrundlaget for renteudgifter </P>  \r\n\r\n<P>vedrørende studielån, jfr. § 3, stk. 4, nr. 1, bemærkes, at </P>  \r\n\r\n<P>bestemmelsen alene omfatter statslige studielån og studielån, som </P>  \r\n\r\n<P>optages med statsgaranti i pengeinstitutter. Bestemmelsen omfatter </P>  \r\n\r\n<P>derimod ikke renter af andre lån, der optages til studieformål. </P>  \r\n\r\n<P>Renter af lån som nævnt i § 3, stk. 4, nr. 3, fragår i </P>  \r\n\r\n<P>afgiftsgrundlaget, hvis der er indgået skriftlig aftale om </P>  \r\n\r\n<P>låneoptagelse inden den 7. oktober 1986. Det er endvidere en </P>  \r\n\r\n<P>betingelse, at låneaftalen indeholder bestemmelse om, at der </P>  \r\n\r\n<P>stilles sikkerhed mod tinglyst pant i fast ejendom på de i </P>  \r\n\r\n<P>reglerne nærmere beskrevne vilkår. Om tinglysning er sket før </P>  \r\n\r\n<P>eller efter den 7. oktober 1986 er derimod ikke afgørende. </P>  \r\n\r\n<P>Renter af lån som nævnt i § 3, stk. 4, nr. 3, der ved overdragelse af </P>  \r\n\r\n<P>en fast ejendom overtages af køberen, fragår i afgiftsgrundlaget, </P>  \r\n\r\n<P>selv om denne overdragelse sker efter den 6. oktober 1986. Dette </P>  \r\n\r\n<P>skyldes, at der ikke ved overdragelsen etableres et nyt </P>  \r\n\r\n<P>låneforhold, men blot er tale om et debitorskifte. </P>  \r\n\r\n<P>Hvis der derimod efter det nævnte tidspunkt sker ændringer i </P>  \r\n\r\n<P>lånevilkårene for de her omhandlede lån, bortfalder nedsættelsen </P>  \r\n\r\n<P>af afgiftsgrundlaget for lånet. </P>  \r\n\r\n<P>Af administrative grunde er det foreslået, at afgiftsbeløb på under </P>  \r\n\r\n<P>25 kr. ikke opkræves, jfr. § 3, stk. 7. </P>  \r\n\r\n<P>Efter § 4 skal renteindtægter og renteudgifter indgå i opgørelsen af </P>  \r\n\r\n<P>afgiftsgrundlaget med de samme beløb som dem, hvormed de indgår i </P>  \r\n\r\n<P>opgørelsen af kapitalindkomst efter personskattelovens § 4. Det er </P>  \r\n\r\n<P>herefter normalt forfaldstidspunktet, der er afgørende for, </P>  \r\n\r\n<P>hvornår beløbet indgår ved opgørelsen af afgiftsgrundlaget. </P>  \r\n\r\n<P>Da afgiftsgrundlaget kun omfatter renteindtægter og renteudgifter, </P>  \r\n\r\n<P>der indgår i den skattepligtige indkomst, vil renter af </P>  \r\n\r\n<P>pensionisters lån til betaling af ejendomsskatter ikke være </P>  \r\n\r\n<P>omfattet af afgiftsgrundlaget. Det samme gælder renter i </P>  \r\n\r\n<P>forbindelse med boligydelse til pensionister i ejerboliger, når </P>  \r\n\r\n<P>denne ydes i form af lån efter kapitel 7 i lov om individuel </P>  \r\n\r\n<P>boligstøtte. </P>  \r\n\r\n<P>For personer, der benytter virksomhedsordningen, skal de </P>  \r\n\r\n<P>renteindtægter og renteudgifter, som indgår i virksomheden, holdes </P>  \r\n\r\n<P>helt uden for afgiftsgrundlaget, jfr. forslagets § 5, stk. 1. Det </P>  \r\n\r\n<P>kapitalafkast, som skal beregnes efter virksomhedsskattelovens § </P>  \r\n\r\n<P>7, skal sidestilles med en renteindtægt og derfor fragå i </P>  \r\n\r\n<P>afgiftsgrundlaget. Hvis en erhvervsdrivende holdt renter af gæld i </P>  \r\n\r\n<P>fast ejendom uden for virksomhedsordningen, ville han således få </P>  \r\n\r\n<P>fradrag for disse renter i afgiftsgrundlaget efter forslagets § 3, </P>  \r\n\r\n<P>stk. 4, nr. 2 og 3. Hvis ejendommen samtidig er inde i </P>  \r\n\r\n<P>virksomhedsordningen, bliver der beregnet et kapitalafkast heraf, </P>  \r\n\r\n<P>som også fragår i afgiftsgrundlaget. Der ville blive tale om et </P>  \r\n\r\n<P>dobbelt fradrag i afgiftsgrundlaget. For at undgå dette er der </P>  \r\n\r\n<P>foreslået en særlig bestemmelse i lovforslagets § 5, stk. 2. Efter </P>  \r\n\r\n<P>denne bestemmelse kan renter af gæld vedrørende fast ejendom kun </P>  \r\n\r\n<P>fragå i afgiftsgrundlaget, hvis de vedrører en ejendom uden for </P>  \r\n\r\n<P>virksomhedsordningen. For blandede ejendomme, hvor en del af </P>  \r\n\r\n<P>ejendommen benyttes privat og resten erhvervsmæssigt, og der </P>  \r\n\r\n<P>foreligger en fordeling af ejendomsværdien, kan kun den del af </P>  \r\n\r\n<P>renteudgifterne, som svarer til forholdet mellem værdien af den </P>  \r\n\r\n<P>private del af ejendommen og værdien af den samlede ejendom, fragå </P>  \r\n\r\n<P>i afgiftsgrundlaget. </P>  \r\n\r\n<P>For personer, der ikke anvender virksomhedsordningen, er der i § 6 </P>  \r\n\r\n<P>foreslået en skematisk model for opgørelsen af beregnet </P>  \r\n\r\n<P>kapitalafkast af virksomheden. Dette beregnes på grundlag af de </P>  \r\n\r\n<P>fysiske erhvervsaktivers formueskattepligtige værdi med tillæg af </P>  \r\n\r\n<P>nedslag efter ligningslovens § 18 A. </P>  \r\n\r\n<P>For fast ejendom anvendes den værdi, som anvendes ved beregning af </P>  \r\n\r\n<P>kapitalafkastet efter virksomhedsskatteloven. Dette vil i </P>  \r\n\r\n<P>almindelighed sige 18. almindelige vurdering eller </P>  \r\n\r\n<P>anskaffelsessummen, hvis denne er højere. </P>  \r\n\r\n<P>Ved fysiske erhvervsaktiver forstås bl.a. afskrivningsberettigede </P>  \r\n\r\n<P>maskiner, inventar og lignende driftsmidler, skibe, varelagre, </P>  \r\n\r\n<P>husdyrbesætninger og ejendomme, der benyttes erhvervsmæssigt. Til </P>  \r\n\r\n<P>fysiske erhvervsaktiver medregnes derimod ikke </P>  \r\n\r\n<P>kontantbeholdninger, beholdninger af værdipapirer og udestående </P>  \r\n\r\n<P>fordringer (finansielle aktiver) og heller ikke goodwill. </P>  \r\n\r\n<P>Den afgiftspligtige kan ikke nedsætte sine renteudgifter både med </P>  \r\n\r\n<P>beregnet kapitalafkast af fysiske erhvervsaktiver (herunder fast </P>  \r\n\r\n<P>ejendom) og med udgifter til renter af lån, der er sikret ved pant </P>  \r\n\r\n<P>i den pågældende ejendom, efter forslagets § 3, stk. 4, nr. 2 og </P>  \r\n\r\n<P>3. For at undgå dette foreslås det, at kapitalafkastet nedsættes </P>  \r\n\r\n<P>med renteudgifterne vedrørende ejendommen. Hvis renteudgifterne er </P>  \r\n\r\n<P>lig med eller større end kapitalafkastet, gives der således ikke </P>  \r\n\r\n<P>fradrag for noget kapitalafkast i afgiftsgrundlaget. </P>  \r\n\r\n<P>Til § 7 </P>  \r\n\r\n<P>Bestemmelsen angiver fremgangsmåden ved beregning af afgiften for </P>  \r\n\r\n<P>samlevende ægtefæller. </P>  \r\n\r\n<P>Efter forslaget opgøres afgiften for ægtefællerne under eet på </P>  \r\n\r\n<P>grundlag af begges renteindtægter og renteudgifter. </P>  \r\n\r\n<P>Har begge ægtefæller et afgiftsgrundlag, betaler ægtefællerne hver </P>  \r\n\r\n<P>især den til vedkommendes afgiftsgrundlag svarende afgift. </P>  \r\n\r\n<P>Reglen i kildeskattelovens § 72, stk. 2, finder tilsvarende </P>  \r\n\r\n<P>anvendelse, således at der påhviler hver ægtefælle en subsidiær </P>  \r\n\r\n<P>hæftelse for den afgift, der skal betales af den anden ægtefælle. </P>  \r\n\r\n<P>Til § 8 </P>  \r\n\r\n<P>Af administrative grunde foreslås det, at der ikke betales afgift for </P>  \r\n\r\n<P>afgiftsår, hvor en person eller dennes ægtefælle afgår ved døden. </P>  \r\n\r\n<P>Dette gælder, hvad enten længstlevende ægtefælle vælger at </P>  \r\n\r\n<P>hensidde i uskiftet bo eller at skifte. </P>  \r\n\r\n<P>Til §§ 9 og 10 </P>  \r\n\r\n<P>Der er tale om en afgift, som opgøres og opkræves uafhængigt af </P>  \r\n\r\n<P>indkomst- og formueskat. </P>  \r\n\r\n<P>Imidlertid forudsætter forslaget, at afgiftsgrundlaget opgøres på </P>  \r\n\r\n<P>grundlag af en række af de oplysninger, som indgår i opgørelsen af </P>  \r\n\r\n<P>den skattepligtige almindelig indkomst (kapitalindkomsten). </P>  \r\n\r\n<P>Der er endvidere personsammenfald mellem afgiftspligtige og fuldt </P>  \r\n\r\n<P>indkomstskattepligtige personer. </P>  \r\n\r\n<P>Det foreslås derfor, at reglerne om ansættelse, henstand, </P>  \r\n\r\n<P>eftergivelse og påklage af skattepligtig almindelig indkomst </P>  \r\n\r\n<P>finder tilsvarende anvendelse på afgiften. </P>  \r\n\r\n<P>Da der er tale om en afgift, finder bl.a. reglerne om skatteloft og </P>  \r\n\r\n<P>underskudsfremførsel derimod ikke anvendelse. </P>  \r\n\r\n<P>Afgiften foreslås efter § 9, stk. 2, opkrævet een gang årligt den 1. </P>  \r\n\r\n<P>august, første gang den 1. august 1988. </P>  \r\n\r\n<P>Inddrivelse af afgiften forudsættes at ske i overensstemmelse med </P>  \r\n\r\n<P>reglerne i lov nr. 278 af 26. maj 1976 om fremgangsmåden ved </P>  \r\n\r\n<P>inddrivelse af skatter og afgifter m.v., idet afgiften er tillagt </P>  \r\n\r\n<P>udpantningsret efter lov nr. 36 af 3. april 1873 om udpantning og </P>  \r\n\r\n<P>om udlæg uden grundlag af dom eller forlig. </P>  \r\n\r\n<P>Til § 12 </P>  \r\n\r\n<P>Renteindtægter og renteudgifter, der skattemæssigt vedrører tiden før </P>  \r\n\r\n<P>1. januar 1987, indgår ikke i afgiftsgrundlaget. Det vil normalt </P>  \r\n\r\n<P>være forfaldsdagen, der er afgørende for, om beløbet indgår eller </P>  \r\n\r\n<P>ikke indgår i afgiftsgrundlaget. </P>  \r\n\r\n<P>For afgiftspligtige, der anvender et fra kalenderåret afvigende </P>  \r\n\r\n<P>indkomstår (forskudt regnskabsår), følger det af reglen i stk. 2, </P>  \r\n\r\n<P>at der for det afgiftsår, der udløber i kalenderåret 1987, kun </P>  \r\n\r\n<P>skal betales afgift af et afgiftsgrundlag, der omfatter de </P>  \r\n\r\n<P>renteudgifter og renteindtægter, der efter skattereglerne vedrører </P>  \r\n\r\n<P>perioden fra 1. januar 1987 til indkomstårets slutning. For de </P>  \r\n\r\n<P>følgende forskudte indkomstår opgøres afgiftsgrundlaget på </P>  \r\n\r\n<P>grundlag af den for indkomståret indgivne selvangivelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00005"
        },
        {
            "displayName": "Entydig dokumentidentifikation",
            "displayValue": "CL005351"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}