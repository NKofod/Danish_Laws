{
    "id": 60127,
    "title": "Skrivelse om retningslinier vedrørende ansættelse og afskedigelse med videre af overenskomstansat kontorpersonale (HK) i kriminalforsorgen. ",
    "documentTypeId": "200",
    "isSagsforlobPeriodValid": false,
    "shortName": "SKR nr 51244 af 03/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om retningslinier vedrørende  \r\n\r\n ansættelse og afskedigelse med videre af overenskomstansat kontorpersonale  \r\n\r\n (HK) i kriminalforsorgen. </H1>  \r\n\r\n<P></P>  \r\n\r\n<BR>  \r\n\r\n<P>Efter drøftelse i justitsministeriets centrale samarbejdsudvalg for  \r\n\r\n fængselsvæsenet har direktoratet fastsat vedlagte retningslinier vedrørende  \r\n\r\n ansættelse og afskedigelse m.v. af overenskomstansat kontorpersonale (HK) i  \r\n\r\n kriminalforsorgen. </P>  \r\n\r\n<P>Man skal anmode om, at den lokale tillidsrepræsentant/kontaktperson for HK  \r\n\r\n gøres bekendt med retningslinierne. </P>  \r\n\r\n<P>E.B. </P>  \r\n\r\n<P>Erik Bang </P>  \r\n\r\n<P>Kriminalforsorgens anstalter, afdelinger, pensioner og  \r\n\r\n arrestinspektørerne. </P>  \r\n\r\n<P>Bilag </P>  \r\n\r\n<P>Retningslinier vedrørende ansættelse og afskedigelse m.v. af  \r\n\r\n overenskomstansat kontorpersonale (HK) i kriminalforsorgen. </P>  \r\n\r\n<P CLASS=PUNKT> <B>1.</B> Ansættelser. </P>  \r\n\r\n<P>Opslag. </P>  \r\n\r\n<P>Der henvises til finansministeriets cirkulæreskrivelse af 8. marts 1976 om  \r\n\r\n opslag af ledige stillinger og lønnede hverv i staten. </P>  \r\n\r\n<P>Der henvises endvidere til reglerne i finansministeriets bekendtgørelse  \r\n\r\n nr. 403 af 22. juli 1977 om opslag af tjenestemandsstillinger i staten, der  \r\n\r\n anvendes i det omfang, de er anvendelige på ansættelse i henhold til  \r\n\r\n overenskomsten med HK. </P>  \r\n\r\n<P>Opslagsproceduren. </P>  \r\n\r\n<P>Med henblik på at give allerede ansatte lejlighed til at tilkendegive  \r\n\r\n ønsker om forflyttelse m.v. opslås HK-stillinger i kriminalforsorgen først  \r\n\r\n internt i direktoratets stillingsavis og derefter eventuelt tillige eksternt.  \r\n\r\n</P>  \r\n\r\n<P>I forbindelse med vikaransættelser samt fastansættelser, hvor der ikke  \r\n\r\n forventes interne ansøgere, eller hvor besættelsen er af hastende karakter,  \r\n\r\n kan eksternt opslag ske samtidig med internt opslag. </P>  \r\n\r\n<P>I særlige tilfælde, herunder tilfælde af vikaransættelser eller  \r\n\r\n tilsvarende kortvarig beskæftigelse, kan opslag undlades efter forudgående  \r\n\r\n godkendelse fra direktoratet. </P>  \r\n\r\n<P>Ansættelse i stillinger som overassistent, kontorfuldmægtig m.v. sker  \r\n\r\n efter reglerne i § 11 i overenskomsten mellem HK og finansministeriet. </P>  \r\n\r\n<P>Opslagets indhold. </P>  \r\n\r\n<P>Opslaget bør indeholde oplysninger om: </P>  \r\n\r\n<UL CLASS=PLAIN-LIST>  \r\n\r\n<LI>a) Ansættelsesområde b) Overenskomstens overskrift og dato c)  \r\n\r\n Ansættelsestidspunkt d) Ansættelsens omfang, eventuelt deltid e) Løn f)  \r\n\r\n Hvortil ansøgningen skal stiles g) Ansøgningsfrist h) Hvilke kvalifikationer  \r\n\r\n man forventer, herunder uddannelse. </LI>  \r\n\r\n</UL>  \r\n\r\n<P>For så vidt angår interne opslag, anføres tillige, så vidt muligt, hvilket  \r\n\r\n arbejdsområde den pågældende indtil videre forventes at blive beskæftiget  \r\n\r\n ved. Interne opslag sker som hidtil ved udfyldelse og indsendelse til  \r\n\r\n direktoratet af blanketten &#187;Begæring om opslag af ledig stilling&#171;  \r\n\r\n (blanket DFK 16). Der henvises i øvrigt til direktoratets cirkulæreskrivelse  \r\n\r\n af 17. september 1982 vedrørende stillingsopslag. </P>  \r\n\r\n<P>Annoncering. </P>  \r\n\r\n<P>Opmærksomheden henledes på, at der i henhold til overenskomst mellem  \r\n\r\n finansministeriet og HK samt i henhold til lov om arbejdsformidling og  \r\n\r\n arbejdsløshedsforsikring skal rettes henvendelse til det nærmeste  \r\n\r\n arbejdsformidlingskontor eller til de af HK's arbejdsløshedskasser, som har  \r\n\r\n modtaget tilladelse til arbejdsanvisning ifølge arbejdsministeriets  \r\n\r\n bekendtgørelse af 11. maj 1978. </P>  \r\n\r\n<P>Offentlig annoncering skal ifølge finansministeriets cirkulære nr. 129 af  \r\n\r\n 30. juni 1978 formidles af Statens Informationstjeneste. </P>  \r\n\r\n<P>Ansættelsesproceduren. </P>  \r\n\r\n<P>Ledelsen af det pågældende tjenestested udvælger efter drøftelse med  \r\n\r\n tillidsrepræsentanten/kontaktpersonen for HK den eller de ansøgere, der  \r\n\r\n eventuelt skal indkaldes til samtale. Ansættelsessamtaler kan undlades, når  \r\n\r\n der er tale om ansøgere, der allerede er ansat i kriminalforsorgen og iøvrigt  \r\n\r\n i særlige tilfælde efter forudgående drøftelse med  \r\n\r\n tillidsrepræsentanten/kontaktpersonen for HK. </P>  \r\n\r\n<P>Tillidsrepræsentanten/kontaktpersonen for HK skal have lejlighed til at  \r\n\r\n tale med ansøgere, der indkaldes til samtale. Dette kan sædvanligvis ske ved  \r\n\r\n en fælles ansættelsessamtale med deltagelse af tjenestestedets ledelse og  \r\n\r\n tillidsrepræsentanten/kontaktpersonen. </P>  \r\n\r\n<P>Ansættelsessamtalen har primært til formål at sætte tjenestestedet i stand  \r\n\r\n til at vurdere, om ansøgeren er egnet til den ansøgte stilling, men man bør  \r\n\r\n tillige lægge vægt på, at ansøgeren gennem en orientering om  \r\n\r\n arbejdsforholdene, herunder eventuelt tillige rundvisning på tjenestestedet,  \r\n\r\n sættes i stand til at vurdere, om man vil være i stand til at bestride den  \r\n\r\n ansøgte stilling. Såfremt det skønnes hensigtsmæssigt, herunder navnlig på  \r\n\r\n mindre tjenestesteder, kan ansøgeren eventuelt få lejlighed til en samtale  \r\n\r\n med tjenestestedets øvrige personale eller dele heraf. </P>  \r\n\r\n<P>Afgørelsen om, hvem der skal ansættes, træffes af tjenestestedets ledelse  \r\n\r\n eller af direktoratet for kriminalforsorgen efter indstilling fra  \r\n\r\n tjenestestedet efter de herom gældende almindelige regler. Ved  \r\n\r\n afgørelsen/indstillingen bør der tilstræbes enighed mellem ledelsen og  \r\n\r\n tillidsrepræsentanten/kontaktpersonen for HK. </P>  \r\n\r\n<P>Når afgørelsen er truffet, skal samtlige ansøgere så hurtigt som muligt  \r\n\r\n orienteres skriftligt. </P>  \r\n\r\n<P CLASS=PUNKT> <B>2.</B> Afskedigelser. </P>  \r\n\r\n<P>Der henvises til aftale af 4. december 1985 mellem finansministeriet og  \r\n\r\n centralorganisationen for overenskomstansatte i staten vedrørende  \r\n\r\n afskedigelsesregler, jfr. finansministeriets cirkulæreskrivelse af 6.  \r\n\r\n december 1985. </P>  \r\n\r\n<P>Der henvises iøvrigt til bestemmelserne om opsigelse m.v. i overenskomsten  \r\n\r\n mellem finansministeriet og HK samt til funktionærlovens almindelige regler  \r\n\r\n om afskedigelse m.v. </P>  \r\n\r\n<P>Afskedigelser begrundet i ansattes forhold. </P>  \r\n\r\n<P>Bortset fra mere alvorlige tilfælde, der f.eks. berettiger til  \r\n\r\n øjeblikkelig bortvisning, bør afskedigelse ikke ske uden forudgående  \r\n\r\n påtale/advarsel af den pågældende ansatte. </P>  \r\n\r\n<P>En advarsel bør være skriftlig og bør indeholde: </P>  \r\n\r\n<P>Dato for advarslen </P>  \r\n\r\n<P>En fyldestgørende begrundelse for advarslen </P>  \r\n\r\n<P>Tilkendegivelse om, at den pågældendes ansættelsesforhold vil blive taget  \r\n\r\n op til overvejelse, såfremt det påtalte forhold ikke bedres eller i  \r\n\r\n gentagelsestilfælde m.v. </P>  \r\n\r\n<P>Såfremt det ikke skønnes, at en meddelt advarsel har haft den tilsigtede  \r\n\r\n virkning, skal dette hurtigst muligt tilkendegives den pågældende ansatte.  \r\n\r\n</P>  \r\n\r\n<P>Såfremt den ansatte ønsker det, skal vedkommende  \r\n\r\n tillidsrepræsentant/kontaktperson inddrages. </P>  \r\n\r\n<P>Forinden afskedigelse finder sted, bør det overvejes, om det istedet er  \r\n\r\n muligt at nøjes med at lade den pågældende forflytte. </P>  \r\n\r\n<P>Afskedigelser begrundet i andre forhold. </P>  \r\n\r\n<P>Der henvises til reglerne i rammeaftalen om retningslinier for samarbejde  \r\n\r\n ved indførelse og brug af teknologi i statens virksomheder og institutioner,  \r\n\r\n jfr. finansministeriets cirkulære af 20. august 1981 samt til  \r\n\r\n finansministeriets cirkulære af 28. september 1983 om genbeskæftigelsestilbud  \r\n\r\n til ledigtblivende ikketjenestemandsansat personale i staten. </P>  \r\n\r\n<P>Forud for eventuelle afskedigelser på grund af pålagte rammebesparelser  \r\n\r\n optages der forhandlinger mellem direktoratet og HK. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19865124454"
        },
        {
            "displayName": "Entydig dokumentidentifikation",
            "displayValue": "CM019084"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51244"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "03/01/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. DFK 1.k. 38-3-85."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}