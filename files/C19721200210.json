{
    "id": 72559,
    "title": "Cirkulæreskrivelse om bemyndigelse til stiftsøvrighederne til at udbetale konstitutionsvederlag til præster og provster, der ikke oppebærer rådighedstillæg ",
    "documentTypeId": "210",
    "isSagsforlobPeriodValid": false,
    "shortName": "CIS nr 12002 af 14/04/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om bemyndigelse til  \r\n\r\n stiftsøvrighederne til at udbetale konstitutionsvederlag til præster og  \r\n\r\n provster, der ikke oppebærer rådighedstillæg </H1>  \r\n\r\n<P></P>  \r\n\r\n<BR>  \r\n\r\n<P>Efter at hidtidig praksis for fastsættelse af vederlag for konstitution i  \r\n\r\n præstestilling er bortfaldet den 1. november 1971 i forbindelse med  \r\n\r\n gennemførelse af aftale af 27. august 1971 om ydelse af særligt tillæg til  \r\n\r\n præster i lønramme 16/31, jfr. kirkeministeriets cirkulærskrivelse af 14.  \r\n\r\n oktober 1971, har ministeriet ført forhandlinger med Den Danske  \r\n\r\n Præsteforening om fastlæggelse af regler, hvorefter vederlag for konstitution  \r\n\r\n kan ydes til præster (og provster), der ikke oppebærer særligt tillæg i  \r\n\r\n henhold til aftalen af 27. august 1971. </P>  \r\n\r\n<P>Da det må forudses, at forhandlingerne ikke vil kunne afsluttes i nær  \r\n\r\n fremtid, anser ministeriet det for rettest, at hidtidig praksis videreføres  \r\n\r\n uændret, indtil nye regler foreligger. </P>  \r\n\r\n<P>I overensstemmelse hermed bemyndiger man herved stiftsøvrigheden til med  \r\n\r\n virkning fra 1. november 1971 indtil videre at fastsætte og udbetale vederlag  \r\n\r\n til præster (og provster), der ikke oppebærer særligt tillæg i henhold til  \r\n\r\n aftale af 27. august 1971, for betjening af en anden præstestilling ved siden  \r\n\r\n af deres egen under ledighed eller præstens fravær på grund af  \r\n\r\n tjenestefrihed. Vederlaget fastsættes afhængigt af størrelsen af den  \r\n\r\n stilling, der betjenes, således: </P>  \r\n\r\n<P>Mindre præstestillinger for landsogne </P>  \r\n\r\n<PRE>  \r\n\r\n med under ca. 1.500 beboere....................... 740 kr. månedlig  \r\n\r\n Præstestillinger for landsogne iøvrigt  \r\n\r\n og bymæssige bebyggelser.......................... 800 kr.     &#187;&#187;  \r\n\r\n Præstestillinger i egentlige byer................. 880 kr.     &#187;&#187;  \r\n\r\n Præstestillinger, der er særligt krævende......... 940 kr.     &#187;&#187;  \r\n\r\n</PRE>  \r\n\r\n<P>Såfremt præsten (eller provsten) er konstitueret i stillingen sammen med  \r\n\r\n en eller flere andre præster, fastsættes vederlaget til en forholdsmæssig del  \r\n\r\n af nævnte beløb. </P>  \r\n\r\n<P>Udover vederlag udbetales befordringsgodtgørelse i overensstemmelse med  \r\n\r\n hidtidig praksis. </P>  \r\n\r\n<P>Vederlag og befordringsgodtgørelse udbetales for betjening af  \r\n\r\n præstestilling under præstens sygdom efter tilsvarende regler. Dog kan  \r\n\r\n vederlag ikke udbetales, såfremt sygdommen ikke varer udover 1 måned. </P>  \r\n\r\n<P>Vederlag ydes ikke for betjening af præstestilling under ferie. </P>  \r\n\r\n<P>Endvidere bemyndiges stiftsøvrigheden til at fastsætte vederlag til  \r\n\r\n pensionerede præster, provster og biskopper, der konstitueres i en  \r\n\r\n præstestilling i lønramme 16/31 eller 34 eller i en provstestilling, såfremt  \r\n\r\n konstitutionen kun omfatter de til stillingen hørende funktioner som præst.  \r\n\r\n Vederlaget fastsættes svarende til forskellen mellem den konstitueredes  \r\n\r\n pension og den lønning, han ville opnå ved udnævnelse i stillingen. </P>  \r\n\r\n<P>Den lønning, der lægges til grund ved denne beregning, fastsættes på  \r\n\r\n følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Er den konstituerede pensioneret før 1. april 1971 efter lønramme  \r\n\r\n 16/31, beregnes lønnen efter det løntrin, hvorefter han lønnedes ved  \r\n\r\n afskeden, med et særligt tillæg med grundbeløb 1.800 kr. Er han pensioneret  \r\n\r\n efter 12. lønningsklasse i lønningsloven af 1958, beregnes lønnen efter det  \r\n\r\n løntrin i lønramme 16/31, der ifølge indplaceringsreglerne i  \r\n\r\n klassificeringsloven af 1969 svarer til det løntrin i 12. lønningsklasse, som  \r\n\r\n han havde opnået ved sin afsked. Til lønnen ifølge dette løntrin lægges  \r\n\r\n særligt tillæg med grundbeløb 1.800 kr. </LI>  \r\n\r\n<LI>2) Er den konstituerede pensioneret fra lønramme 16/31 efter 1.april  \r\n\r\n 1971, beregnes lønnen efter det løntrin, som han lønnedes efter ved sin  \r\n\r\n afsked. Hertil lægges det eventuelle særlige tillæg, som han oppebar ved  \r\n\r\n afskeden.(Tillæg med grundbeløb 1.800 kr. i henhold til aftale af 27. august  \r\n\r\n 1971, grundbeløb 1.500 kr. eller grundbeløb 900 kr. i henhold til aftale af  \r\n\r\n 27. august 1971). Midlertidige, personlige tillæg medregnes ikke. </LI>  \r\n\r\n<LI>3) Er den konstituerede pensioneret efter lønramme 34 (eller 13.  \r\n\r\n lønningsklasse i præstelønningsloven af 1958) eller højere lønramme, lægges  \r\n\r\n lønnen ifølge lønramme 34 med et særligt tillæg med grundbeløb 900 kr. til  \r\n\r\n grund. </LI>  \r\n\r\n</UL>  \r\n\r\n<P>Det er uden betydning for beregningen, om den præstestilling, der  \r\n\r\n betjenes, er klassificeret i lønramme 16/31 eller højere. </P>  \r\n\r\n<P>Udover vederlag udbetales befordringsgodtgørelse efter regning eller efter  \r\n\r\n reglerne om godtgørelse for egen befordring. </P>  \r\n\r\n<P>Såfremt en pensioneret præst (provst eller biskop) konstitueres i en  \r\n\r\n præstestilling i forening med andre eller med bistand fra andre, fastsættes  \r\n\r\n vederlaget til en forholdsmæssig del af et i overensstemmelse med  \r\n\r\n foranstående beregnet beløb. </P>  \r\n\r\n<P>I tilfælde, hvor konstitutionen er påbegyndt forinden 1. november 1971, og  \r\n\r\n der dengang af ministeriet er fastsat et honorar, udbetales dette også for  \r\n\r\n tiden efter 1. november 1971 under forudsætning af, at konstitutionen kun har  \r\n\r\n varet en kortere tid efter 1. november 1971. </P>  \r\n\r\n<P>Den stiftsøvrigheden meddelte bemyndigelse omfatter ikke fastsættelse af  \r\n\r\n konstitutionsvederlag til pensionerede præster m.v. for betjening af  \r\n\r\n præstestilling under ferie eller til valgmenighedspræster eller personer, der  \r\n\r\n ikke er ansat som præster i folkekirken eller pensioneret fra stilling som  \r\n\r\n præst, provst eller biskop. </P>  \r\n\r\n<P>De ministeriet af biskopperne forelagte ubesvarede indstillinger angående  \r\n\r\n fastsættelse af vederlag vil nu af ministeriet blive tilstillet  \r\n\r\n stiftsøvrighederne til foranstaltning i overensstemmelse med foranstående.  \r\n\r\n</P>  \r\n\r\n<P>Oplysninger om udbetalte pensioner kan indhentes hos Præstepensionsfondet.  \r\n\r\n</P>  \r\n\r\n<P>P.M.V. </P>  \r\n\r\n<P>Aug. Roesen. /K. Bagger. </P>  \r\n\r\n<P>Til stiftsøvrighederne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19721200210"
        },
        {
            "displayName": "Entydig dokumentidentifikation",
            "displayValue": "CM031753"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12002"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "14/04/1972"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Stiftsøvrighederne"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 2.kt. 1470"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}