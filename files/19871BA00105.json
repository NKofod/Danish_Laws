{
    "id": 105911,
    "title": "1987 BSF 105   FORSLAG TIL FOLKETINGSBESLUTNING OM UDBYGNING AF BEDRIFTSSUNDHEDSTJENESTEN   FOR ARBEJDSTAGERE INDEN FOR DET GRØNNE OMRÅDE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 105",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 105 </P>  \r\n\r\n<P></P>  \r\n\r\n<P>Forslag til folketingsbeslutning om udbygning af Bedriftssundhedstjenesten  \r\n\r\n for arbejdstagere inden for det grønne område </P>  \r\n\r\n<P></P>  \r\n\r\n<P>Fremsat af Tommy Dinesen (SF) Gade (SF) Lilli Gyldenkilde (SF) Inger Harms  \r\n\r\n (SF) Ole Henriksen (SF) Birgitte Husmark (SF) Ejner Larsen (SF) Stillinger  \r\n\r\n (SF) Ebba Strange (SF) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at udbygge </P>  \r\n\r\n<P>Bedriftssundhedstjenesten, således at også det grønne område, </P>  \r\n\r\n<P>gartneri, landbrug og skovbrug, omfattes af pligten til at oprette </P>  \r\n\r\n<P>Bedriftssundhedstjeneste efter de til enhver tid gældende regler og </P>  \r\n\r\n<P>efter følgende nærmere retningslinjer: </P>  \r\n\r\n<P>1. Formål: </P>  \r\n\r\n<P>- at nedbringe det store antal døds- og arbejdsulykker i det grønne </P>  \r\n\r\n<P>område væsentligt; </P>  \r\n\r\n<P>- at forebygge arbejdsmiljøskader, herunder erhvervssygdomme, </P>  \r\n\r\n<P>nedslidning og arbejdsbetingede lidelser ved at bekæmpe </P>  \r\n\r\n<P>påvirkninger i arbejdet, som fysisk eller psykisk virker </P>  \r\n\r\n<P>skadelige; </P>  \r\n\r\n<P>- at fremme sikkerheden og sundheden både fysisk og psykisk for de </P>  \r\n\r\n<P>ansatte inden for det grønne område. </P>  \r\n\r\n<P>2. Opgaver og funktion </P>  \r\n\r\n<P>Virksomhederne og sikkerhedsorganisationen skal som led i løsningen </P>  \r\n\r\n<P>af sikkerheds- og sundhedsopgaverne gennem </P>  \r\n\r\n<P>Bedriftssundhedstjenesten arbejde for at opfylde formålet i punkt </P>  \r\n\r\n<P>1. </P>  \r\n\r\n<P>Bedriftssundhedstjenestens opgaver tilrettelægges efter en vurdering </P>  \r\n\r\n<P>af det grønne områdes eller den enkelte virksomheds </P>  \r\n\r\n<P>arbejdsmiljømæssige problemer og er især følgende: </P>  \r\n\r\n<P>- registrere, analysere og vurdere arbejdsmiljøets påvirkninger samt </P>  \r\n\r\n<P>de krav, som arbejdet og arbejdsforholdene stiller; </P>  \r\n\r\n<P>- rådgive ved planlægning af nye produktioner og ændringer af </P>  \r\n\r\n<P>eksisterende; </P>  \r\n\r\n<P>- rådgive ved eller foretage arbejdshygiejniske målinger; </P>  \r\n\r\n<P>- rådgive ved indkøb af og kontrol med personlige værnemidler; </P>  \r\n\r\n<P>- medvirke til ergonomisk planlægning, der sigter mod tilpasning af </P>  \r\n\r\n<P>arbejdsmiljøet og arbejdsprocessen til menneskets forudsætninger; </P>  \r\n\r\n<P>- forestå systematiske helbredsundersøgelser af særligt udsatte </P>  \r\n\r\n<P>grupper eller enkeltpersoner med sigte som nævnt i punkt 1; </P>  \r\n\r\n<P>- forestå helbredsundersøgelser i øvrigt efter bestemmelser fastsat </P>  \r\n\r\n<P>med hjemmel i arbejdsmiljølovens § 63; </P>  \r\n\r\n<P>- forestå helbredsundersøgelser efter fravær på grund af muligt </P>  \r\n\r\n<P>arbejdsbetinget sygdom eller ulykkestilfælde; </P>  \r\n\r\n<P>- forestå helbredsundersøgelser ved ansættelse og rådgivning af den </P>  \r\n\r\n<P>enkelte om muligt arbejdsbetingede helbredsproblemer og deres </P>  \r\n\r\n<P>løsning, herunder placering af den enkelte og i begrænset omfang </P>  \r\n\r\n<P>deltage i erhvervsmæssig genoptræning og revalidering af </P>  \r\n\r\n<P>erhvervshæmmede; </P>  \r\n\r\n<P>- medvirke ved undervisning og rådgivning i sundheds- og </P>  \r\n\r\n<P>sikkerhedsmæssige og hygiejniske spørgsmål, </P>  \r\n\r\n<P>- medvirke til indsamling og revision af statistisk materiale om </P>  \r\n\r\n<P>sikkerheds- og sundhedsforholdene i virksomhederne bortset fra </P>  \r\n\r\n<P>virksomhedernes almindelige fraværskontrol; </P>  \r\n\r\n<P>- deltage i møder arrangeret af lokale fagforeninger, fagskoler </P>  \r\n\r\n<P>m.fl.; </P>  \r\n\r\n<P>- sørge for information i fagpresse og andre medier og </P>  \r\n\r\n<P>- afholde informationsmøder for de tilsluttede om </P>  \r\n\r\n<P>arbejdsmiljøspørgsmål. </P>  \r\n\r\n<P>3. Organisation </P>  \r\n\r\n<P>Bedriftssundhedstjenesten inden for det grønne område organiseres </P>  \r\n\r\n<P>som branche-BST med et passende antal regionale </P>  \r\n\r\n<P>branche-BST-centre, hvoraf eet center fungerer som hovedcenter, </P>  \r\n\r\n<P>hvis opgave bl.a. er at indsamle og bearbejde oplysninger fra de </P>  \r\n\r\n<P>regionale centre om arbejdsmiljøforholdene på virksomhederne. </P>  \r\n\r\n<P>Den enkelte virksomhed inden for det grønne område tilsluttes det </P>  \r\n\r\n<P>regionale branche-BST-center ved en tiltrædelsesvedtægt. De </P>  \r\n\r\n<P>nærmere retningslinjer for branchecentrets opgaver på den enkelte </P>  \r\n\r\n<P>virksomhd aftales mellem centeret og virksomheden, det vil sige </P>  \r\n\r\n<P>sikkerhedsorganisationen eller ledelsen og de enkelte ansatte, i </P>  \r\n\r\n<P>tiltrædelsesvedtægten. </P>  \r\n\r\n<P>Branchecenteret ledes af en bestyrelse, som er sammensat med ligelig </P>  \r\n\r\n<P>repræsentation af de ansatte og de tilsluttede selvstændige </P>  \r\n\r\n<P>erhvervsdrivende/virksomheder. </P>  \r\n\r\n<P>4. Tilslutning </P>  \r\n\r\n<P>Alle arbejdsgivere inden for det grønne område er forpligtet til at </P>  \r\n\r\n<P>tilslutte sig branche-BST for det grønne område. </P>  \r\n\r\n<P>5. Finansiering </P>  \r\n\r\n<P>Udgifterne ved drift og oprettelse af BST afholdes af </P>  \r\n\r\n<P>virksomhederne. Foranstaltninger, der iværksættes af BST, må ikke </P>  \r\n\r\n<P>medføre udgifter for de ansatte. </P>  \r\n\r\n<P>Der kan ydes statstilskud til oprettelse af BST. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Udbygningen af Bedriftssundhedstjenesten blev standset i 1983 af den </P>  \r\n\r\n<P>daværende arbejdsminister. Begrundelsen var, at ministeren </P>  \r\n\r\n<P>ønskede at undersøge, hvordan BST fungerede i de brancher, der </P>  \r\n\r\n<P>var blevet tilsluttet. </P>  \r\n\r\n<P>De oprindelige intentioner var ellers, at BST skulle sikres en </P>  \r\n\r\n<P>udbygning på ca. 75.000 arbejdstagere pr. år begyndende med de </P>  \r\n\r\n<P>mest risikobelastede brancher. </P>  \r\n\r\n<P>Der foreligger i dag en række rapporter på baggrund af undersøgelser </P>  \r\n\r\n<P>af BST-centrenes funktion bl.a. fra Socialforskningsinstituttet </P>  \r\n\r\n<P>og Institut for Arbejdsmiljø ved Danmarks Tekniske Højskole. </P>  \r\n\r\n<P>Derfor fremsatte Socialistisk Folkeparti i folketingsåret 1986-87 </P>  \r\n\r\n<P>(1. samling) et beslutningsforslag (B 63) om ændret og styrket </P>  \r\n\r\n<P>Bedriftssundhedstjeneste. Arbejdsministeren har på baggrund af </P>  \r\n\r\n<P>sine udtalelser ved behandlingen af beslutningsforslaget igangsat </P>  \r\n\r\n<P>udbygningen af BST-centrene; men Socialistisk Folkeparti mener </P>  \r\n\r\n<P>dog, at de oprindelige intentioner med en udbygning af BST </P>  \r\n\r\n<P>begyndende med de mest risikobelastede brancher skal opfyldes. </P>  \r\n\r\n<P>Dette er baggrunden for dette beslutningsforslag om udbygning af </P>  \r\n\r\n<P>BST med det grønne område, der har en af de højeste </P>  \r\n\r\n<P>dødsulykkesrisici af alle områder. </P>  \r\n\r\n<P>Erhvervene i det grønne område, gartneri, landbrug og skovbrug, </P>  \r\n\r\n<P>anses i al almindelighed for at være sunde erhverv ude i den fri </P>  \r\n\r\n<P>natur. F.eks. er selvstændige landmænd da også den </P>  \r\n\r\n<P>erhvervsgruppe, der har den højeste gennemsnitlige levealder. </P>  \r\n\r\n<P>Bortset fra at mange faktorer influerer på levealderen, er netop </P>  \r\n\r\n<P>den traditionelle opfattelse af det grønne område som sunde </P>  \r\n\r\n<P>erhverv medvirkende til arbejdsmiljøproblemerne. </P>  \r\n\r\n<P>Den daglige arbejdsdag inden for det grønne områdes erhverv er i dag </P>  \r\n\r\n<P>meget anderledes end arbejdsdagen for bare 20 år siden. </P>  \r\n\r\n<P>Produktionen er ofte stærkt specialiseret, hvilket forøger </P>  \r\n\r\n<P>arbejdsmiljøproblemerne. Alsididgt arbejde slider alt andet lige </P>  \r\n\r\n<P>mindst på helbredet. </P>  \r\n\r\n<P>Samtidig er arbejdet blevet stærkt mekaniseret med ofte meget </P>  \r\n\r\n<P>farlige maskiner. Langt størstedelen af maskinulykkerne skyldes, </P>  \r\n\r\n<P>at maskinerne på grund af arbejdspres eller uvidenhed anvendes </P>  \r\n\r\n<P>forkert eller i strid med forskrifterne. </P>  \r\n\r\n<P>Da det grønne område næsten udelukkende består af små </P>  \r\n\r\n<P>arbejdspladser, er der uhyre få steder ansat de 10 personer, der </P>  \r\n\r\n<P>kræves, for at de ansatte kan vælge en sikkerhedsrepræsentant. </P>  \r\n\r\n<P>Dette bør ikke undervurderes, da det betyder, at der finder meget </P>  \r\n\r\n<P>lidt organiseret sikkerhedsarbejde sted inden for det grønne </P>  \r\n\r\n<P>område. Af Arbejdstilsynets ulykkesstatistikker fremgår det, at </P>  \r\n\r\n<P>jo mindre virksomhederne er, jo højere er ulykkesfrekvensen. </P>  \r\n\r\n<P>Behovet for at forbedre arbejdsmiljøet inden for det grønne område </P>  \r\n\r\n<P>fremgår klart af Arbejdstilsynets ulykkesstatiker. I 1985 forekom </P>  \r\n\r\n<P>der således 28 dødsulykker inden for det grønne område ud af i </P>  \r\n\r\n<P>alt 79 dødsulykker for alle erhverv. På trods af at det grønne </P>  \r\n\r\n<P>område kun har lidt over 7 pct. af arbejdsstyrken, har området </P>  \r\n\r\n<P>over 35 pct. af dødsulykkerne. Det svarer til en overdødelighed </P>  \r\n\r\n<P>for det grønne område på 400 pct. i forhold til gennemsnittet i </P>  \r\n\r\n<P>øvrige erhverv! </P>  \r\n\r\n<P>Hvad angår arbejdsulykker uden dødelig udgang, udgør anmeldte </P>  \r\n\r\n<P>arbejdsulykker inden for det grønne område kun mellem 2 og 3 pct. </P>  \r\n\r\n<P>af samtlige anmeldte arbejdsulykker. Dette hænger dog uden tvivl </P>  \r\n\r\n<P>sammen med, at der er en lavere anmeldelsesgrad af ulykker inden </P>  \r\n\r\n<P>for dette område end for ulykker inden for andre på grund af </P>  \r\n\r\n<P>manglende sikkerhedsorganisation og et stort antal selvstændige, </P>  \r\n\r\n<P>som normalt ikke anmelder ulykker, som de selv udsættes for. </P>  \r\n\r\n<P>Den lavere anmeldelsesgrad for det grønne områdes arbejdsulykker ses </P>  \r\n\r\n<P>bl.a. også af, at anmeldte arbejdsulykker inden for området </P>  \r\n\r\n<P>medfører dobbelt så mange fraværsdage som gennemsnittet. </P>  \r\n\r\n<P>Forskellige undersøgelser anslår, at kun mellem 10 og 30 pct. af </P>  \r\n\r\n<P>de anmeldelsespligtige ulykker i det grønne område rent faktisk </P>  \r\n\r\n<P>anmeldes. </P>  \r\n\r\n<P>Arbejdstilsynet har igangsat en kampagne, der skal vare fra 1987 til </P>  \r\n\r\n<P>1990, specielt med det formål at nedbringe antallet af </P>  \r\n\r\n<P>dødsulykker i landbruget. Denne kampagne må betegnes som højst </P>  \r\n\r\n<P>tiltrængt, idet Arbejdstilsynet hidtil kun har anvendt mellem 2 </P>  \r\n\r\n<P>og 3 pct. af den samlede besøgstid på hele det grønne område. Det </P>  \r\n\r\n<P>er således ikke ualmindeligt, at der kan gå 20 år mellem, at en </P>  \r\n\r\n<P>virksomhed i det grønne område får besøg af Arbejdstilsynet. </P>  \r\n\r\n<P>Efter forslagsstillernes mening har Arbejdstilsynet dog heller ikke </P>  \r\n\r\n<P>haft de tilstrækkelige ressourcer til at foretage et </P>  \r\n\r\n<P>tilstrækkeligt tilsyn. Derfor har Socialistisk Folkeparti da også </P>  \r\n\r\n<P>flere gange stillet forslag om at tilføre Arbejdstilsynet flere </P>  \r\n\r\n<P>økonomiske midler. </P>  \r\n\r\n<P>Generelt, men særlig udtalt på landbrugsområdet, kan den nuværende </P>  \r\n\r\n<P>regerings ønske om at holde arbejdsgivernes omkostninger nede </P>  \r\n\r\n<P>aflæses i en meget mangelfuld indsats på arbejdsmiljøområdet. </P>  \r\n\r\n<P>Regeringen må så også påtage sig ansvaret for konsekvenserne af </P>  \r\n\r\n<P>dette. </P>  \r\n\r\n<P>Konkret valgte regeringen ved den daværende arbejdsminister f.eks. </P>  \r\n\r\n<P>efter pres fra Landbo- og Husmandsforeningerne i 1983 at udskyde </P>  \r\n\r\n<P>et længe forberedt forbud mod anvendelse af traktorer uden </P>  \r\n\r\n<P>styreværn på ubestemt tid. Siden da er der sket adskillige </P>  \r\n\r\n<P>dødsulykker med traktorer uden styrtværn. Af en undersøgelse af </P>  \r\n\r\n<P>162 traktorulykker, refereret i Ugeskrift for Læger (nr. 43 af </P>  \r\n\r\n<P>20. oktober 1986 s. 2777 ff.) fremgår det, at Arbejdstilsynets </P>  \r\n\r\n<P>krav ikke var overholdt i mindst 29 tilfælde, at kun 6 pct. af </P>  \r\n\r\n<P>ulykkerne blev anmeldt, og at der blev optaget politirapport i 3 </P>  \r\n\r\n<P>tilfælde. I en anden undersøgelse om børnedødsfald ved ulykker </P>  \r\n\r\n<P>med traktorer og traktortrukne redskaber refereret i samme nr. af </P>  \r\n\r\n<P>Ugeskrift for Læger (s. 2780 ff) udtaler lægerne i øvrigt: &#187;Den </P>  \r\n\r\n<P>eksisterende lovgivning for traktorer uden styrtsikkert føreværn </P>  \r\n\r\n<P>er så restriktiv, at det er tvivlsomt, om ejerne overhovedet vil </P>  \r\n\r\n<P>kunne udnytte maskinerne med udbytte, hvis de skal overholde den. </P>  \r\n\r\n<P>Det kan derfor kun beklages, at disse traktorer i 1983 fik </P>  \r\n\r\n<P>forlænget levetid.&#171; </P>  \r\n\r\n<P>Reglerne for brug af traktorer er dog ikke de eneste, der overtrædes </P>  \r\n\r\n<P>i landbruget. Regler for brug af bekæmpelsesmidler overtrædes </P>  \r\n\r\n<P>konsekvent, idet der ikke udarbejdes </P>  \r\n\r\n<P>arbejdspladsbrugsanvisninger, inden arbejdet påbegyndes. </P>  \r\n\r\n<P>Ligeledes sker der hundredvis af overtrædelser, når unge under 18 </P>  \r\n\r\n<P>år systematisk arbejder mere end 39 timer om ugen. Der bør ske en </P>  \r\n\r\n<P>betydelig stramning af sikkerhedsreglerne for landbruget og en </P>  \r\n\r\n<P>holdningsændring til disse. Hidtil har landbrugsorganisationerne </P>  \r\n\r\n<P>ensidigt modarbejdet forsøg på at lave strammere regler. Denne </P>  \r\n\r\n<P>kortsigtede politik er lykkedes udmærket og er blevet opfattet </P>  \r\n\r\n<P>som en sejr for organisationerne. Mens man har glædet sig over at </P>  \r\n\r\n<P>slippe økonomisk billigt, har man lukket øjnene for </P>  \r\n\r\n<P>konsekvenserne, de menneskelige omkostninger, som ikke kan gøres </P>  \r\n\r\n<P>op i penge. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 2 </P>  \r\n\r\n<P>Da det grønne område består af mange små virksomheder, som skal </P>  \r\n\r\n<P>besøges, burde der ansættes flere i BST-centrene for at opfylde </P>  \r\n\r\n<P>de opgaver, der er på området sammenlignet med eksisterende </P>  \r\n\r\n<P>BST-centre. Hvert center skal udstyres med tilstrækkelige </P>  \r\n\r\n<P>tekniske og medicinske faciliteter. </P>  \r\n\r\n<P>BST har oplysningspligt med hensyn til alle relevante informationer </P>  \r\n\r\n<P>om eventuelle arbejdsmiljøproblemer til sikkerhedsorganisationen, </P>  \r\n\r\n<P>de ansatte og arbejdsgiverne i medlemsvirksomhederne og over for </P>  \r\n\r\n<P>offentlige myndigheder såsom Arbejdstilsynet, arbejdsmedicinske </P>  \r\n\r\n<P>klinikker m.v. </P>  \r\n\r\n<P>Der skal være jævnlig kontakt mellem branche-BST på landsplan og </P>  \r\n\r\n<P>Direktoratet for Arbejdstilsynet og mellem de lokale BST-centre </P>  \r\n\r\n<P>og de lokale kredse af Arbejdstilsynet med henblik på at </P>  \r\n\r\n<P>koordinere viden og resultater og diskutere arbejdsmiljøproblemer </P>  \r\n\r\n<P>på det grønne område. </P>  \r\n\r\n<P>Ad 3 </P>  \r\n\r\n<P>Den foreslåede model, en branchebedriftssundhedstjeneste med </P>  \r\n\r\n<P>regionale branchecentre, anses for at kunne imødekomme det grønne </P>  \r\n\r\n<P>områdes behov bedst muligt, idet der vil kunne oparbejdes særlig </P>  \r\n\r\n<P>ekspertise til denne branches særlige problemer. </P>  \r\n\r\n<P>Ved ca. 45.000 ansatte inden for det grønne område vil der ud fra en </P>  \r\n\r\n<P>målsætning om minimum 5.000 ansatte/center formentlig kunne </P>  \r\n\r\n<P>oprettes 8 regionale centre heraf 1 hovedcenter. Branche-BST er </P>  \r\n\r\n<P>nærmere beskrevet i Arbejdstilsynets vejledning. </P>  \r\n\r\n<P>Valg af bestyrelsesmedlemmer i branche-BST bør ske ved direkte valg </P>  \r\n\r\n<P>af henholdsvis de tilsluttede selvstændige </P>  \r\n\r\n<P>erhvervsdrivendes/virksomheders repræsentanter og de ansattes </P>  \r\n\r\n<P>repræsentanter. </P>  \r\n\r\n<P>Ad 5 </P>  \r\n\r\n<P>De nærmere regler for tilskud fremgår af Arbejdsministeriets </P>  \r\n\r\n<P>bekendtgørelse nr. 288 af 22. juni 1978, som ændret ved </P>  \r\n\r\n<P>bekendtgørelse nr. 365 af 13. august 1980 om </P>  \r\n\r\n<P>bedriftssundhedstjeneste. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00105"
        },
        {
            "displayName": "Entydig dokumentidentifikation",
            "displayValue": "CL004477"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}