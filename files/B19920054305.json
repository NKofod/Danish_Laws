{
    "id": 44810,
    "title": "Bekendtgørelse om amatør-radiosendestationer ",
    "documentTypeId": "60",
    "isSagsforlobPeriodValid": false,
    "shortName": "BEK nr 543 af 22/06/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om amatør-radiosendestationer  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 1, 3, 4, 4 b, 6, 6 a, 7 og 7 a i lov om </P>  \r\n\r\n<P>radiokommunikation, jf. lovbekendtgørelse nr. 297 af 22. april 1992, </P>  \r\n\r\n<P>fastsættes: </P>  \r\n\r\n<P> <I>Anvendelsesområde </I></P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen gælder for oprettelse og drift  \r\n\r\n af amatør-radiosendestationer (sendestationer) til brug i  \r\n\r\n amatør-radiotjenesten. For radiomodtagere i amatør-radiotjenesten gælder  \r\n\r\n bestemmelserne i bekendtgørelse nr. 541 af 22. juni 1992 om radioanlæg til  \r\n\r\n modtagning af programstof m.v. </P>  \r\n\r\n<P CLASS=STK> <I>Stk. 2. </I> Ved amatør-radiotjeneste forstås en  \r\n\r\n radiokommunikationstjeneste til brug for selvoplæring, indbyrdes  \r\n\r\n kommunikation og tekniske undersøgelser, som udføres af amatører, d.v.s.  \r\n\r\n behørigt autoriserede personer, som er interesseret i radioteknik udelukkende  \r\n\r\n med personligt sigte og uden økonomisk interesse. </P>  \r\n\r\n<P> <I>Sendetilladelse </I></P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Telestyrelsen kan udstede  \r\n\r\n amatør-radiosendetilladelse (sendetilladelse) til oprettelse og drift af  \r\n\r\n sendestationer. I forbindelse hermed tildeler Telestyrelsen indehaveren af  \r\n\r\n sendetilladelsen et kaldesignal. </P>  \r\n\r\n<P CLASS=STK> <I>Stk. 2. </I> Sendestationer må kun oprettes og benyttes af  \r\n\r\n personer med en gyldig sendetilladelse. </P>  \r\n\r\n<P CLASS=STK> <I>Stk. 3. </I> En sendestation er oprettet, hvis den er  \r\n\r\n driftsklar for sending, og enten er tilsluttet eller umiddelbart kan  \r\n\r\n tilsluttes strømforsyning og antenne. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Inden sendetilladelse kan udstedes, skal  \r\n\r\n ansøgeren bestå en teknisk prøve. </P>  \r\n\r\n<P CLASS=STK> <I>Stk. 2. </I> For at opnå sendetilladelse til oprettelse og  \r\n\r\n benyttelse af sendestationer til frekvenser under 30 MHz skal ansøgeren  \r\n\r\n endvidere bestå en prøve i aftelegrafering og høremodtagning (morseprøve).  \r\n\r\n</P>  \r\n\r\n<P CLASS=STK> <I>Stk. 3. </I> Beståelse af de i stk. 1 og 2 nævnte prøver  \r\n\r\n skal sikre, at ansøgeren har det nødvendige kendskab til </P>  \r\n\r\n<UL CLASS=PLAIN-LIST>  \r\n\r\n<LI>1) radioteknik, </LI>  \r\n\r\n<LI>2) undgåelse og afhjælpning af forstyrrelser af andre radiotjenester,  \r\n\r\n</LI>  \r\n\r\n<LI>3) betjening af sendestationer og </LI>  \r\n\r\n<LI>4) vilkår for sendetilladelser. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Ansøgningsprocedure, indholdet af prøverne,  \r\n\r\n vilkår for prøvernes afholdelse, aldersgrænse samt kriterier for opnåelse af  \r\n\r\n sendetilladelse og tildeling og benyttelse af kaldesignaler fremgår af bilag  \r\n\r\n 1. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Sendetilladelsernes udformning fastsættes af  \r\n\r\n Telestyrelsen. </P>  \r\n\r\n<P CLASS=STK> <I>Stk. 2. </I> Udstedelse af sendetilladelse forudsætter, at  \r\n\r\n ansøgeren har en dansk stationsadresse. I tilfælde af ændring af  \r\n\r\n sendestationens beliggenhed eller tilladelsesindehaverens postadresse skal  \r\n\r\n tilladelsesindehaveren give Telestyrelsen underretning herom. </P>  \r\n\r\n<P CLASS=STK> <I>Stk. 3. </I> Telestyrelsen kan til indehavere af en gyldig  \r\n\r\n sendetilladelse udstede tilladelser til oprettelse og drift af ubemandede  \r\n\r\n sendestationer til retransmission (repeater- og digipeaterstationer samt  \r\n\r\n mailboxstationer). I forbindelse hermed tildeler Telestyrelsen indehaveren af  \r\n\r\n tilladelsen et kaldesignal. </P>  \r\n\r\n<P CLASS=STK> <I>Stk. 4. </I> Ved Telestyrelsens vurdering af, om tilladelse  \r\n\r\n efter stk. 3 kan udstedes, vil der bl.a. blive lagt vægt på, </P>  \r\n\r\n<UL CLASS=PLAIN-LIST>  \r\n\r\n<LI>1) at etableringen af den ubemandede sendestation efter Telestyrelsens  \r\n\r\n vurdering ikke hindrer en effektiv udnyttelse af radiofrekvensspektret, og  \r\n\r\n</LI>  \r\n\r\n<LI>2) at benyttelsen af sendestationen efter Telestyrelsens vurdering ikke  \r\n\r\n giver anledning til fare for, at den ubemandede sendestation vil forstyrre  \r\n\r\n tele- eller radiotjenester, herunder andre ubemandede sendestationer. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Sendetilladelser, som er udstedt af udenlandske  \r\n\r\n myndigheder, er gyldige under kortvarige ophold i Danmark, hvis en sådan  \r\n\r\n gyldighed er indeholdt i internationale aftaler, der er tiltrådt af Danmark.  \r\n\r\n</P>  \r\n\r\n<P CLASS=STK> <I>Stk. 2. </I> Telestyrelsen kan udstede tidsbegrænsede eller  \r\n\r\n permanente sendetilladelser til indehavere af udenlandske sendetilladelser  \r\n\r\n til brug under kortvarige eller permanente ophold i Danmark. </P>  \r\n\r\n<P CLASS=STK> <I>Stk. 3. </I> Sendetilladelser efter stk. 2 udstedes uden  \r\n\r\n aflæggelse af de i § 3 omhandlede prøver, hvis det over for Telestyrelsen  \r\n\r\n dokumenteres, at prøvekravet er opfyldt ved beståelse af tilsvarende prøver i  \r\n\r\n andre lande. </P>  \r\n\r\n<P CLASS=STK> <I>Stk. 4. </I> For permanente sendetilladelser efter stk. 2  \r\n\r\n gælder bestemmelserne i § 4, stk. 2. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Telestyrelsen kan fastsætte yderligere vilkår  \r\n\r\n for sendetilladelsen, herunder om tidsbegrænsning og ændring af vilkår. </P>  \r\n\r\n<P> <I>Markedsføring </I></P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Salg eller udlevering af sendestationer til  \r\n\r\n andre end forhandlere må kun ske til personer, der er indehaver af en gyldig  \r\n\r\n sendetilladelse. </P>  \r\n\r\n<P> <I>Sendestationens benyttelse </I></P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der må kun anvendes de frekvenser og  \r\n\r\n frekvensbånd, som Telestyrelsen har anvist til amatør-radiotjeneste. </P>  \r\n\r\n<P CLASS=STK> <I>Stk. 2. </I> Ved benyttelse af sendestationer til  \r\n\r\n frekvensbånd over 30 MHz skal sendestationerne være indrettet således, at der  \r\n\r\n alene kan sendes inden for de frekvensbånd, som Telestyrelsen har anvist til  \r\n\r\n amatør-radiotjeneste. </P>  \r\n\r\n<P CLASS=STK> <I>Stk. 3. </I> Der må ikke anvendes højere sendeeffekter end  \r\n\r\n dem, som Telestyrelsen har fastsat for sendetilladelsen. </P>  \r\n\r\n<P CLASS=STK> <I>Stk. 4. </I> Der må kun anvendes sendetyper henholdsvis  \r\n\r\n telegraferingsalfabeter, protokoller og sendehastigheder som angivet af  \r\n\r\n Telestyrelsen i vilkår for sendetilladelsen. </P>  \r\n\r\n<P CLASS=STK> <I>Stk. 5. </I> Ved opkald og afslutning af hver forbindelse,  \r\n\r\n dog mindst hvert tiende minut så længe forbindelsen er etableret, skal  \r\n\r\n udsendes det kaldesignal, som Telestyrelsen har tildelt, jf. § 2, stk. 1.  \r\n\r\n</P>  \r\n\r\n<P CLASS=STK> <I>Stk. 6. </I> Benyttelsen af sendestationen skal begrænses  \r\n\r\n til meddelelser af teknisk art, der vedrører forsøgene, og til bemærkninger  \r\n\r\n af så ringe betydning, at det ikke ville have været naturligt i stedet at  \r\n\r\n bruge de offentlige teletjenester. </P>  \r\n\r\n<P CLASS=STK> <I>Stk. 7. </I> Udsendelser af forretningsmæssigt eller  \r\n\r\n kommercielt indhold, udsendelse af musik, underholdnings-, oplysnings-,  \r\n\r\n reklame- og propagandastof, blindsending og lignende er ikke tilladt. </P>  \r\n\r\n<P CLASS=STK> <I>Stk. 8. </I> Sendestationen må ikke benyttes til befordring  \r\n\r\n af meddelelser til eller fra trediemand. </P>  \r\n\r\n<P CLASS=STK> <I>Stk. 9. </I> Sendestationen må ikke tilsluttes de offentlige  \r\n\r\n telenet. </P>  \r\n\r\n<P CLASS=STK> <I>Stk. 10. </I> Den, der benytter sendestationen, skal sikre,  \r\n\r\n at der ikke skabes uacceptable forstyrrelser for andre radiotjenester,  \r\n\r\n herunder modtagning af radiofoni eller fjernsyn, eller for andre elektriske  \r\n\r\n anlæg. </P>  \r\n\r\n<P> <I>Gebyrer </I></P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Telestyrelsen opkræver gebyrer fastsat af  \r\n\r\n P&amp;T for bl.a. udstedelse og ændring af tilladelser til dækning af  \r\n\r\n Telestyrelsens udgifter i forbindelse med administration af bekendtgørelsen.  \r\n\r\n</P>  \r\n\r\n<P> <I>Tilsyn og kontrol </I></P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Telestyrelsen kan til enhver tid foretage  \r\n\r\n kontrol af sendestationer og sendetilladelser. De til kontrollen bemyndigede  \r\n\r\n personer skal, hvis de skønner det nødvendigt, til enhver tid mod behørig  \r\n\r\n legitimation uden retskendelse have adgang til at foretage kontrolbesøg for  \r\n\r\n at undersøge og afprøve sendestationerne på de steder, hvor de er  \r\n\r\n installeret, eller hvorfra de normalt benyttes, for at kontrollere, om  \r\n\r\n bestemmelserne i bekendtgørelsen er overholdt. Legitimationen udstedes af  \r\n\r\n Telestyrelsen. </P>  \r\n\r\n<P CLASS=STK> <I>Stk. 2. </I> Telestyrelsen kan i forbindelse med  \r\n\r\n kontrolbesøg plombere sendestationer, hvortil der ikke foreligger en  \r\n\r\n tilladelse efter § 2, stk. 1, eller § 4, stk. 3, eller hvis vilkårene for en  \r\n\r\n sendetilladelse ikke er overholdt. </P>  \r\n\r\n<P CLASS=STK> <I>Stk. 3. </I> De oplysninger, der forlanges af Telestyrelsens  \r\n\r\n kontrollanter om sendestationens indretning og benyttelse, skal omgående  \r\n\r\n gives. Telestyrelsens kontrollanter kan give påbud om sendestationernes  \r\n\r\n indretning og benyttelse. </P>  \r\n\r\n<P CLASS=STK> <I>Stk. 4. </I> Politiet, Statens Bilinspektion og Told- og  \r\n\r\n Skattestyrelsen har samme ret som Telestyrelsen til kontrol. Konstaterede  \r\n\r\n overtrædelser indberettes af disse myndigheder til Telestyrelsen til videre  \r\n\r\n foranstaltning. </P>  \r\n\r\n<P CLASS=STK> <I>Stk. 5. </I> Radioopkald fra Telestyrelsen skal omgående  \r\n\r\n besvares. De af hensyn til kontrollen forlangte oplysninger skal omgående  \r\n\r\n gives. </P>  \r\n\r\n<P> <I>Tilbagekaldelse m.v. </I></P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Telestyrelsen kan tilbagekalde sendetilladelser  \r\n\r\n og tilladelser efter § 4, stk. 3, hvis bestemmelser i denne bekendtgørelse  \r\n\r\n overtrædes, eller de af Telestyrelsen fastsatte vilkår for sendetilladelse  \r\n\r\n ikke overholdes, eller hvis Telestyrelsen i øvrigt skønner det nødvendigt.  \r\n\r\n</P>  \r\n\r\n<P CLASS=STK> <I>Stk. 2. </I> Uudnyttede tilladelser efter § 4, stk. 3, kan  \r\n\r\n desuden tilbagekaldes, hvis de ikke udnyttes efter et af Telestyrelsen  \r\n\r\n fastsat varsel. Frekvensanvisninger til ubemandede sendestationer kan  \r\n\r\n inddrages, hvis frekvenserne ikke udnyttes. </P>  \r\n\r\n<P> <I>Straffebestemmelser </I></P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 2, stk. 2, § 7, § 8, § 10, stk. 3, 1. pkt., eller § 10,  \r\n\r\n stk. 5, </LI>  \r\n\r\n<LI>2) overtræder vilkår fastsat i medfør af § 6, </LI>  \r\n\r\n<LI>3) hindrer den i § 10, stk. 1 og 4, nævnte kontrol, eller </LI>  \r\n\r\n<LI>4) undlader at efterkomme påbud givet i medfør af § 10, stk. 3, 2. pkt.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der efter § 7, stk. 3, i  \r\n\r\n lov om radiokommunikation pålægges selskabet som sådant bødeansvar. Er  \r\n\r\n overtrædelsen begået af staten, en kommune eller et kommunalt fællesskab, jf.  \r\n\r\n § 60 i lov om kommunernes styrelse, kan der efter samme bestemmelse pålægges  \r\n\r\n staten, kommunen eller det kommunale fællesskab som sådant bødeansvar. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> I sager om overtrædelse af bekendtgørelsens  \r\n\r\n bestemmelser, der ikke skønnes at ville medføre højere straf end bøde på  \r\n\r\n 2.000 kr., kan Telestyrelsen tilkendegive den pågældende, at sagen kan  \r\n\r\n afgøres uden retslig forfølgning, hvis den pågældende erklærer sig rede til  \r\n\r\n at betale en bøde inden en nærmere angiven frist. </P>  \r\n\r\n<P CLASS=STK> <I>Stk. 2. </I> I sager, der afgøres efter proceduren i stk. 1,  \r\n\r\n kan afgørelsen betinges af, at den pågældende erklærer sig indforstået med  \r\n\r\n konfiskation af det radioanlæg, der er genstand for overtrædelsen. </P>  \r\n\r\n<P CLASS=STK> <I>Stk. 3. </I> Betales en bøde efter stk. 1 ikke i rette tid,  \r\n\r\n eller misligholdes et vilkår om konfiskation efter stk. 2, overgives sagen  \r\n\r\n til politiet. </P>  \r\n\r\n<P CLASS=STK> <I>Stk. 4. </I> For en tilkendegivelse efter stk. 1 finder  \r\n\r\n bestemmelserne i retsplejeloven om indholdet af anklageskriftet i politisager  \r\n\r\n tilsvarende anvendelse. </P>  \r\n\r\n<P> <I>Ikrafttræden m.m. </I></P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. juli  \r\n\r\n 1992. </P>  \r\n\r\n<P CLASS=STK> <I>Stk. 2. </I> Bekendtgørelse nr. 541 af 4. december 1985 om  \r\n\r\n amatør-radiostationer ophæves. </P>  \r\n\r\n<P CLASS=STK> <I>Stk. 3. </I> Sendetilladelser, der er gyldige i medfør af  \r\n\r\n den i stk. 2 nævnte bekendtgørelse, forbliver gyldige i medfør af nærværende  \r\n\r\n bekendtgørelse. </P>  \r\n\r\n<P> <I>Kommunikationsministeren, Forskningsministeriet, </I></P>  \r\n\r\n<P>den 22. juni 1992 </P>  \r\n\r\n<P>Torben Rechendorff </P>  \r\n\r\n<P>/ Susanne Andersen </P>  \r\n\r\n</DIV>  \r\n\r\n<P> <B>Bilag 1 </B></P>  \r\n\r\n<P>Ansøgningsprocedure, indholdet af prøverne, prøvernes afholdelse,  \r\n\r\n aldersgrænse samt kriterier for opnåelse af sendetilladelse og tildeling og  \r\n\r\n benyttelse af kaldesignaler </P>  \r\n\r\n<P>(Til § 3 stk. 4) </P>  \r\n\r\n<P>1. <I>Ansøgningsprocedure </I></P>  \r\n\r\n<P> Prøver afholdes normalt 2 gange om året. Ved tilmelding til prøve  \r\n\r\n benyttes et særligt ansøgningsskema. På ansøgningsskemaet er anført dato for  \r\n\r\n de respektive tilmeldingsfrister. Ansøgningsskemaer modtaget efter disse  \r\n\r\n datoer henlægges til næstfølgende prøve. </P>  \r\n\r\n<P>Tekniske prøver afholdes i København og enkelte provinsbyer. </P>  \r\n\r\n<P>Prøve i aftelegrafering og høremodtagning (morseprøve) afholdes normalt  \r\n\r\n kun i København. </P>  \r\n\r\n<P>2. <I>Indholdet af prøverne </I></P>  \r\n\r\n<UL CLASS=PLAIN-LIST>  \r\n\r\n<LI> 1) Anvendelse af Ohms lov. </LI>  \r\n\r\n<LI>2) Måling af spænding og strøm. </LI>  \r\n\r\n<LI>3) Kapacitet og selvinduktion. </LI>  \r\n\r\n<LI>4) Afstemte kredse, højpas- og lavpasfiltre. </LI>  \r\n\r\n<LI>5) Måling af frekvens. </LI>  \r\n\r\n<LI>6) Transistorer. </LI>  \r\n\r\n<LI>7) Strømforsyning til sender og modtager. </LI>  \r\n\r\n<LI>8) Sikkerhedsforanstaltninger ved højspænding. </LI>  \r\n\r\n<LI>9) Modtagere. </LI>  \r\n\r\n<LI>10) Oscillatorer. </LI>  \r\n\r\n<LI>11) Krystaloscillatorer. </LI>  \r\n\r\n<LI>12) Fordobler- og udgangstrin. </LI>  \r\n\r\n<LI>13) VHF- og UHF-teknik. </LI>  \r\n\r\n<LI>14) Nøgling af sender. </LI>  \r\n\r\n<LI>15) Amplitudemodulation, herunder SSB. </LI>  \r\n\r\n<LI>16) Frekvensmodulation. </LI>  \r\n\r\n<LI>17) Modulationskontrol ved AM og FM. </LI>  \r\n\r\n<LI>18) Radiobølgernes udbredelsesforhold. </LI>  \r\n\r\n<LI>19) Halvbølgeantenner. </LI>  \r\n\r\n<LI>20) Flerbåndsantenner, retningsantenner. </LI>  \r\n\r\n<LI>21) Fødeledninger, antennekobling. </LI>  \r\n\r\n<LI>22) Foranstaltninger på sendersiden til undgåelse af forstyrrelser. </LI>  \r\n\r\n<LI>23) Foranstaltninger på modtagersiden til undgåelse af forstyrrelser.  \r\n\r\n</LI>  \r\n\r\n<LI>24) Stationsbetjening. </LI>  \r\n\r\n<LI>25) Licensbestemmelser. </LI>  \r\n\r\n</UL>  \r\n\r\n<P>Litteratur: F.eks. &#187;Vejen til sendetilladelsen&#171; og &#187;Vejen  \r\n\r\n til sendetilladelsens Opgavebog&#171;, udgivet af Radioamatørernes Forlag  \r\n\r\n ApS. </P>  \r\n\r\n<P>3. <I>Prøvernes afholdelse </I></P>  \r\n\r\n<P> Af hjælpemidler må alene benyttes logaritmetabel, regnestok af enhver art  \r\n\r\n og ikke-programmerbare lommeregnere. Egentlige formelsamlinger og lærebøger  \r\n\r\n må ikke anvendes. </P>  \r\n\r\n<P>3.1. <I>Almindelig teknisk prøve </I></P>  \r\n\r\n<P> Prøven afholdes som en skriftlig prøve, hvor ansøgeren skal besvare 20  \r\n\r\n spørgsmål med fortrykte alternative svar (flervalgsopgave). For at bestå  \r\n\r\n prøven kræves 14 rigtige besvarelser. Ansøgere skal have elementært kendskab  \r\n\r\n til og kunne udføre enkle beregninger inden for de i afsnit 2 nævnte emner.  \r\n\r\n</P>  \r\n\r\n<P>3.2. <I>Udvidet teknisk prøve </I></P>  \r\n\r\n<P> Prøven afholdes som en skriftlig prøve, hvor ansøgeren skal besvare 9  \r\n\r\n spørgsmål. For at bestå prøven kræves 2/3 af de stillede spørgsmål besvaret  \r\n\r\n tilfredsstillende. Der kræves kendskab til de i afsnit 2 nævnte emner, idet  \r\n\r\n der specielt lægges vægt på nedenstående spørgsmål: </P>  \r\n\r\n<UL CLASS=PLAIN-LIST>  \r\n\r\n<LI>1) Amplitudemodulation, herunder modulationsgrad, frekvensspektrum og  \r\n\r\n forskellige metoder til amplitudemodulation, herunder SSB. </LI>  \r\n\r\n<LI>2) Frekvensmodulation, herunder modulationsindex, frekvensspektrum og  \r\n\r\n forskellige metoder til frekvensmodulation og detektering. </LI>  \r\n\r\n<LI>3) Modulationskontrol ved AM og FM, herunder metoder til bestemmelse af  \r\n\r\n modulationsgrad og modulationsindex. Endvidere anordninger til hindring af  \r\n\r\n overmodulation og udsendelse af unødvendige sidebånd. </LI>  \r\n\r\n<LI>4) Effektforstærker med rør eller transistorer, herunder  \r\n\r\n sikkerhedsforanstaltninger ved høj effekt og høje spændinger. </LI>  \r\n\r\n<LI>5) Foranstaltninger på sendersiden til undgåelse af forstyrrelser,  \r\n\r\n herunder antenner, antennekobling, netfilter og nøglefilter. </LI>  \r\n\r\n<LI>6) Foranstaltninger på modtagersiden til afhjælpning af forstyrrelser,  \r\n\r\n herunder dimensionering af bølgefælder og HF-filtre. </LI>  \r\n\r\n<LI>7) Licensbestemmelser. </LI>  \r\n\r\n</UL>  \r\n\r\n<P>3.3. <I>Morseprøve </I></P>  \r\n\r\n<P> Prøverne afholdes efter følgende retningslinier: </P>  \r\n\r\n<P>Aftelegrafering: 5 minutters klart sprog med højst 5 fejl. Morseskriften  \r\n\r\n skal være let læselig, og omprikninger er tilladt. </P>  \r\n\r\n<P>Høremodtagning: 5 minutters klart sprog med højst 15 fejl. Der skal være  \r\n\r\n god overskuelighed i det nedskrevne. </P>  \r\n\r\n<P>Hvert manglende, overflødigt eller forkert tegn regnes for 1 fejl. </P>  \r\n\r\n<P>Hastigheden må være mindst 60 henholdsvis 40 tegn pr. minut. </P>  \r\n\r\n<P>Følgende attester vil, hvis de indeholder oplysning om, at prøve har været  \r\n\r\n afholdt i overensstemmelse med ovenstående retningslinier, som regel kunne  \r\n\r\n godkendes: </P>  \r\n\r\n<UL CLASS=PLAIN-LIST>  \r\n\r\n<LI>1) Attester udstedt af Telefonverk Føroya Løgtings. </LI>  \r\n\r\n<LI>2) Attester udstedt af teledistriktsbestyrere i Grønland. </LI>  \r\n\r\n<LI>3) Attester udstedt af ansatte i P&amp;T, der er uddannet i  \r\n\r\n aftelegrafering og høremodtagning. </LI>  \r\n\r\n<LI>4) Attester udstedt af cheferne for navigationsskolerne. </LI>  \r\n\r\n<LI>5) Attester udstedt af cheferne for forsvarets radioskoler. </LI>  \r\n\r\n<LI>6) Attester udstedt af landsforeningen &#187;Eksperimenterende Danske  \r\n\r\n Radioamatører&#171;. </LI>  \r\n\r\n<LI>7) Attester udstedt af foreningen &#187;Føroyskir Radioamatørar&#171;.  \r\n\r\n</LI>  \r\n\r\n</UL>  \r\n\r\n<P>Indehavere af radiotelegrafistcertifikater er fritaget for prøven i  \r\n\r\n aftelegrafering og høremodtagning. I ansøgningsskemaet skal der gives  \r\n\r\n oplysning om certifikatets nummer og årstal. </P>  \r\n\r\n<P>4. <I>Aldersgrænse samt kriterier for opnåelse af sendetilladelse</I>  \r\n\r\n</P>  \r\n\r\n<PRE>  \r\n\r\n --------------------------------------------------------------------  \r\n\r\n Alders-      Teknisk prøve    Morseprøve      Særlige        Kategori  \r\n\r\n grænse                                        betingelser  \r\n\r\n ---------------------------------------------------------------------  \r\n\r\n 14 år        Almindelig       -               -              D  \r\n\r\n              eller udvidet  \r\n\r\n 15 år        Almindelig       40 tegn/minut   -              C  \r\n\r\n              eller udvidet  \r\n\r\n 16 år        Almindelig       60 tegn/minut   -              B  \r\n\r\n              eller udvidet  \r\n\r\n 18 år        Udvidet          60 tegn/minut   Tilladelse af  A  \r\n\r\n                                               kategori B i  \r\n\r\n                                               mindst 1 år  \r\n\r\n 18 år        Udvidet          -               Tilladelse af  E  \r\n\r\n                                               kategori D i  \r\n\r\n                                               mindst 1 år  \r\n\r\n ---------------------------------------------------------------------  \r\n\r\n</PRE>  \r\n\r\n<P>5. <I>Kaldesignalers tildeling og benyttelse </I></P>  \r\n\r\n<P> 5.1. <I>Tildeling</I>  </P>  \r\n\r\n<P>Kaldesignaler består af 2 bogstaver (præfiks) efterfulgt af et tal fra 1  \r\n\r\n til 9 samt et, to eller tre bogstaver (suffiks) fra A til Z. </P>  \r\n\r\n<P>Præfikset er OZ (f.eks. OZ8ZZZ). </P>  \r\n\r\n<P>Kaldesignaler tildeles kun med 3 bogstaver i suffiks. Ansøgeren kan  \r\n\r\n fremkomme med særlige ønsker for tildeling af et 3-bogstavs kaldesignal. </P>  \r\n\r\n<P>Hvis særlige ønsker ikke kan imødekommes, tildeler Telestyrelsen det næste  \r\n\r\n ledige kaldesignal i kaldesignalsrækken. </P>  \r\n\r\n<P>De tildelte kaldesignaler ændres ikke. </P>  \r\n\r\n<P>Der kan ikke reserveres kaldesignaler til brug for udstedelse af en  \r\n\r\n tilladelse på et senere tidspunkt. </P>  \r\n\r\n<P>5.2. <I>Benyttelse </I></P>  \r\n\r\n<P> Ved midlertidig benyttelse af sendestation fra alternativ adresse skal  \r\n\r\n der til kaldesignalet føjes &#187;/A&#171;, f.eks. OZ8ZZZ/A. </P>  \r\n\r\n<P>Ved benyttelse af sendestation fra køretøj, privatfly eller lystbåd (mobil  \r\n\r\n station) skal der til kaldesignalet føjes &#187;/M&#171;, f.eks. OZ8ZZZ/M.  \r\n\r\n</P>  \r\n\r\n<P>Ved benyttelse af sendestation i skibe tilhørende handelsflåden skal der  \r\n\r\n til kaldesignalet føjes &#187;/MM&#171;, f.eks. OZ8ZZZ/MM. </P>  \r\n\r\n<P>Ved benyttelse af bærbar sendestation skal der til kaldesignalet føjes  \r\n\r\n &#187;/P&#171;, f.eks. OZ8ZZZ/P. </P>  \r\n\r\n<P>En udenlandsk radioamatør, der benytter sendestation under midlertidigt  \r\n\r\n ophold i Danmark, skal benytte &#187;OZ/&#187; efterfulgt af eget  \r\n\r\n kaldesignal, f.eks. OZ/DL4ZZZ. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/1992"
        },
        {
            "displayName": "Accession",
            "displayValue": "B19920054305"
        },
        {
            "displayName": "Entydig dokumentidentifikation",
            "displayValue": "CM003381"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "543"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "22/06/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Telestyrelsen"
        },
        {
            "displayName": "Ressortministeriets journalnummer",
            "displayValue": "Kommunikationsmin. G.P.T. 2. AFD. j.nr. 92.1232-14."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}