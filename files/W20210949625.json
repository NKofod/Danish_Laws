{
    "id": 224313,
    "title": "Arbejdsmiljøklagenævnet fastholdt afgørelse med strakpåbud om at træffe effektive foranstaltninger mod risikoen for smitte med ny coronavirus (Arbejdets udførelse - effektive foranstaltninger - værnemidler - transport af passagerer - buschauffør)",
    "documentTypeId": "240",
    "isSagsforlobPeriodValid": true,
    "shortName": "KEN nr 9496 af 25/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med strakpåbud om at træffe effektive foranstaltninger mod risikoen for smitte med ny coronavirus (Arbejdets udførelse - effektive foranstaltninger - værnemidler - transport af passagerer - buschauffør)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at der ikke var truffet effektive foranstaltninger for at beskytte de ansatte mod risikoen for smitte med ny coronavirus ved arbejdet med transport af passagerer.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at arbejdet ikke var planlagt og tilrettelagt, så det kunne udføres sundhedsmæssigt fuldt forsvarligt, idet det under arbejdet ikke var muligt at holde en tilstrækkelig afstand til passagerne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at der ved indstigning foran i busserne var risiko for dråbesmitte fra passagerne til chaufføren. Passagererne kunne ved indstigning foran i bussen komme tæt på chaufføren i en afstand af ca. 40-50 cm.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde også vægt på, at virksomheden ikke havde iværksat effektive foranstaltninger for at undgå risikoen for sygdomssmitte, samt at der kun var en enkelt chauffør, som anvendte værnemidler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde til grund, at der på tilsynstidspunktet var udbrud af coronavirus i Danmark.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet inddrog i sin vurdering af sagen sundhedsmyndighedernes retningslinjer og anbefalinger som fortolkningsbidrag i forhold til, hvilke foranstaltninger, der anses for effektive for at undgå smitte med coronavirus.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Et mindretal på 5 af nævnets medlemmer fandt, at Arbejdsmiljøloven ikke indeholder hjemmel til, at Arbejdstilsynet kan træffe afgørelse om forebyggelse af generel risiko for sygdomssmitte i samfundet, hvorfor påbuddet skulle ophæves.</p>\r\n   <p class=\"TekstGenerel\">Mindretallet fandt endvidere, at det konkrete arbejde ikke indebar en arbejdsbetinget erhvervsmæssig smitterisiko i henhold til § 13, nr. 4. Der kunne ikke afgives påbud eller på anden måde sanktioneres på grund af manglende overholdelse af anbefalinger.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>I har klaget over Arbejdstilsynets afgørelse af den 21. august 2020 om foranstaltninger mod risiko for smitte med coronavirus.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 23. februar 2021.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 21. august 2020 med strakspåbud til jer om at træffe effektive foranstaltninger mod risikoen for smitte med ny coronavirus ved transport af passagerer.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at der på tilsynstidspunktet den 18. august 2020 ikke var truffet effektive foranstaltninger for at beskytte de ansatte mod risikoen for smitte med ny coronavirus ved arbejdet med transport af passagerer hos [navn udeladt], da arbejdet ikke var planlagt og tilrettelagt, så det kunne udføres sundhedsmæssigt fuldt forsvarligt i forhold til at beskytte de ansatte mod risikoen for smitte med coronavirus.</p>\r\n<p>\r\n</p>\r\n<p>Nævnet vurderer, at der var risiko for, at de ansatte blev udsat for smitte med ny coronavirus, da det under arbejdet ikke var muligt at holde en tilstrækkelig afstand til passagerne.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at der ved indstigning foran i busserne er risiko for dråbesmitte fra passagerne til chaufføren. Passagererne kunne ved indstigning foran i bussen komme tæt på chaufføren i en afstand af ca. 40-50 cm.</p>\r\n<p>\r\n</p>\r\n<p>Nævnet lægger også vægt på, at I ikke havde iværksat effektive foranstaltninger for at undgå, at de ansatte blev udsat for smitte med sygdom i form af coronavirus.</p>\r\n<p>\r\n</p>\r\n<p>Nævnet har i den forbindelse lagt vægt på, at der kun var en enkelt chauffør, som anvendte værnemidler.</p>\r\n<p>\r\n</p>\r\n<p>Nævnet lægger til grund, at der på tilsynstidspunktet var udbrud af coronavirus i Danmark.</p>\r\n<p>\r\n</p>\r\n<p>Nævnet har i sin vurdering af sagen inddraget sundhedsmyndighedernes retningslinjer og anbefalinger som fortolkningsbidrag i forhold til, hvilke foranstaltninger, der anses for at være effektive, for at undgå at blive smittet med ny coronavirus.</p>\r\n<p>\r\n</p>\r\n<p>Det følger bl.a. af Sundhedsstyrelsens publikation ”COVID-19:</p>\r\n<p>Forebyggelse af smittespredning”, version 2 af 9. juli 2020<span class=\"Italic\">, </span>at det i forhold til at forebygge smitte anbefales at holde mindst 1 meters afstand til personer i det offentlige rum, og at holde mindst 2 meters afstand i situationer, hvor der kan være øget risiko for dråbesmitte, eller hvor et forsigtighedsprincip tilsiger et særligt hensyn.</p>\r\n<p>\r\n</p>\r\n<p>Nævnet er opmærksom på, at I har anført, at lovkravet om mundbind/visir ikke var trådt i kraft ved tilsynsbesøget den 18. august 2020. I følger alle de retningslinjer, regler og lovkrav, der måtte blive fremsat af myndighederne, og de krav, der bliver fremsat af jeres udbyder.</p>\r\n<p>\r\n</p>\r\n<p>I har endvidere henvist til et indlæg på Arbejdstilsynets Facebookside den 25. august 2020: ”Er det ikke muligt at sikre den nødvendige afstand, kan personlige værnemidler som fx et egnet mundbind tages i brug.</p>\r\n<p>\r\n</p>\r\n<p>Det kan ikke føre til et andet resultat. Nævnet henviser til begrundelsen ovenfor.</p>\r\n<p>\r\n</p>\r\n<p>Nævnet har lagt vægt på, at der var risiko for, at de ansatte kunne blive udsat for smitte med ny coronavirus, da det på grund af de forhold, hvorunder arbejdet foregik, ikke var muligt at overholde det anbefalede afstandskrav, da passagererne ved indstigning foran i bussen kom for tæt på chaufføren.</p>\r\n<p>\r\n</p>\r\n<p>Arbejdsgiveren har derfor ansvar for at iværksætte effektive foranstaltninger for at for at beskytte de ansatte mod risikoen for smitte, hvilket kan ske ved for eksempel at sørge for, at passagererne kommer ind i midt og bag i bussen, chauffører anvender mundbind/visir eller andre lige så effektive foranstaltninger.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger endvidere af arbejdsmiljøloven, at anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p>Det følger af reglerne om arbejdets udførelse, at det ved udførelsen af arbejdet skal sikres, at der træffes effektive foranstaltninger for at beskytte de ansatte, hvor arbejdsprocessen eller de forhold, hvorunder arbejdet foregår, rummer mulighed for sygdomssmitte.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 6 ud af nævnets 11 stemmeberettigede medlemmer.</p>\r\n<p>\r\n</p>\r\n<p>Et mindretal på 5 af nævnets medlemmer finder, at arbejdsmiljøloven ikke indeholder hjemmel til at Arbejdstilsynet kan træffe afgørelse om forebyggelse af generel risiko for sygdomssmitte i samfundet, hvorfor påbuddet skal ophæves.</p>\r\n<p>\r\n</p>\r\n<p>Mindretallet finder endvidere, at det konkrete arbejde ikke indebærer en arbejdsbetinget erhvervsmæssig smitterisiko i henhold til § 13, nr. 4.</p>\r\n<p>Der kan ikke afgives påbud eller på anden måde sanktioneres på grund af manglende overholdelse af anbefalinger.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, og stk. 2, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"Liste1\">\r\n   <span class=\"Liste1Nr\">•</span> § 13, nr. 4, i bekendtgørelse nr. 1234 af 29. oktober 2018 om arbejdets udførelse</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1234 af 29. oktober 2018 om arbejdets udførelse</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 13.</span> Ved udførelsen af arbejdet skal det sikres.</p>\r\n<p>\r\n   <span class=\"Italic\">1)</span> ….,</p>\r\n<p>\r\n   <span class=\"Italic\">2)</span> ….,</p>\r\n<p>\r\n   <span class=\"Italic\">3)</span> ….,</p>\r\n<p>\r\n   <span class=\"Italic\">4)</span> at der træffes effektive foranstaltninger for at beskytte de ansatte, hvor arbejdsprocessen eller de forhold, hvorunder arbejdet foregår, rummer mulighed for sygdomssmitte og</p>\r\n<p>\r\n   <span class=\"Italic\">5)</span> ……</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2021"
        },
        {
            "displayName": "Accession",
            "displayValue": "W20210949625"
        },
        {
            "displayName": "Entydig dokumentidentifikation",
            "displayValue": "DH000244"
        },
        {
            "displayName": "Dato for indlæggelse",
            "displayValue": "26/06/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9496"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "25/06/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "20-44433"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}