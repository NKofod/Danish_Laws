{
    "id": 221611,
    "title": "Forslag til folketingsbeslutning om, at opholdstilladelse ikke automatisk bortfalder for mindreårige, der har været sendt på genopdragelsesrejse",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 275",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. marts 2021 af Rosa Lund (EL), Peder Hvelplund (EL), Pernille Skipper (EL) og Mai Villadsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om, at opholdstilladelse ikke automatisk bortfalder for mindreårige, der har været sendt på genopdragelsesrejse</p>\r\n<p class=\"Tekst1Sp\">Folketinget pålægger regeringen inden udgangen af 2021 at fremsætte lovforslag, som fjerner bestemmelsen i udlændingeloven om, at mindreåriges udlandsophold af mere end 3 måneders varighed automatisk medfører bortfald af opholdstilladelse. Dette skal sikre, at mindreårige, der udsættes for negativ social kontrol, ikke mister deres opholdstilladelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker med dette beslutningsforslag at sikre, at børn ikke kan risikere at miste deres opholdstilladelse som følge af beslutninger, deres familie træffer som led i negativ social kontrol. Forslagsstillerne ønsker derfor at ophæve bestemmelsen i udlændingeloven om automatisk bortfald af opholdstilladelse for mindreårige.</p>\r\n<p>\r\n   <span class=\"Italic\">Gældende regler for mindreåriges udlandsophold</span>\r\n</p>\r\n<p class=\"NormalInd\">Reglerne om mindreåriges udlandsrejser er fastsat i udlændingeloven. Heraf følger det, at en opholdstilladelse bortfalder, når en mindreårig udlænding har opholdt sig uden for landet i mere end 3 på hinanden følgende måneder på genopdragelsesrejse eller andet udlandsophold af negativ betydning for skolegang og integration, jf. § 17, stk. 2 (indsat ved L 2010 572).</p>\r\n<p class=\"NormalInd\">Opholdstilladelsen bortfalder automatisk for den mindreårige, når betingelserne i § 17 er opfyldt. Modtager Udlændingestyrelsen underretning fra en kommune om, at en mindreårig udlænding har været på genopdragelsesrejse, skal Udlændingestyrelsen vurdere, om opholdstilladelsen må anses for bortfaldet. Udlændingestyrelsen vurderer på baggrund af alle sagens oplysninger, herunder oplysninger fra kommunen, om der er tale om en genopdragelsesrejse eller andet ophold af negativ betydning for skolegang og integration, og om betingelserne for bortfald af opholdstilladelsen i øvrigt er opfyldt.</p>\r\n<p class=\"NormalInd\">Spørgsmålet om karakteren af en genopdragelsesrejse er beskrevet i lovbemærkningerne til udlændingeloven. Således fremgår det, at længerevarende udlandsophold vil kunne have karakter af en genopdragelsesrejse eller have negativ betydning for børnenes skolegang og integration i Danmark, hvis formålet med opholdet er at vanskeliggøre eller modvirke barnets integration her i landet gennem social, kulturel eller religiøs genopdragelse, jf. lovbemærkningerne til udlændingelovens § 44 c om kommunal indberetningspligt ved mistanke om eller kendskab til genopdragelsesrejse eller andet udlandsophold af negativ betydning for børns skolegang og integration, jf. lovforslag nr. L 94 af 30. november 2005, afsnit 3.2.</p>\r\n<p>\r\n   <span class=\"Italic\">Forskellige typer af udlandsophold</span>\r\n</p>\r\n<p class=\"NormalInd\">Der kan være forskellige typer udlandsophold for mindreårige. Det er vigtigt, at vi som samfund kan skelne mellem disse forskellige former og ikke kun fokuserer på varigheden af opholdet.</p>\r\n<p class=\"NormalInd\">Genopdragelsesrejser er et eksempel på et negativt udlandsophold. Her kan barnet eksempelvis blive sendt til forældrenes hjemland for at gå på koranskole og blive undervist i antidemokratiske værdier, hvis barnet sendes til hjemlandet for at holdes indespærret i hjemmet, hvis piger i forbindelse med konflikter om ære og skam sendes til hjemlandet for at tvinges til at gå i burka eller for at indgå ægteskab efter forældrenes ønske, eller hvis barnet sendes til hjemlandet for i øvrigt at blive påvirket sprogligt og socialt på en måde, der er til skade for integrationen i Danmark.</p>\r\n<p class=\"NormalInd\">Der findes også eksempler på positive udlandsophold for en mindreårig. Her kan nævnes udlandsophold med henblik på kulturforståelse og identitetsdannelse, der skal give børnene en større forståelse for deres oprindelsesland og rødder. Derudover kan ferie og familiebesøg være positive for barnets personlige udvikling, såfremt opholdene ikke er så lange, at de påvirker skolegang og danskkundskaber.</p>\r\n<p class=\"NormalInd\">Udlændingestyrelsen bør i forbindelse med mindreåriges ophold i udlandet ikke alene tage udgangspunkt i opholdets varighed. Det centrale er, om barnet har været udsat for social kontrol eller tvang, og om opholdet har været i barnets tarv. Danmark bør sikre, at de mindreårige ikke udsættes for den dobbelte straf at blive påtvunget et ophold i oprindelseslandet, fordi de er for danske, og efterfølgende få frataget muligheden for at vende tilbage til det land, som de opfatter som deres hjemland.</p>\r\n<p>\r\n   <span class=\"Italic\">Børnene skal hjælpes, ikke straffes</span>\r\n</p>\r\n<p class=\"NormalInd\">Forslagsstillerne ser det som et problem, at de gældende regler straffer børnene ved at fratage dem deres opholdstilladelse. Disse børn er i forvejen hårdt ramt, da de er udsat for negativ social kontrol. Reglerne har således ikke den ønskelige effekt om at nedbringe antallet af mindreårige, som udsættes for negativ social kontrol, idet de eneste personer, der rammes af denne bestemmelse, er mindreårige i udsatte positioner. Vi skal som samfund støtte disse børn – ikke straffe dem.</p>\r\n<p class=\"NormalInd\">Det er afgørende vigtigt, at genopdragelsesrejser forebygges og forhindres. Hvis et barn først er ude af landet, kan det være svært for danske myndigheder at stille noget op. Der er heldigvis gode eksempler på, at børn kommer tilbage til Danmark efter at være sendt på genopdragelsesrejse, og at de, trods forældrenes modstand, tilkæmper sig den plads i det danske samfund, som de ønsker og har ret til. Disse børn skal vi som samfund understøtte på alle de måder, vi kan.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rosa Lund</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om, at opholdstilladelse ikke automatisk bortfalder for mindreårige, der har været sendt på genopdragelsesrejse.</p>\r\n<p class=\"ForslagsNummer\">(Beslutningsforslag nr. B 275)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 275",
            "stateLabel": "Vedtaget",
            "references": [
                {
                    "shortName": "2020/1 BSF 275",
                    "title": "Forslag til folketingsbeslutning om, at opholdstilladelse ikke automatisk bortfalder for mindreårige, der har været sendt på genopdragelsesrejse",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221611,
                    "eliUri": "/eli/ft/20201BB00275",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b275/index.htm"
                },
                {
                    "shortName": "2020/1 BTB 275",
                    "title": "Betænkning over Forslag til folketingsbeslutning om, at opholdstilladelse ikke automatisk bortfalder for mindreårige, der har været på genopdragelsesrejse",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223300,
                    "eliUri": "/eli/ft/20201DB01243",
                    "externalLink": ""
                },
                {
                    "shortName": "2020/1 BSV 275",
                    "title": "Folketingsbeslutning om, at opholdstilladelse ikke automatisk bortfalder for mindreårige, der har været sendt på genopdragelsesrejse",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 223569,
                    "eliUri": "/eli/ft/20201CB00275",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "20201BB00275"
        },
        {
            "displayName": "Entydig dokumentidentifikation",
            "displayValue": "AX026008"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "275"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}