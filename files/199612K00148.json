{
    "id": 112176,
    "title": "1996 LSF 148   FORSLAG TIL LOV OM ÆNDRING AF LOV OM PLANLÆGNING(OPHÆVELSE AF § 3 A OM   ETABLERING AF INDKVARTERINGSSTEDER FOR ASYLANSØGERE M.V.) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 148",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 148 </P>  \r\n\r\n<P></P>  \r\n\r\n<P>Forslag til Lov om ændring af lov om planlægning(Ophævelse af § 3 a om  \r\n\r\n etablering af indkvarteringssteder for asylansøgere m.v.) </P>  \r\n\r\n<P></P>  \r\n\r\n<P>Fremsat af miljø- og energiministeren (Svend Auken) </P>  \r\n\r\n<P></P>  \r\n\r\n<P>den 29. januar 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 20. marts 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970023630\"> Lov nr. 236 af 02/04/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om planlægning, jf. lovbekendtgørelse nr. 746 af 16. august 1994,  \r\n\r\n som ændret ved lov nr. 311 af 17. maj 1995, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 3 a</I> ophæves. </P>  \r\n\r\n<P> <B>2.</B> Overalt i loven ændres &#187;miljøministeren&#171; til:  \r\n\r\n &#187;miljø- og energiministeren&#171; og &#187;Miljøministeren&#171; til:  \r\n\r\n &#187;Miljø- og energiministeren&#171;. </P>  \r\n\r\n<P> <B>3.</B> I <I>§ 19, stk. 3,</I> ændres &#187;miljøministerens&#171; til:  \r\n\r\n &#187;miljø- og energiministerens&#171;. </P>  \r\n\r\n<P> <B>4.</B> I <I>§ 57, stk. 1,</I> ændres &#187;Miljøministeriets&#171;  \r\n\r\n til: &#187;Miljø- og Energiministeriets&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <B>§ 3</B>  </P>  \r\n\r\n<P>Indkvarteringssteder, der er etableret med fritagelse efter § 3 a, stk. 1,  \r\n\r\n i lov om planlægning, jf. lovbekendtgørelse nr. 746 af 16. august 1994, som  \r\n\r\n ændret ved lov nr. 311 af 17. maj 1995, kan anvendes til indkvartering af  \r\n\r\n asylansøgere, personer med midlertidig opholdstilladelse i medfør af lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien m.v., personer fra det tidligere Jugoslavien, der er meddelt  \r\n\r\n opholdstilladelse i medfør af udlændingelovens § 7 eller § 9, stk. 2, nr. 5,  \r\n\r\n samt personer med opholdstilladelse i medfør af udlændingelovens § 9, stk. 2,  \r\n\r\n nr. 6. Fritagelsen for at overholde planlovens bestemmelser om  \r\n\r\n tilvejebringelse af planer m.v. gælder, uanset at bebyggelsen i en periode  \r\n\r\n ikke har været anvendt til indkvartering af de nævnte personer. Ibrugtagelse  \r\n\r\n af bebyggelsen til anden anvendelse er ikke omfattet af fritagelsen, men skal  \r\n\r\n behandles efter planlovens bestemmelser. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om planlægning, jf. lovbekendtgørelse nr. 746 af 16. august </P>  \r\n\r\n<P>1994, som ændret ved lov nr. 311 af 17. maj 1995, foretages følgende </P>  \r\n\r\n<P>ændringer: </P>  \r\n\r\n<P> <B>1.</B>  <I>§ 3 a</I> ophæves. </P>  \r\n\r\n<P> <B>2.</B> Over alt i loven ændres &#187;miljøministeren&#171; til:  \r\n\r\n &#187;miljø- og energiministeren&#171; og &#187;Miljøministeren&#171; til:  \r\n\r\n &#187;Miljø- og energiministeren&#171;. </P>  \r\n\r\n<P> <B>3.</B> I <I>§ 19, stk. 3,</I> ændres &#187;miljøministerens&#171; til:  \r\n\r\n &#187;miljø- og energiministerens&#171;. </P>  \r\n\r\n<P> <B>4.</B> I <I>§ 57, stk. 1,</I> ændres &#187;Miljøministeriets&#171;  \r\n\r\n til: &#187;Miljø- og Energiministeriets&#171;. </P>  \r\n\r\n<P> <B>§ 2</B> Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P> <B>§ 3</B> Indkvarteringssteder, der er etableret med fritagelse efter §  \r\n\r\n 3 a, stk. 1, i lov om planlægning, jf. lovbekendtgørelse nr. 746 af 16.  \r\n\r\n august 1994, som ændret ved lov nr. 311 af 17. maj 1995, kan anvendes til  \r\n\r\n indkvartering af asylansøgere, personer med midlertidig opholdstilladelse i  \r\n\r\n medfør af lov om midlertidig opholdstilladelse til visse personer fra det  \r\n\r\n tidligere Jugoslavien m.v., personer fra det tidligere Jugoslavien, der er  \r\n\r\n meddelt opholdstilladelse i medfør af udlændingelovens § 7 eller § 9, stk. 2,  \r\n\r\n nr. 5, samt personer med opholdstilladelse i medfør af udlændingelovens § 9,  \r\n\r\n stk. 2, nr. 6. Fritagelsen for at overholde planlovens bestemmelser om  \r\n\r\n tilvejebringelse af planer m.v. gælder, uanset at bebyggelsen i en periode  \r\n\r\n ikke har været anvendt til indkvartering af de nævnte personer. Ibrugtagelse  \r\n\r\n af bebyggelsen til anden anvendelse er ikke omfattet af fritagelsen, men skal  \r\n\r\n behandles efter planlovens bestemmelser. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>1. Lovforslagets indhold </P>  \r\n\r\n<P>1.1. Ved lovforslaget foreslås planlovens § 3 a ophævet. Ophævelsen  \r\n\r\n betyder, at miljø- og energiministeren ikke længere kan fritage etableringen  \r\n\r\n af indkvarteringssteder for asylansøgere m.fl. for at overholde planlovens  \r\n\r\n almindelige regler om tilvejebringelse af planer, bestemmelserne om  \r\n\r\n landzonetilladelse og bestemmelser i lokalplaner og byplanvedtægter. Det vil  \r\n\r\n sige, at tilvejebringelsen af et nyt indkvarteringssted for eksempel  \r\n\r\n forudsætter tilvejebringelse af en lokalplan, hvis der er tale om et projekt,  \r\n\r\n der efter de almindelige regler kræver en lokalplan. </P>  \r\n\r\n<P>1.2. Indkvarteringssteder, der er etableret med fritagelse efter § 3 a,  \r\n\r\n kan efter lovforslagets § 3 anvendes til indkvartering af asylansøgere og  \r\n\r\n personer fra det tidligere Jugoslavien, der er meddelt opholdstilladelse i  \r\n\r\n medfør af udlændingelovens § 7 eller § 9, stk. 2, nr. 5 og 6, uanset at  \r\n\r\n bebyggelsen i en periode har været anvendt til andre formål. Det vil sige, at  \r\n\r\n de indkvarteringssteder, der er etableret, fortsat kan anvendes til  \r\n\r\n indkvartering af asylansøgere og flygtninge fra det tidligere Jugoslavien med  \r\n\r\n midlertidig opholdstilladelse, og at de tillige vil kunne anvendes til  \r\n\r\n indkvartering af asylansøgere, hvis der i fremtiden skulle blive behov  \r\n\r\n herfor, selvom bebyggelsen i mellemtiden har stået tom eller har været  \r\n\r\n anvendt til andre formål. </P>  \r\n\r\n<P>Ibrugtagelse af de etablerede indkvarteringssteder til andre formål skal  \r\n\r\n som hidtil behandles efter de almindelige regler i planloven om  \r\n\r\n lokalplanpligt og om landzonetilladelse, hvis bebyggelsen ligger i landzone.  \r\n\r\n Det er kommunalbestyrelsen, der træffer afgørelse om, hvorvidt der kræves  \r\n\r\n tilvejebragt lokalplan, og om anvendelsen kan tillades efter en byplanvedtægt  \r\n\r\n eller lokalplan, hvis ejendommen er omfattet af en sådan plan. Amtsrådet  \r\n\r\n afgør, om en landzonetilladelse kan meddeles, medmindre bebyggelsen ligger i  \r\n\r\n et område, hvor kommunalbestyrelsen er landzonemyndighed. Afgørelserne kan  \r\n\r\n efter planlovens § 58, stk. 1, nr. 1 og 3, påklages til Naturklagenævnet.  \r\n\r\n</P>  \r\n\r\n<P>1.3. Det foreslås endvidere, at også asylansøgere, der har fået  \r\n\r\n opholdstilladelse efter udlændingelovens § 9, stk. 2, nr. 6 (serbiske  \r\n\r\n flygtninge), skal kunne indkvarteres på de etablerede indkvarteringssteder,  \r\n\r\n indtil de kan boligplaceres uden for centrene. Bestemmelserne i § 3 a blev i  \r\n\r\n 1995 ændret således, at asylansøgere, der har fået opholdstilladelse efter  \r\n\r\n udlændingelovens § 9, stk. 2, nr. 5 (bosniske flygtninge), midlertidigt kan  \r\n\r\n blive boende på centrene, og der er det samme behov for indkvartering af de  \r\n\r\n serbiske flygtninge. </P>  \r\n\r\n<P>1.4. I lovforslaget foretages endvidere en ajourføring, således at  \r\n\r\n &#187;miljøministeren&#171; og &#187;Miljøministeriet&#171; bliver ændret til  \r\n\r\n &#187;miljø- og energiministeren&#171; og &#187;Miljø- og  \r\n\r\n Energiministeriet&#171;. </P>  \r\n\r\n<P> <I>2. Baggrunden for lovforslaget</I>  </P>  \r\n\r\n<P>Efter § 3 a har miljøministeren adgang til at fritage konkrete projekter  \r\n\r\n vedrørende etablering af indkvarteringssteder for asylansøgere og personer  \r\n\r\n fra det tidligere Jugoslavien med midlertidig opholdstilladelse fra  \r\n\r\n planlovens bestemmelser om tilvejebringelse af region-, kommune- og  \r\n\r\n lokalplaner. For projekter i landzone kan ministeren fritage for kravet om  \r\n\r\n landzonetilladelse. For projekter, der er omfattet af bestemmelser i en  \r\n\r\n lokalplan eller byplanvedtægt, kan ministeren fritage for overholdelsen af  \r\n\r\n disse bestemmelser. </P>  \r\n\r\n<P>Bestemmelserne i § 3 a blev indsat i planloven ved lov nr. 270 af 6. maj  \r\n\r\n 1993, jf. lovforslag L 239 Folketingets Forhandlinger 1992/93 spalte 6580,  \r\n\r\n 7788, 8621 og 9023, till. A spalte 7907, till. B spalte 1205 og till. C  \r\n\r\n spalte 1191. </P>  \r\n\r\n<P>Bestemmelsen blev ændret i 1995, således at indkvarteringssteder etableret  \r\n\r\n med fritagelse efter § 3 a tillige kan anvendes til indkvartering af personer  \r\n\r\n fra det tidligere Jugoslavien, der har fået opholdstilladelse efter  \r\n\r\n udlændingelovens § 7 eller § 9, stk. 2, nr. 5. Ændringen blev gennemført ved  \r\n\r\n lov nr. 311 af 17. maj 1995, jf. lovforslag L 133 Folketingets Forhandlinger  \r\n\r\n 1994/95 spalte 2268, 2775, 5292 og 5509, till. A spalte 1662, till. B spalte  \r\n\r\n 439 og till. C spalte 373. </P>  \r\n\r\n<P>Efter § 2, stk. 2, i lov nr. 270 af 6. maj 1993 som ændret ved lov nr. 311  \r\n\r\n af 17. maj 1995 skal miljøministeren fremsætte forslag om revision af  \r\n\r\n planlægningslovens § 3 a inden udgangen af folketingsåret 1996/97. </P>  \r\n\r\n<P>Baggrunden for indførelsen af bestemmelserne i § 3 a var det meget  \r\n\r\n betydelige antal asylansøgere, der i 1991, 1992 og 1993 blev modtaget her i  \r\n\r\n landet, og som nødvendiggjorde en hurtig og smidig tilvejebringelse af de  \r\n\r\n nødvendige indkvarteringsfaciliteter. </P>  \r\n\r\n<P>Indrejsetallene har siden 1994 været væsentligt lavere, og der er derfor  \r\n\r\n ikke længere behov for bestemmelserne i § 3 a, der senest har være anvendt  \r\n\r\n til at fritage et projekt den 30. juni 1995. Bestemmelsen foreslås derfor  \r\n\r\n ophævet, således at tilvejebringelsen af nye indkvarteringsfaciliteter for  \r\n\r\n asylansøgere bliver omfattet af de almindelige bestemmelser i planloven. </P>  \r\n\r\n<P>Der er imidlertid fortsat behov for at kunne anvende en del af de  \r\n\r\n indkvarteringssteder, der er etableret, til indkvartering af nye asylansøgere  \r\n\r\n og midlertidig indkvartering af flygtninge fra det tidligere Jugoslavien, der  \r\n\r\n har fået opholdstilladelse. </P>  \r\n\r\n<P>Der er endvidere brug for at oprette en fleksibel stødpude af  \r\n\r\n centerkapacitet, der kan bringes i anvendelse, hvis der på ny opstår en  \r\n\r\n situation med stigende indrejsetal. Indenrigsministeriet har derfor ved  \r\n\r\n aktstykke nr. 278 af 22. maj 1996 fået hjemmel til at etablere et  \r\n\r\n nødberedskab.De flygtningelandsbyer og centre, som skal indgå i  \r\n\r\n nødberedskabet, kan midlertidigt lånes ud til amter, kommuner, organisationer  \r\n\r\n og foreninger, indtil der måtte opstå behov for at anvende dem til  \r\n\r\n indkvartering af asylansøgere. </P>  \r\n\r\n<P>Det foreslås på denne baggrund, at de indkvarteringssteder, der er  \r\n\r\n etableret med fritagelse efter § 3 a fortsat skal kunne anvendes til  \r\n\r\n indkvartering af asylansøgere og flygtninge fra det tidligere Jugoslavien med  \r\n\r\n midlertidig opholdstilladelse, og at de tillige skal kunne anvendes til  \r\n\r\n indkvartering af asylansøgere, hvis der i fremtiden skulle blive behov  \r\n\r\n herfor, selvom bebyggelsen i mellemtiden har stået tom eller har været  \r\n\r\n anvendt til andre formål. </P>  \r\n\r\n<P> <I>3. Lovforslagets konsekvenser</I>  </P>  \r\n\r\n<P>Flygtningelandsbyerne er opført på lejede arealer. De nuværende aftaler om  \r\n\r\n leje af disse arealer kan alle opsiges i løbet af 1998-2002. En række  \r\n\r\n udlejere har på nuværende tidspunkt tilkendegivet, at de vil opsige  \r\n\r\n lejeaftalerne. Afhængigt af, hvor mange udlejere der vælger at opsige  \r\n\r\n aftalerne, vil der i løbet af de kommende år skulle findes nye arealer til  \r\n\r\n erstatning for et antal tidligere placeringer. </P>  \r\n\r\n<P>Ophævelsen af den hurtige planprocedure efter planlovens § 3 a medfører,  \r\n\r\n at etablering af nye indkvarteringssteder fremover vil kræve vedtagelse af  \r\n\r\n lokalplan m.v. efter planlovens almindelige ordning. Vedtagelse af en  \r\n\r\n lokalplan kan efter omstændighederne være en ganske tidskrævende procedure.  \r\n\r\n</P>  \r\n\r\n<P>Det administrative arbejde med etablering af indkvarteringssteder  \r\n\r\n forventes at blive tilsvarende mere tidskrævende. De dermed forbundne  \r\n\r\n omkostninger må forventes at stige i takt hermed. </P>  \r\n\r\n<P>Yderligere må det ved en ophævelse af planproceduren efter § 3 a påregnes,  \r\n\r\n at antallet af umiddelbart anvendelige placeringsmuligheder for såvel  \r\n\r\n nødberedskabscentre som almindelige indkvarteringscentre bliver begrænset til  \r\n\r\n færre og potientelt dyrere arealer. Pludselige stigninger i behovet for  \r\n\r\n indkvarteringskapacitet vil således kun kunne imødegås gennem placeringer på  \r\n\r\n arealer, som allerede er udlagt til beboelse, og som derfor ofte vil være  \r\n\r\n dyrere. </P>  \r\n\r\n<P>Det vides ikke på nuværende tidspunkt, hvor mange indkvarteringssteder der  \r\n\r\n bliver tale om at erstatte. De økonomiske konsekvenser kan derfor ikke  \r\n\r\n beregnes. </P>  \r\n\r\n<P>Lovforslaget har ikke erhvervsøkonomiske konsekvenser. </P>  \r\n\r\n<P>I miljømæssig henseende er konsekvensen af lovforslaget, at nye asylcentre  \r\n\r\n og flygtningelandsbyer ikke længere kan etableres efter den særlige procedure  \r\n\r\n i planlovens § 3 a, men bliver omfattet af de almindelige regler i loven.  \r\n\r\n</P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>4. Hørte myndigheder og organisationer</I>  </P>  \r\n\r\n<P>Følgende myndigheder og organisationer har fået udkast til lovforslaget  \r\n\r\n til udtalelse: Indenrigsministeriet, Finansministeriet, Erhvervsministeriet,  \r\n\r\n Kommunernes Landsforening, Amtsrådsforeningen i Danmark, Københavns Kommune,  \r\n\r\n Frederiksberg Kommune, Danmarks Naturfredningsforening og Advokatrådet. </P>  \r\n\r\n<P>Skriftlig fremsættelse </P>  \r\n\r\n<P> <B>Miljø- og energiministeren</B> (Svend Auken): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af lov om planlægning. (Ophævelse af § 3 a  \r\n\r\n om etablering af indkvarteringssteder for asylansøgere m.v.).</I>  </P>  \r\n\r\n<P>(Lovforslag nr. L 148). </P>  \r\n\r\n<P>I 1993 blev der indsat en særlig bestemmelse i planloven - § 3 a -  \r\n\r\n hvorefter miljøministeren fik adgang til at fritage konkrete projekter  \r\n\r\n vedrørende etablering af indkvarteringssteder for asylansøgere og flygtninge  \r\n\r\n fra det tidligere Jugoslavien for at overholde planlovens almindelige regler  \r\n\r\n om tilvejebringelse af planer m.v. </P>  \r\n\r\n<P>Bestemmelsen blev efter krav i ændringsloven forelagt Folketinget til  \r\n\r\n revision i folketingsåret 1994/95, hvor den dels blev ændret lidt dels blev  \r\n\r\n forlænget, således at miljøministeren efter ændringsloven fra 1995 skal  \r\n\r\n fremsætte forslag om revision af bestemmelsen inden udgangen af  \r\n\r\n folketingsåret 1996/97. </P>  \r\n\r\n<P>Ved lovforslaget opfyldes forpligtelsen til at forelægge et  \r\n\r\n revisionsforslag. </P>  \r\n\r\n<P>Indrejsetallene har siden 1994 været væsentligt lavere, således at der  \r\n\r\n ikke længere er behov for § 3 a. Den har senest været anvendt til at fritage  \r\n\r\n et projekt den 30. juni 1995 og en del af de etablerede indkvarteringssteder  \r\n\r\n er allerede nedlagt igen. § 3 a foreslås derfor ophævet, således at  \r\n\r\n tilvejebringelsen af nye indkvarteringsfaciliteter for asylansøgere bliver  \r\n\r\n omfattet af de almindelige bestemmelser i planloven. </P>  \r\n\r\n<P>Men der er fortsat behov for at kunne anvende en del af de  \r\n\r\n indkvarteringssteder, der er etableret, til indkvartering af nye asylansøgere  \r\n\r\n og midlertidig indkvartering af flygtninge fra det tidligere Jugoslavien, der  \r\n\r\n har fået opholdstilladelse. </P>  \r\n\r\n<P>Der er endvidere brug for at oprette en fleksibel stødpude af  \r\n\r\n centerkapacitet, der kan bringes i anvendelse, hvis der på ny opstår en  \r\n\r\n situation med stigende indrejsetal. Indenrigsministeriet har ved aktstykke  \r\n\r\n nr. 278 af 22. maj 1996 fået hjemmel til at etablere et nødberedskab, således  \r\n\r\n at de flygtningelandsbyer og centre, som for tiden er i overskud,  \r\n\r\n midlertidigt kan lånes ud til amter, kommuner, organisationer og foreninger,  \r\n\r\n indtil der måtte opstå behov for at anvende dem til indkvartering af  \r\n\r\n asylansøgere. </P>  \r\n\r\n<P>Ved lovforslaget foreslås det på denne baggrund, at de  \r\n\r\n indkvarteringssteder, der er etableret med fritagelse efter § 3 a, fortsat  \r\n\r\n skal kunne anvendes til indkvartering af asylansøgere og flygtninge fra det  \r\n\r\n tidligere Jugoslavien med opholdstilladelse, uanset at bebyggelsen i en  \r\n\r\n periode har været anvendt til andre formål. </P>  \r\n\r\n<P>Det foreslås endvidere, at også asylansøgere, der har fået  \r\n\r\n opholdstilladelse efter udlændingelovens § 9, stk. 2, nr. 6, (serbiske  \r\n\r\n flygtninge ) skal kunne indkvarteres på de etablerede indkvarteringssteder,  \r\n\r\n indtil de kan boligplaceres uden for centrene. De bosniske flygtninge, der  \r\n\r\n har fået opholdstilladelse efter udlændingelovens § 9, stk. 2, nr. 5, blev  \r\n\r\n ved ændringen af § 3 a i 1995 omfattet af bestemmelsen. </P>  \r\n\r\n<P>Idet jeg i øvrigt henviser til lovforslaget med bemærkninger, skal jeg  \r\n\r\n anbefale Folketingets velvillige behandling af forslaget. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag gengives den gældende formulering af planlovens § 3  \r\n\r\n a</I>  </P>  \r\n\r\n<P> <B>§ 3 a.</B> Med henblik på etablering af de i stk. 2 nævnte  \r\n\r\n indkvarteringssteder kan miljøministeren efter indstilling fra  \r\n\r\n indenrigsministeren fritage bygge- og anlægsarbejder og ændret anvendelse af  \r\n\r\n eksisterende bebyggelse for at overholde lovens bestemmelser om  \r\n\r\n tilvejebringelse af region-, kommune- og lokalplaner, bestemmelserne om  \r\n\r\n tilladelse efter lovens § 35, stk. 1, samt bestemmelser i lokalplaner og de  \r\n\r\n planer, der er opretholdt efter § 68, stk. 2. Fritagelsen skal tidsbegrænses,  \r\n\r\n dersom kommunalbestyrelsen fremsætter anmodning herom. </P>  \r\n\r\n<P> <I>Stk. 2.</I> Bestemmelsen i stk. 1 omfatter indkvarteringssteder for  \r\n\r\n asylansøgere, der tilvejebringes i henhold til udlændingelovens § 42 a, og  \r\n\r\n indkvarteringssteder, der tilvejebringes i henhold til § 7 i lov om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien m.v. </P>  \r\n\r\n<P> <I>Stk. 3.</I> Fritagelser meddelt efter stk. 1 finder tillige anvendelse  \r\n\r\n på de i stk. 2 nævnte indkvarteringssteder, som anvendes til indkvartering af  \r\n\r\n personer fra det tidligere Jugoslavien, der er meddelt opholdstilladelse i  \r\n\r\n medfør af udlændingelovens § 7 eller § 9, stk. 2, nr. 5. </P>  \r\n\r\n<P> <I>Stk. 4.</I> Inden miljøministeren træffer beslutning efter stk. 1,  \r\n\r\n indhenter ministeren en udtalelse fra vedkommende amtsråd og  \r\n\r\n kommunalbestyrelse. Kommunalbestyrelsen skal forestå en oplysningsvirksomhed  \r\n\r\n om projektet, inden udtalelsen afgives. Miljøministeren fastsætter en frist  \r\n\r\n for amtsrådets henholdsvis kommunalbestyrelsens udtalelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/1997"
        },
        {
            "displayName": "Accession",
            "displayValue": "199612K00148"
        },
        {
            "displayName": "Entydig dokumentidentifikation",
            "displayValue": "CL007507"
        },
        {
            "displayName": "Dato for førstegangsindlæggelse",
            "displayValue": "02/04/1997"
        },
        {
            "displayName": "Dato for indlæggelse",
            "displayValue": "02/04/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}