{
    "id": 62279,
    "title": "Ligningsplan for indkomståret 1990 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 238 af 27/12/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ligningsplan for indkomståret 1990 (* 1) </H1>  \r\n\r\n<P></P>  \r\n\r\n<P> <I>Indledning</I>  </P>  \r\n\r\n<P>Det følger af Skattestyrelseslovens § 13, at Told- og Skattestyrelsen  \r\n\r\n forud for den almindelige ligning skal udarbejde en plan for ligningens  \r\n\r\n forløb og for fremgangsmåden ved udøvelsen af Told- og Skattestyrelsens  \r\n\r\n tilsyn med den kommunale ligningsindsats. </P>  \r\n\r\n<P>Ligningsplanen forelægges Ligningsrådet til godkendelse. </P>  \r\n\r\n<P>Ved udarbejdelsen af ligningsplanen for indkomståret 1990 er der lagt vægt  \r\n\r\n på, at lignings- og kontrolindsatsen tilrettelægges på en måde, der i videst  \r\n\r\n muligt omfang sikrer en ensartet præventiv effekt. </P>  \r\n\r\n<P>Ved skattemyndighedernes informations- og instruktionsvirksomhed skal det  \r\n\r\n sikres, at borgerne har tilstrækkeligt kendskab til skattereglerne. </P>  \r\n\r\n<P>Det tilstræbes at sikre borgerne den størst mulige retssikkerhed samtidig  \r\n\r\n med, at det i videst muligt omfang sikres at skattelovgivningen anvendes ens  \r\n\r\n over for alle borgere. </P>  \r\n\r\n<P>Den statslige og kommunale skatteforvaltning skal fungere som en helhed.  \r\n\r\n</P>  \r\n\r\n<P> <I>Opgavefordelingen</I>  </P>  \r\n\r\n<P>Ved udarbejdelsen af ligningsplanen for indkomståret 1990 er der taget  \r\n\r\n udgangspunkt i efterfølgende beskrivelse af opgavefordelingen mellem  \r\n\r\n skatteforvaltningernes forskellige organer. </P>  \r\n\r\n<P> <I>Ligningsrådet</I>  </P>  \r\n\r\n<P>Ligningsrådet udøver sammen med Told- og Skattestyrelsen tilsynet med de  \r\n\r\n kommunale skattemyndigheders virksomhed og fastlægger retningslinier for  \r\n\r\n styrelsens administration på ligningsområdet. </P>  \r\n\r\n<P>Ligningsrådet giver meddelelse til de kommunale ligningsmyndigheder om  \r\n\r\n</P>  \r\n\r\n<P>- hvor mange selvangivelser og regnskaber, der som minimum skal gennemses  \r\n\r\n nøjere </P>  \r\n\r\n<P>- hvor mange ansættelsesændringer en ligningsmæssig gennemgang af de  \r\n\r\n forskellige skatteyderkategorier erfaringsmæssigt medfører </P>  \r\n\r\n<P>- planlagte landsomfattende kontrolaktioner. </P>  \r\n\r\n<P>Hvis en kommune gentagne gange ikke har opnået de forventede resultater af  \r\n\r\n ligningsarbejdet, kan Ligningsrådet efter indstilling fra Told- og  \r\n\r\n Skattestyrelsen meddele kommunen bindende direktiver for ligningsarbejdet.  \r\n\r\n</P>  \r\n\r\n<P>De bindende direktiver kan være et pålæg om, at nærmere angivne dele af  \r\n\r\n ligningen skal udføres af eksterne sagkyndige for kommunens regning. </P>  \r\n\r\n<P>Ligningsrådet kan endvidere optage ansættelser til revision og foretage  \r\n\r\n ændringer heraf, og Ligningsrådet kan efter skatteministerens bemyndigelse  \r\n\r\n afgøre sager vedrørende efterbetaling af skat og (eventuelt) bødeansvar. </P>  \r\n\r\n<P> <I>Told- og Skattestyrelsen</I>  </P>  \r\n\r\n<P>Told- og Skattestyrelsen skal ifølge skattestyrelsesloven påse, at  \r\n\r\n ligningen foretages behørigt og ensartet over hele landet. </P>  \r\n\r\n<P>Told- og Skattestyrelsen udarbejder hvert år planer for ligningen og for  \r\n\r\n tilsynet med ligningsarbejdet. </P>  \r\n\r\n<P>Told- og Skattestyrelsen udarbejder ligningsvejledningen og udsender  \r\n\r\n cirkulærer og anvisninger til brug ved tilrettelæggelsen og gennemførelsen af  \r\n\r\n ligningsarbejdet. </P>  \r\n\r\n<P>Told- og Skattestyrelsen sørger for udvikling og drift af de centrale  \r\n\r\n skatte- og indtægtsregistre, som styrelsen har ansvaret for og styringen af.  \r\n\r\n Oplysningerne fra disse registre stilles under hensyntagen til gældende  \r\n\r\n registerforskrifter og indgåede aftaler til rådighed for regionerne og de  \r\n\r\n kommunale skattemyndigheder. </P>  \r\n\r\n<P>Told- og Skattestyrelsen har ansvaret for planlægningen og koordinering af  \r\n\r\n kontrolindsatsen, herunder planlægning af landsdækkende kontrolaktioner. </P>  \r\n\r\n<P>Told- og Skattestyrelsen kan udtage selvangivelser m.v. til gennemgang og  \r\n\r\n foretage ændringer heraf, herunder ændre ansættelser, der er foretaget af  \r\n\r\n lokale skattemyndigheder. </P>  \r\n\r\n<P>Told- og Skattestyrelsen sikrer ved udsendelse af administrative  \r\n\r\n retningslinier, at skattestraffesager behandles ensartet. Styrelsen medvirker  \r\n\r\n endvidere til, at sagsbehandlingen ved politi og domstole fremmes mest  \r\n\r\n muligt. </P>  \r\n\r\n<P> <I>Told- og Skatteregionerne</I>  </P>  \r\n\r\n<P>Told- og Skatteregionerne varetager Told- og Skattestyrelsens regionale  \r\n\r\n opgaver. Regionerne varetager således - efter retningslinier fra Told- og  \r\n\r\n Skattestyrelsen - tilsynet med den kommunale ligning. </P>  \r\n\r\n<P>Told- og Skatteregionerne varetager styring og koordinering af den samlede  \r\n\r\n lignings- og kontrolindsats i de enkelte regioner. </P>  \r\n\r\n<P>Inden ligningsperiodens begyndelse vurderes den kommunale ligningsplan af  \r\n\r\n Told- og Skatteregionen og kommunen i fællesskab. Told- og Skatteregionens  \r\n\r\n eventuelle bemærkninger meddeles kommunalbestyrelsen. </P>  \r\n\r\n<P>Told- og Skatteregionen kan udtage selvangivelser m.v. til gennemgang og  \r\n\r\n foretage ændringer heraf, herunder ændre ansættelser, der er foretaget af  \r\n\r\n kommunerne. </P>  \r\n\r\n<P>Told- og Skatteregionen yder bistand til kommunerne ved gennemførelse af  \r\n\r\n større revisionssager og tilrettelægger i samarbejde med kommunerne i  \r\n\r\n regionen fælles større kontrolaktioner. </P>  \r\n\r\n<P>Regionernes kontrolarbejde over for de enkelte virksomheder skal i videst  \r\n\r\n muligt omfang koordineres med det kommunale ligningsarbejde. </P>  \r\n\r\n<P>Hvis kommunen efter ligningsperiodens udløb ikke har opnået de forventede  \r\n\r\n resultater af ligningen, skal Told- og Skatteregionen bemærke dette over for  \r\n\r\n kommunalbestyrelsen. En sådan bemærkning kan eventuelt ledsages af en  \r\n\r\n henstilling om, hvordan ligningsindsatsen bør tilrettelægges fremover. </P>  \r\n\r\n<P>Told- og Skatteregionerne påser, at der sker en ensartet udtagelse og  \r\n\r\n bedømmelse af ansvarssager. </P>  \r\n\r\n<P>Told- og Skatteregionerne skal udbygge og intensivere samarbejdet med  \r\n\r\n kommunerne og derved bl.a. sikre en ensartet ligning. Regionerne instruerer  \r\n\r\n og vejleder kommunerne om ny lovgivning og praksis. </P>  \r\n\r\n<P>For så vidt angår Københavns og Frederiksberg kommuner varetages  \r\n\r\n ovennævnte regionale opgaver af Told- og Skattestyrelsen, således som det er  \r\n\r\n nærmere aftalt i tillægsaftalen af 19. september 1989 til kommuneaftalen.  \r\n\r\n</P>  \r\n\r\n<P> <I>Kommunerne</I>  </P>  \r\n\r\n<P>Den kommunale skatteopgave omfatter serviceopgaver og hjælp til borgerne i  \r\n\r\n forbindelse med forskudsregistrering, selvangivelse og årsopgørelse samt  \r\n\r\n inddrivelse af personlige skatterestancer, ligning og revision. </P>  \r\n\r\n<P>De kommunale skattemyndigheder foretager skatteansættelse af indkomst og  \r\n\r\n formue. Ligningsarbejdet udføres efter den kommunale ligningsplan, der  \r\n\r\n udarbejdes under kommunalbestyrelsens ansvar. </P>  \r\n\r\n<P> <I>Den kommunale ligningsplan</I>  </P>  \r\n\r\n<P>Nedenstående hovedelementer bør indgå i den kommunale ligningsplan: </P>  \r\n\r\n<P>- Ligningsopgavens indhold og omfang fordelt på skatteydergrupper. </P>  \r\n\r\n<P>- Principper for valg af udsøgningskriterier. </P>  \r\n\r\n<P>- Antal selvangivelser og regnskaber, der udover de af Ligningsrådet  \r\n\r\n udmeldte måltal, skal gennemses nøjere. </P>  \r\n\r\n<P>- Beskrivelse af den planlagte ligningskontrol og revision herunder  \r\n\r\n virksomhedsbesøg. </P>  \r\n\r\n<P>- De mandskabsmæssige ressourcer såvel kvantitativt som kvalitativt. </P>  \r\n\r\n<P>- Ressourceanvendelsen, herunder en fordeling på ikke erhvervsdrivende,  \r\n\r\n erhvervsdrivende og selskaber, samt omfanget af undersøgelser ved besøg i  \r\n\r\n virksomheder. </P>  \r\n\r\n<P>- Beskrivelse af resultatregistrering/statistik. </P>  \r\n\r\n<P>Kommunerne skal i ligningsplanerne angive, hvor langt de kalkulerer med,  \r\n\r\n at ligningsarbejdet vil være fremskredet pr. 1. december 1991. </P>  \r\n\r\n<P>Når denne dato er passeret, dog senest 31. december 1991, afgiver de  \r\n\r\n kommuner, der ikke har nået det kalkulerede mål, en status over  \r\n\r\n ligningsarbejdet til Told- og Skatteregionen. </P>  \r\n\r\n<P>Hvis der sker ændringer i ligningsplanen i ligningsperioden, meddeles  \r\n\r\n dette til Told- og Skatteregionen med angivelse af, hvorledes  \r\n\r\n ligningsarbejdet i den resterende del af ligningsperioden tænkes  \r\n\r\n tilrettelagt. </P>  \r\n\r\n<P>Ved ligningsperiodens afslutning afgiver kommunen en redegørelse om  \r\n\r\n ligningens forløb til Told- og Skatteregionen. </P>  \r\n\r\n<P>Ovennævnte regionale opgaver varetages dog af Told- og Skattestyrelsen for  \r\n\r\n så vidt angår Københavns og Frederiksberg kommmuner, således som det er  \r\n\r\n nærmere aftalt i tillægsaftalen af 19. september 1989 til kommuneaftalen.  \r\n\r\n</P>  \r\n\r\n<P> <I>Ligningsarbejdets afvikling</I>  </P>  \r\n\r\n<P> <I>A. Ikke erhvervsdrivende.</I>  </P>  \r\n\r\n<P>Fra ca. 10. januar 1991 udsender Told- og Skattestyrelsen et  \r\n\r\n oplysningskort til hovedparten af landets skatteydere. Skatteyderen kan ved  \r\n\r\n tilbagesendelse af kortet senest den 15. februar 1991 meddele oplysninger,  \r\n\r\n som skattemyndighederne ikke i forvejen er i besiddelse af. </P>  \r\n\r\n<P>Fra ca. 1. april 1991 udsender Told- og Skattestyrelsen den forudprintede  \r\n\r\n selvangivelse. Samtidig vil hovedparten af skatteyderne modtage en  \r\n\r\n årsopgørelse for indkomståret 1990. Såfremt selvangivelsen er ukorrekt eller  \r\n\r\n ufyldestgørende, skal den returneres i korrigeret stand til kommunen senest  \r\n\r\n den 15. maj 1991. </P>  \r\n\r\n<P>Det søges tilstræbt, at alle skatteydere har modtaget en årsopgørelse  \r\n\r\n senest den 30. juni 1991. </P>  \r\n\r\n<P>Skatteydernes oplysninger, de centralt indberettede oplysninger samt  \r\n\r\n slutligningsoplysninger for tidligere indkomstår indgår i Told- og  \r\n\r\n Skattestyrelsens central edb- registre og er grundlaget for  \r\n\r\n udsøgningssystemet (SLS-P). </P>  \r\n\r\n<P>Kommunen har mulighed for på forhånd at fastlægge en række  \r\n\r\n udsøgningskriterier primært i form af beløbsgrænser og/eller procentuelle  \r\n\r\n afgivelser. Endvidere kan de kommunale skattemyndigheder udtage særlige  \r\n\r\n skatteydere eller grupper af skatteydere til ligningsmæssig kontrol. </P>  \r\n\r\n<P>På grundlag af den maskinelle behandling bliver der således udsøgt et  \r\n\r\n antal skatteydere i hver kommune til ligningsmæssig kontrol. </P>  \r\n\r\n<P> <I>B. Erhvervsdrivende og selskaber.</I>  </P>  \r\n\r\n<P>I løbet af februar 1991 udsendes den udvidede selvangivelse (S 10) til  \r\n\r\n alle, der ikke er omfattet af forannævnte &#187;kortordning&#171;.  \r\n\r\n Selvangivelsen skal indsendes til kommunen senest den 10. juni 1991. </P>  \r\n\r\n<P>Selvangivelsen for selskaber m.fl. udsendes i april måned 1991 og skal  \r\n\r\n indsendes til kommunen senest den 1. juli 1991. </P>  \r\n\r\n<P>Told- og Skattestyrelsen vil i samarbejde med kommunerne opbygge et  \r\n\r\n særligt erhvervsrettet kontrolsystem til brug for ligningen af den  \r\n\r\n erhvervsmæssige del af selvangivelsen. Kontrolsystemet bygger på opsamlede  \r\n\r\n data og indhøstede erfaringer samt aktuelle oplysninger vedrørende  \r\n\r\n indkomståret 1990. </P>  \r\n\r\n<P>Det erhvervsrettede kontrolsystem omfatter erhvervsvirksomheder bortset  \r\n\r\n fra de virksomheder, som er fritaget for indsendelse af standardiserede  \r\n\r\n regnskabsoplysninger, jf. styrelsens cirkulære 1989-53 af 29. december 1989.  \r\n\r\n</P>  \r\n\r\n<P>De resterende, mindre virksomheder skal udsøges ved hjælp af individuelle  \r\n\r\n metoder, der udformes af den enkelte kommune. </P>  \r\n\r\n<P>Erhvervsdsrivende skatteyderes private økonomiske forhold gennemgår samme  \r\n\r\n maskinelle behandlling som for ikke erhvervsdrivende. </P>  \r\n\r\n<P> <I>Kontrolvirksomhed</I>  </P>  \r\n\r\n<P>Told- og Skattestyrelsen er ansvarlig for den samlede kontrol- og  \r\n\r\n revisionsvirksomhed, herunder iværksættelse og koordinering af  \r\n\r\n landsomfattende kontrolaktioner. Denne virksomhed omfatter bl.a. instruktion  \r\n\r\n af og bistand til regioner og kommuner i forbindelse med sådanne aktioner.  \r\n\r\n</P>  \r\n\r\n<P>De iværksatte undersøgelser og pilotprojekter inden for det finansielle  \r\n\r\n marked, specielt hvad angår marginspekulation, terminshandler,  \r\n\r\n valutalånsarrangementer, deltagelse i puljeordninger o.l., fortsættes. Der  \r\n\r\n iværksættes yderligere en undersøgelse af den finansielle sektors udbud af  \r\n\r\n lån og køb af værdipapirer i samme valuta, bl.a. australske dollars og  \r\n\r\n engelske pund. </P>  \r\n\r\n<P>Den igangværende pilotundersøgelse vedrørende de skattemæssige  \r\n\r\n konsekvenser af omtruktureringen inden for ejendomsformidling med  \r\n\r\n udgangspunkt i den overdragelser, der er sket fra ejendomsmæglerne til  \r\n\r\n finansielle koncerner, fortsættes. </P>  \r\n\r\n<P>Der vil blive taget intiativ til en koordineret revisionsindsats over for  \r\n\r\n større virksomheder med aktiviteter i flere regioner. Ud fra objektive  \r\n\r\n kriterier udvælges et antal af denne type virksomheder til en revisionsmæssig  \r\n\r\n gennemgang. Udvælgelsen vil blandt andet blive foretaget på grundlag af  \r\n\r\n virksomhedernes omsætning og antal ansatte, ligesom brancher, der  \r\n\r\n erfaringsmæssigt giver anledning til væsentlige skattemæssige problemer, vil  \r\n\r\n blive opprioriteret. Den revisionsmæssige gennemgang vil blive foretaget af  \r\n\r\n Told- og Skatteregionerne i samarbejde med kommunerne og under vejledning af  \r\n\r\n Told- og Skattestyrelsen. </P>  \r\n\r\n<P>Told- og Skattestyrelsen vil intensivere overvågningen af den omfattende  \r\n\r\n handel med såvel over- som underskudsselskaber og herved sikre, at misbrug af  \r\n\r\n reglerne forhindres. </P>  \r\n\r\n<P>Told- og Skattestyrelsen vil undersøge investeringer i udenlandske  \r\n\r\n selskaber for at få afklaret, i hvor høj grad investeringerne er påvirket af  \r\n\r\n særlige regler i dobbeltbeskatningsaftaler og lignende. </P>  \r\n\r\n<P>Told- og Skattestyrelsens samarbejde med udenlandske skattemyndigheder  \r\n\r\n fortsættes og udbygges. Udveksling af oplysninger til forbedring af  \r\n\r\n ligningsgrundlaget søges effektiviseret, såvel vedrørende enkeltoplysninger  \r\n\r\n som i større revisionssager. Gennemførelsen af simultane revisioner  \r\n\r\n intensiveres. </P>  \r\n\r\n<P>Told- og Skattestyrelsen vil i samarbejde med de lokale skattemyndigheder  \r\n\r\n forstærke indsatsen for en forbedret ligningskontrol af hovedaktionærer og  \r\n\r\n deres selskaber. Ved forbedring af oplysningerne i det særlige  \r\n\r\n aktionærregister skal det sikres, at der foretages en samtidig ligning af  \r\n\r\n selskab og hovedaktionær. </P>  \r\n\r\n<P> <I>Informations- og instruktionsvirksomhed</I>  </P>  \r\n\r\n<P>Told- og Skattestyrelsen orienterer om ny skattelovgivning m.v. Der lægges  \r\n\r\n vægt på, at skattereglerne gøres forståelige for skatteyderne. </P>  \r\n\r\n<P>Den årlige ligningsvejledning udsendes i marts 1991 og finder anvendelse  \r\n\r\n ved ligningen for indkomståret 1990. Den giver udtryk for Told- og  \r\n\r\n Skattestyrelsens opfattelse af gældende ret og skal i almindelighed følges af  \r\n\r\n skattemyndighederne. De anvisninger, der er vedtaget af Ligningsrådet, er  \r\n\r\n indarbejdet i Ligningsvejledningen. Disse skal lægges til grund ved  \r\n\r\n ligningen. </P>  \r\n\r\n<P>Told- og Skattestyrelsen vil i nødvendigt omfang afholde instruktionsmøder  \r\n\r\n om ny lovgivning og ændring i praksis. Instruktionen vil primært være rettet  \r\n\r\n mod Told- og Skatteregionernes instruktører. </P>  \r\n\r\n<P>Carsten Jarlov </P>  \r\n\r\n<P>/ Palle Graff </P>  \r\n\r\n</DIV>",
    "isHistorical": true,
    "editorialNotes": [
        "(* 1) T&S-cir 46-1990 omtales i T&S-nyt 1991-1"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/1990"
        },
        {
            "displayName": "Accession",
            "displayValue": "C19900023809"
        },
        {
            "displayName": "Entydig dokumentidentifikation",
            "displayValue": "CM021266"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/12/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "335-520-277"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}