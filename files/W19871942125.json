{
    "id": 34936,
    "title": "Arbejdsskadeforsikring - anerkendelse - erhvervssygdom - opgivelse af sædvanligt arbejde (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19421 af 16/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen har behandlet to sager vedrørende spørgsmålet om der for  \r\n\r\n 2 kontorassistenter, begge ansat på postkontor, forelå hel eller delvis  \r\n\r\n opgivelse af sædvanligt arbejde efter erhvervssygdomsbekendtgørelsens § 1,  \r\n\r\n pkt. E.6.b. </I> </P>  \r\n\r\n<P> <I>Ankestyrelsen tog i begge sager udgangspunkt i, at det efter lang og  \r\n\r\n fast praksis ikke var tilstrækkeligt, at der skete forflyttelse til en anden  \r\n\r\n afdeling på samme arbejdsplads. I så tilfælde krævedes yderligere enten  \r\n\r\n lønnedgang eller tab af avancementsmuligheder. </I> </P>  \r\n\r\n<P> <I>Hvis arbejdspladsen var meget stor, var det i visse tilfælde ikke  \r\n\r\n udelukket, at forflyttelse til et andet arbejde kunne anerkendes som  \r\n\r\n opgivelse af sædvanligt arbejde, men det var en forudsætning, at  \r\n\r\n arbejdsfunktionen på afgørende måde adskilte sig fra den tidligere, fx hvor  \r\n\r\n en faglært måtte overgå til et område, hvor hans faglige uddannelse ikke  \r\n\r\n havde nogen betydning, eller en ufaglært måtte opgive tillært arbejde med  \r\n\r\n lønnedgang. Arbejdsskift fra en maskine til en anden uden økonomiske følger  \r\n\r\n ansås ikke for opgivelse helt eller delvist af sædvanligt arbejde. </I> </P>  \r\n\r\n<P> <I>I den første sag var en kontorassistent K forflyttet fra  \r\n\r\n publikumsbetjening ved skranken til journaliseringsarbejde, dog således at  \r\n\r\n hun stadig havde nogen indleveringstjeneste. </I> </P>  \r\n\r\n<P> <I>Da der hverken var sket lønnedgang eller tab af avancementsmulighed,  \r\n\r\n og da K heller ikke opfylte kravet om at være overflyttet til en afgørende  \r\n\r\n anderledes arbejdsfunktion end tidligere, fandt Ankestyrelsen ikke grundlag  \r\n\r\n for en fravigelse af praksis. </I> </P>  \r\n\r\n<P> <I>I den anden sag var en kontorassistent K stadig beskæftiget med det  \r\n\r\n samme arbejde ved postekspeditionen, dog således at K var fritaget for  \r\n\r\n kassetjeneste omkring den 1. i måneden. </I> </P>  \r\n\r\n<P> <I>Da der hverken var sket lønnedgang eller tab af avancementsmulighed  \r\n\r\n fandt Ankestyrelsen ikke grundlag for en fravigelse af praksis. </I> </P>  \r\n\r\n<P> <I>Ankestyrelsen fandt således ikke, at der forelå hel eller delvis  \r\n\r\n opgivelse af sædvanligt arbejde efter erhvervssygdomsbekendtgørelsens § 1,  \r\n\r\n pkt. E.6.b. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadeforsikring - anerkendelse -  \r\n\r\n erhvervssygdom - opgivelse af sædvanligt arbejde (* 1) </H1>  \r\n\r\n<P></P>  \r\n\r\n<P>REDEGØRELSE FOR DE ENKELTE SAGER: </P>  \r\n\r\n<P>1) J.nr. 15000-86. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En kontorassistent K på et postkontor havde siden 1970 været beskæftiget  \r\n\r\n med indleveringstjeneste med brug af nummeratør samt en høj gammel  \r\n\r\n regnemaskine. Hun blev sygemeldt i januar 1983 på grund af en lidelse i højre  \r\n\r\n håndled, underarm og albueled (seneskedehindebetændelse og tennisalbue). </P>  \r\n\r\n<P>K genoptog arbejdet i marts 1983, men det kneb fortsat med at bruge  \r\n\r\n stempler. </P>  \r\n\r\n<P>Sikringsstyrelsen traf den 23. juni 1983 afgørelse om, at den anmeldte  \r\n\r\n lidelse ikke gav ret til ydelser efter lov om arbejdsskadeforsikring, da  \r\n\r\n lidelsen ikke var omfattet af fortegnelsen over erhvervssygdomme i § 1 i  \r\n\r\n Sikringsstyrelsens dagældende bekendtgørelse af 17. december 1982, jf. pkt.  \r\n\r\n E.6.b., hvorefter det bl.a. var en betingelse for at anerkende en lidelse som  \r\n\r\n K's, at der havde været tale om overbelastning. </P>  \r\n\r\n<P>Sikringsstyrelsen fandt ikke, at K under sit arbejde havde været udsat for  \r\n\r\n overbelastning i lovens forstand. </P>  \r\n\r\n<P>Efter indankningen af sagen for Ankestyrelsen oplyste K, at hun fortsat  \r\n\r\n var beskæftiget i postvæsenet, men at hun fra april 1984 var overflyttet til  \r\n\r\n journaliseringstjeneste. </P>  \r\n\r\n<P>K's faglige organisation fremsendte tilsynsrapport fra Arbejdstilsynet.  \r\n\r\n Det fremgik bl.a. heraf, at en nummeratør vejer 612 gram, og at den bruges  \r\n\r\n ca. 300 gange daglig (trykkraft 10 kg pr. gang) og ved måneds-kvartalsskift  \r\n\r\n op til 2000 gange daglig. </P>  \r\n\r\n<P>ANKESTYRELSENS FØRSTE AFGØRELSE: </P>  \r\n\r\n<P>Ankestyrelsen tiltrådte Sikringsstyrelsens afgørelse allerede fordi  \r\n\r\n betingelsen om opgivelse af pågældendes sædvanlige arbejde efter det  \r\n\r\n foreliggende ikke fandtes opfyldt, jf. Sikringsstyrelsens dagældende  \r\n\r\n bekendtgørelse af 17. december 1982, § 1, pkt. E.6.b. </P>  \r\n\r\n<P>GENOPTAGELSE AF SAGEN: </P>  \r\n\r\n<P>Efter brevveksling med Ankestyrelsen klagede K's faglige organisation til  \r\n\r\n Folketingets Ombudsmand. </P>  \r\n\r\n<P>Sikringsstyrelsen udtalte i forbindelse hermed, at sagen eventuelt ville  \r\n\r\n blive forelagt for det i lovens § 11 nævnte erhvervssygdomsudvalg.  \r\n\r\n Sikringsstyrelsen henviste herved til, at man var vidende om, at der  \r\n\r\n verserede flere tilsvarende sager, ligesom det var oplyst, at en ændring af  \r\n\r\n arbejdsforholdene var under overvejelse efter henstilling fra  \r\n\r\n Arbejdstilsynet. Endelig henvistes til, at bestemmelsen i pkt. E.6.b. var  \r\n\r\n under drøftelse og behandling både for så vidt angik bestemmelsens ordlyd og  \r\n\r\n det faktiske indhold af bestemmelsen. </P>  \r\n\r\n<P>Efter at have modtaget fornyet anmeldelse i sagen fra en arbejdsmedicinsk  \r\n\r\n klinik, genoptog Sikringsstyrelsen behandlingen af sagen. </P>  \r\n\r\n<P>Ved behandlingen af sagen forelå rapport fra K's faglige organisation  \r\n\r\n vedrørende &#187;lokal muskelbelastning og bevægeapparatets symptomer blandt  \r\n\r\n ekspeditionspersonale på danske postkontorer&#171;. </P>  \r\n\r\n<P>Sikringsstyrelsen traf den 17. juli 1986 afgørelse om, at K's lidelse  \r\n\r\n fortsat ikke - således heller ikke efter at der ved Sikringsstyrelsens  \r\n\r\n bekendtgørelse af 23. maj 1986 var sket ændring af bekendtgørelsens pkt.  \r\n\r\n E.6.b. - var omfattet af fortegnelsen over erhvervssygdomme. </P>  \r\n\r\n<P>Sikringsstyrelsen meddelte samtidig, at sagen ville blive forelagt for det  \r\n\r\n i henhold til arbejdsskadeforsikringslovens § 11 nedsatte  \r\n\r\n erhvervssygdomsudvalg med henblik på en stillingtagen til, om lidelsen  \r\n\r\n eventuelt kunne henføres under arbejdsskadeforsikringsloven, jf. lovens § 10,  \r\n\r\n stk. 3. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Efter forelæggelse af sagen for erhvervssygdomsudvalget fastholdt  \r\n\r\n Sikringsstyrelsen sin tidligere afgørelse af 17. juli 1986, hvorefter den  \r\n\r\n anmeldte håndledslidelse ikke kunne anses for omfattet af § 1, pkt. E.6.b. i  \r\n\r\n Sikringsstyrelsens bekendtgørelse af 23. maj 1986 om fortegnelse over  \r\n\r\n erhvervssygdomme. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af K, der henviste til, at hun delvis havde opgivet sit  \r\n\r\n oprindelige arbejdsområde, da hun en stor del af tiden var afløser i en  \r\n\r\n tjeneste, hvor der ikke forekommer brug af nummeratør. </P>  \r\n\r\n<P>K anførte videre, at hvis man inden for postvæsenet flyttes fra en  \r\n\r\n afdeling til en anden, svarer det til, at man i det private erhverv skifter  \r\n\r\n arbejdsplads/arbejdsområde. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Sikringsstyrelsen anførte ved oversendelsen af sagen, at ifølge  \r\n\r\n erhvervssygdomsudvalget var det en afgørende forudsætning for anerkendelse af  \r\n\r\n den anmeldte lidelse, at der var tale om hel eller delvis arbejdsophør. </P>  \r\n\r\n<P>Folketingets Ombudsmand meddelte den 9. marts 1987, at han fandt det  \r\n\r\n rettest ikke at foretage sig videre under henvisning til, at sagen var  \r\n\r\n indbragt for Ankestyrelsen. </P>  \r\n\r\n<P>LOVGRUNDLAG: </P>  \r\n\r\n<P>Arbejdsskadeforsikringslovens § 10. </P>  \r\n\r\n<P>Sikringsstyrelsens bekendtgørelse nr. 276 af 23. maj 1986 om fortegnelse  \r\n\r\n over erhvervssygdomme i medfør af lovgivning om arbejdsskadeforsikring, § 1,  \r\n\r\n pkt. E.6.b. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder sikringsstyrelsens afgørelse med  \r\n\r\n Sikringsstyrelsens begrundelse. </P>  \r\n\r\n<P>Ankestyrelsen har ved afgørelsen lagt særlig vægt på, at efter lang og  \r\n\r\n fast praksis er det således ikke tilstrækkeligt, at der sker forflyttelse til  \r\n\r\n en anden afdeling på samme arbejdsplads. I så tilfælde kræves yderligere  \r\n\r\n enten lønnedgang eller tab af avancementsmuligheder. </P>  \r\n\r\n<P>Hvis arbejdspladsen er meget stor, er det i visse tilfælde ikke udelukket,  \r\n\r\n at forflyttelse til et andet arbejde kan anerkendes som opgivelse af  \r\n\r\n sædvanligt arbejde, men det er en forudsætning, at arbejdsfunktionen på  \r\n\r\n afgørende måde adskiller sig fra den tidligere, fx hvor en faglært må overgå  \r\n\r\n til et område, hvor hans faglige uddannelse ikke har nogen betydning, eller  \r\n\r\n en ufaglært må opgive tillært arbejde med lønnedgang. Arbejdsskift fra en  \r\n\r\n maskine til en anden uden økonomiske følger anses ikke for opgivelse helt  \r\n\r\n eller delvist af sædvanligt arbejde. </P>  \r\n\r\n<P>I K's tilfælde kan betingelserne ikke anses for at være opfyldt. K er  \r\n\r\n stadig ansat i postvæsenet, og der er ikke sket hverken lønnedgang eller tab  \r\n\r\n af avancementsmuligheder. </P>  \r\n\r\n<P>Efter det oplyste er K forflyttet fra publikumsbetjening ved skranken til  \r\n\r\n journaliseringsarbejde. K har dog stadig nogen indleveringstjeneste, men uden  \r\n\r\n brug af det belastende stempel. K opfylder derfor heller ikke kravet om at  \r\n\r\n være overflyttet til en afgørende anderledes arbejdsfunktion end den  \r\n\r\n tidligere. </P>  \r\n\r\n<P>Til K's orientering vedlægges et uddrag af Friis og Behn:  \r\n\r\n Arbejdsskadeforsikringsloven med kommentarer, hvori der er redegjort for  \r\n\r\n praksis på området. </P>  \r\n\r\n<P>2) J.nr. 11043-87. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En kontorassistent K på et postkontor havde gennem ca. 12 år været  \r\n\r\n beskæftiget med kasseekspedition med brug af nummeratør samt regnemaskine.  \r\n\r\n Hun blev sygemeldt i efteråret 1983 på grund af seneskedehindebetændelse, der  \r\n\r\n angives opstået som følge af ensartet, rutinepræget arbejde med underarm og  \r\n\r\n håndled i fikseret stilling. </P>  \r\n\r\n<P>Det var oplyst, at nummeratøren vejede 612 gram. </P>  \r\n\r\n<P>K genoptog arbejdet den 24. oktober 1983. </P>  \r\n\r\n<P>Sikringsstyrelsen traf den 28. november 1983 afgørelse om, at den anmeldte  \r\n\r\n lidelse ikke gav ret til ydelser efter lov om arbejdsskadeforsikring, da  \r\n\r\n lidelsen ikke var omfattet af fortegnelsen over erhvervssygdomme i § 1 i  \r\n\r\n Sikringsstyrelsens dagældende bekendtgørelse af 17. december 1982, pkt.  \r\n\r\n E.6.b., allerede fordi K havde genoptaget sit sædvanlige arbejde. </P>  \r\n\r\n<P>Sikringsstyrelsen tilføjede samtidig, at på grundlag af de foreliggende  \r\n\r\n oplysninger var betingelsen om overbelastning i lovens forstand for  \r\n\r\n anerkendelse af en sene/muskellidelse formentlig heller ikke opfyldt. </P>  \r\n\r\n<P>I forbindelse med indankningen af sagen for Ankestyrelsen oplyste K, at  \r\n\r\n hun havde måttet opgive sit sædvanlige arbejde i den tid, hun var syg, og at  \r\n\r\n hun måtte have et andet arbejdsområde, hvis der ikke skete ændringer i  \r\n\r\n arbejdet omkring kassebetjening. </P>  \r\n\r\n<P>K's faglige organisation fremsendte tilsynsrapport fra Arbejdstilsynet.  \r\n\r\n Det fremgik bl.a. heraf, at nummeratøren bruges ca. 300 gange daglig  \r\n\r\n (trykkraft 10 kg pr. gang) og ved måneds- kvartalsskift op til 2000 gange  \r\n\r\n daglig. </P>  \r\n\r\n<P>ANKESTYRELSENS FØRSTE AFGØRELSE: </P>  \r\n\r\n<P>Ankestyrelsen tiltrådte Sikringsstyrelsens afgørelse allerede fordi  \r\n\r\n betingelsen om opgivelse af den pågældendes sædvanlige arbejde efter det  \r\n\r\n foreliggende ikke fandtes oplyst, jf. Sikringsstyrelsens dagældende  \r\n\r\n bekendtgørelse af 17. december 1982, § 1, pkt. E.6.b. </P>  \r\n\r\n<P>GENOPTAGELSE AF SAGEN: </P>  \r\n\r\n<P>Efter brevveksling med Ankestyrelsen klagede K's faglige organisation til  \r\n\r\n Folketingets Ombudsmand. </P>  \r\n\r\n<P>Sikringsstyrelsen udtalte i forbindelse hermed, at Sikringsstyrelsen havde  \r\n\r\n modtaget fornyet anmeldelse i sagen fra en arbejdsmedicinsk klinik. Med  \r\n\r\n anmeldelsen fulgte fornyede lægelige oplysninger. Af oplysningerne fremgik,  \r\n\r\n at K fortsat var i samme arbejde. </P>  \r\n\r\n<P>Sikringsstyrelsen udtalte videre, at selvom K syntes at fortsætte sit  \r\n\r\n arbejde fandt Sikringsstyrelsen, at sagen burde forelægges for det i lovens §  \r\n\r\n 11 nævnte erhvervssygdomsudvalg. Dette skyldtes, at Sikringsstyrelsen var  \r\n\r\n vidende om, at der verserede flere tilsvarende sager, ligesom det var oplyst,  \r\n\r\n at en ændring af arbejdsforholdene var under overvejelse efter henstilling  \r\n\r\n fra Arbejdstilsynet. Endelig henvistes til, at bestemmelsen i pkt. E.6.b. var  \r\n\r\n under drøftelse og behandling både for så vidt angik bestemmelsens ordlyd og  \r\n\r\n det faktiske indhold af bestemmelsen. </P>  \r\n\r\n<P>Efter Sikringsstyrelsens genoptagelse af sagen oplyste K, at hun stadig  \r\n\r\n var beskæftiget med det samme arbejde ved postekspeditionen, idet der var  \r\n\r\n sket den forbedring, at hun havde en mundtlig aftale med postmesteren om, at  \r\n\r\n hun var fritaget for kassetjeneste omkring den 1. i måneden. </P>  \r\n\r\n<P>Ved behandlingen af sagen forelå rapport fra K's faglige organisation  \r\n\r\n vedrørende &#187;Lokal muskelbelastning og bevægeapparatets symptomer blandt  \r\n\r\n ekspeditionspersonale på danske postkontorer&#171;. </P>  \r\n\r\n<P>Sikringsstyrelsen traf den 17. juli 1986 afgørelse om, at K's lidelse  \r\n\r\n fortsat ikke - således heller ikke efter at der ved Sikringsstyrelsens  \r\n\r\n bekendtgørelse af 23. maj 1986 var sket ændring af bekendtgørelsens pkt.  \r\n\r\n E.6.b. - var omfattet af fortegnelsen over erhvervssygdomme. </P>  \r\n\r\n<P>Sikringsstyrelsen meddelte samtidig, at sagen ville blive forelagt for det  \r\n\r\n i henhold til arbejdsskadeforsikringslovens § 11 nedsatte  \r\n\r\n erhvervssygdomsudvalg med henblik på en stillingtagen til, om lidelsen  \r\n\r\n eventuelt kunne henføres under arbejdsskadeforsikringsloven, jf. lovens § 10,  \r\n\r\n stk. 3. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Efter forelæggelse af sagen for erhvervssygdomsudvalget fastholdt  \r\n\r\n Sikringsstyrelsen sin tidligere afgørelse af 17. juli 1986, hvorefter den  \r\n\r\n anmeldte håndledslidelse ikke kunne anses for omfattet af § 1, pkt. E.6.b. i  \r\n\r\n Sikringsstyrelsens bekendtgørelse af 23. maj 1986 om fortegnelse over  \r\n\r\n erhvervssygdomme. </P>  \r\n\r\n<P>Sikringsstyrelsen anførte videre, at ifølge erhvervssygdomsudvalget var  \r\n\r\n det en afgørende forudsætning for anerkendelse af den anmeldte lidelse, at  \r\n\r\n der var tale om hel eller delvis arbejdsophør på grund af lidelsen. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af K's faglige organisation. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Folketingets Ombudsmand meddelte den 9. marts 1987, at han fandt det  \r\n\r\n rettest ikke at foretage sig videre under henvisning til, at sagen var  \r\n\r\n indbragt for Ankestyrelsen. </P>  \r\n\r\n<P>LOVGRUNDLAG: </P>  \r\n\r\n<P>Der henvises til det under sag nr. 1 anførte. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder Sikringsstyrelsens afgørelse med  \r\n\r\n Sikringsstyrelsens begrundelse. </P>  \r\n\r\n<P>Ankestyrelsen har ved afgørelsen lagt særlig vægt på, at efter lang og  \r\n\r\n fast praksis er det således ikke tilstrækkeligt, at der sker forflyttelse til  \r\n\r\n en anden afdeling på samme arbejdsplads. I så tilfælde kræves yderligere  \r\n\r\n enten lønnedgang eller tab af avancementsmuligheder. </P>  \r\n\r\n<P>Hvis arbejdspladsen er meget stor, er det i visse tilfælde ikke udelukket,  \r\n\r\n at forflyttelse til et andet arbejde kan anerkendes som opgivelse af  \r\n\r\n sædvanligt arbejde, men det er en forudsætning, at arbejdsfunktionen på  \r\n\r\n afgørende måde adskiller sig fra den tidligere, fx hvor en faglært må overgå  \r\n\r\n til et område, hvor hans faglige uddannelse ikke har nogen betydning. </P>  \r\n\r\n<P>I K's tilfælde kan betingelserne ikke anses for at være opfyldt. K er  \r\n\r\n stadig ansat i postvæsenet, og der er ikke sket hverken lønnedgang eller tab  \r\n\r\n af avancementsmuligheder. </P>  \r\n\r\n<P>Efter hvad K selv oplyser, er K stadig beskæftiget med det samme arbejde  \r\n\r\n ved postekspeditionen, idet der dog er sket den forbedring, at K efter aftale  \r\n\r\n med postmesteren bliver fritaget for kassetjeneste omkring den 1. i måneden.  \r\n\r\n</P>  \r\n\r\n<P>Ankestyrelsen har herefter ikke i K's sag fundet omstændigheder, der kan  \r\n\r\n begrunde en fravigelse fra praksis. </P>  \r\n\r\n<P>Til K's orientering vedlægges et uddrag af Friis og Behn:  \r\n\r\n Arbejdsskadeforsikringsloven med kommentarer, hvori der er redegjort for  \r\n\r\n praksis på området. </P>  \r\n\r\n<P>Under hensyn til at den ene af betingelserne for anerkendelse af K's  \r\n\r\n lidelse efter erhvervssygdomsfortegnelsens § 1, pkt. E.6.b. således ikke  \r\n\r\n findes at være opfyldt, har Ankestyrelsen ikke fundet at burde tage stilling  \r\n\r\n til, hvorvidt de øvrige af bestemmelsens betingelser måtte være opfyldt. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort af Sikringsstyrelsen i SM U-004-88 15/03/1988."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871942125"
        },
        {
            "displayName": "Entydig dokumentidentifikation",
            "displayValue": "CA002867"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19421"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/12/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "1) 15000-86 2) 11043-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}