{
    "id": 114972,
    "title": "Bekendtgørelse om servicevejvisning på almindelige veje",
    "documentTypeId": "60",
    "isSagsforlobPeriodValid": true,
    "shortName": "BEK nr 243 af 10/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Formål og definitioner</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Fælles bestemmelser for almindelig og særlig servicevejvisning</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Almindelig servicevejvisning</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Særlig servicevejvisning</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Informationstavler</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Klage</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om servicevejvisning på almindelige veje</p>\r\n      <p class=\"Indledning2\">I medfør af § 95, stk. 4, i færdselsloven, jf. lovbekendtgørelse nr. 1276 af 24. oktober 2007, § 6, stk. 1, og § 6 a i lov om offentlige veje, jf. lovbekendtgørelse nr. 671 af 19. august 1999, som ændret ved lov nr. 233 af 2. april 2003, og § 24, stk. 3, i lov om private fællesveje, jf. lovbekendtgørelse nr. 670 af 19. august 1999, samt efter bemyndigelse i henhold til § 2, stk. 2, i lov om offentlige veje og § 10, stk. 1, i lov om private fællesveje, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Formål og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Servicevejvisning har til formål at vejvise til ikke-geografiske mål, som fx seværdigheder, overnatningssteder, virksomheder og lignende.</p>\r\n      <p class=\"Paragraf\"><span class=\"ParagrafNr\">§ 2.</span> Servicevejvisning omfatter almindelig servicevejvisning, særlig servicevejvisning og informationstavler.</p>\r\n      <p class=\"Paragraf\"><span class=\"ParagrafNr\">§ 3.</span> Almindelig servicevejvisning er vejvisning, som opfylder trafikanternes primære behov for vejvisning til servicemål.</p>\r\n      <p class=\"Paragraf\"><span class=\"ParagrafNr\">§ 4.</span> Særlig servicevejvisning er vejvisning til virksomheder i det åbne land, som virksomhederne dækker omkostningerne til.</p>\r\n      <p class=\"Paragraf\"><span class=\"ParagrafNr\">§ 5.</span> Informationstavler er vejkort over et større eller mindre område, som opsættes på parkeringspladser, rastepladser eller lignende steder.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Fælles bestemmelser for almindelig og særlig servicevejvisning</p>\r\n      <p class=\"Paragraf\"><span class=\"ParagrafNr\">§ 6.</span> Ved almindelige veje forstås i denne bekendtgørelse veje, som ikke er motorveje.</p>\r\n      <p class=\"Paragraf\"><span class=\"ParagrafNr\">§ 7.</span> Servicevejvisningen skal være kontinuerlig, dvs. at servicevejvisningsmål, der én gang er vist på en tavle, skal vises på alle efterfølgende tavler af denne kategori på ruten, indtil målet er nået.</p>\r\n      <p class=\"Paragraf\"><span class=\"ParagrafNr\">§ 8.</span> Servicevejvisningen i kryds skal være entydig. Der må således ikke i et kryds vejvises til samme mål ad to retninger, medmindre det af vejvisningen fremgår, at de to vejvisninger henvender sig til forskellige trafikanter.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Almindelig servicevejvisning</p>\r\n      <p class=\"ParagrafGruppeOverskrift\">Fælles bestemmelser for almindelig servicevejvisning</p>\r\n      <p class=\"Paragraf\"><span class=\"ParagrafNr\">§ 9.</span> Betegnelserne for servicevejvisningstavlerne (<span class=\"Italic\">M-tavlerne</span>) refererer til bekendtgørelse nr. 784 af 6. juli 2006 om vejafmærkning.</p>\r\n      <p class=\"Paragraf\"><span class=\"ParagrafNr\">§ 10.</span> Almindelig servicevejvisning skal være trafikalt begrundet.</p>\r\n      <p class=\"Paragraf\"><span class=\"ParagrafNr\">§ 11.</span> Til almindelig servicevejvisning må kun anvendes tavletyper og tavledesign, som er godkendt af Vejdirektoratet.</p>\r\n      <p class=\"Stk2\"><span class=\"StkNr\">Stk. 2.</span> På tavler med blå eller grøn bund skal servicetavlerne udføres uden blå rand, og det hvide midterfelt inklusive symbol udføres i størrelse svarende til normalstørrelsen, inklusive den blå rand.</p>\r\n      <p class=\"Paragraf\"><span class=\"ParagrafNr\">§ 12.</span> Servicevejvisning skal udføres med servicesymboler frem for tekst, hvis der findes et servicesymbol for det pågældende mål.</p>\r\n      <p class=\"Paragraf\"><span class=\"ParagrafNr\">§ 13.</span> Der må ikke anvendes andre symboler til servicetavler end dem, der er godkendt af Vejdirektoratet.</p>\r\n      <p class=\"Paragraf\"><span class=\"ParagrafNr\">§ 14.</span> Fra motortrafikveje må der kun vejvises til helårsåbne servicemål.</p>\r\n      <p class=\"ParagrafGruppeOverskrift\">Terminalmål</p>\r\n      <p class=\"Paragraf\"><span class=\"ParagrafNr\">§ 15.</span> Ved vejvisning til færger og lufthavne skal anvendes servicesymbolerne <span class=\"Italic\">M 9 Containerhavn, M 11 Færge</span> og <span class=\"Italic\">M 12 Lufthavn</span>.</p>\r\n      <p class=\"Stk2\"><span class=\"StkNr\">Stk. 2.</span> Til containerhavne, bilfærgehavne og lufthavne kan vejvises fra nærmeste rutenummererede vej, eller som anført i Fjern- og nærmålskataloget, jf. cirkulære nr. 5 af 8. januar 1982 om rutenummerering af det danske vejnet og omlægning af hovedvejsnettet.</p>\r\n      <p class=\"Stk2\"><span class=\"StkNr\">Stk. 3.</span> Til en bilfærgehavn vejvises med det geografiske navn på bilfærgens afgangsby, indtil denne er nået.</p>\r\n      <p class=\"Stk2\"><span class=\"StkNr\">Stk. 4.</span> I bilfærgens afgangsby kan vejvises til bilfærgens ankomstby.</p>\r\n      <p class=\"Paragraf\"><span class=\"ParagrafNr\">§ 16.</span> Symbolerne <span class=\"Italic\">M 10 Færge for cyklende og gående - M 16 Parker og rejs</span> skal orienteres i vejvisningsretningen.</p>\r\n      <p class=\"Stk2\"><span class=\"StkNr\">Stk. 2.</span> Ved ligeudvejvisning skal symbolerne <span class=\"Italic\">M 9 Containerhavn, M 10 Færge for cyklende og gående, M 11 Færge, M 13 Jernbanestation - M 16 Parker og rejs</span> dog venstrestilles.</p>\r\n      <p class=\"Paragraf\"><span class=\"ParagrafNr\">§ 17.</span> <span class=\"Italic\">M 15 Transportcenter</span> skal suppleres med teksten ”Transportcenter” og eventuelt centrets navn.</p>\r\n      <p class=\"ParagrafGruppeOverskrift\">Offentlige og private institutioner og virksomheder</p>\r\n      <p class=\"Paragraf\"><span class=\"ParagrafNr\">§ 18.</span> Når det er trafikalt begrundet, jf. § 10, kan der vejvises med tekst til følgende mål:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Almene institutioner og anlæg (hospitaler, skoler, sports-/idrætsanlæg og lignende)</p>\r\n          <p class=\"Liste1\"><span class=\"Liste1Nr\">2)</span> Kulturelle institutioner (kulturhuse, forsamlingshuse, teatre og lignende)</p>\r\n          <p class=\"Liste1\"><span class=\"Liste1Nr\">3)</span> Offentlige kontorer og servicefunktioner</p>\r\n          <p class=\"Liste1\"><span class=\"Liste1Nr\">4)</span> Industriområder</p>\r\n          <p class=\"Liste1\"><span class=\"Liste1Nr\">5)</span> Offentlige og private virksomheder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der må kun vejvises til døgnåbne skadestuer, som kan yde førstehjælp.</p>\r\n      <p class=\"Stk2\"><span class=\"StkNr\">Stk. 3.</span> Til døgnåbne skadestuer kan vejvises med servicetavle <span class=\"Italic\">M 21 Førstehjælp</span>.</p>\r\n      <p class=\"ParagrafGruppeOverskrift\">Overnatningsmål</p>\r\n      <p class=\"Paragraf\"><span class=\"ParagrafNr\">§ 19.</span> Til følgende mål vejvises med servicetavler eller med en række servicesymboler samlet i en hvid/blå rutevejviser eller tabelvejviser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Campingpladser</p>\r\n          <p class=\"Liste1\"><span class=\"Liste1Nr\">2)</span> Campingpladser for autocampere</p>\r\n          <p class=\"Liste1\"><span class=\"Liste1Nr\">3)</span> Campinghytter</p>\r\n          <p class=\"Liste1\"><span class=\"Liste1Nr\">4)</span> Vandrerhjem</p>\r\n          <p class=\"Liste1\"><span class=\"Liste1Nr\">5)</span> Hoteller, kroer, moteller.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 20.</span> Servicetavle <span class=\"Italic\">M 31 Campingplads, M 32 Campingplads for autocampere</span> og <span class=\"Italic\">M 33 Campinghytter</span> må kun anvendes i forbindelse med campingpladser eller hytter, som kan dokumentere, at de som minimum opfylder Skov- og Naturstyrelsens ”Campingreglement”.</p>\r\n      <p class=\"Stk2\"><span class=\"StkNr\">Stk. 2.</span> <span class=\"Italic\">M 32 Campingplads for autocampere</span> kan dog også anvendes i større byer som vejvisning til lokaliteter, hvor parkering med autocampere er tilladt.</p>\r\n      <p class=\"Stk2\"><span class=\"StkNr\">Stk. 3.</span> Symbolet <span class=\"Italic\">M 32</span> skal orienteres i vejvisningsretningen.</p>\r\n      <p class=\"Paragraf\"><span class=\"ParagrafNr\">§ 21.</span> Servicetavle <span class=\"Italic\">M 41 Vandrerhjem</span> må kun anvendes i forbindelse med vandrerhjem, som kan dokumentere, at de som minimum opfylder de af Danhostel opstillede kvalitetskrav.</p>\r\n      <p class=\"Paragraf\"><span class=\"ParagrafNr\">§ 22.</span> Servicetavle <span class=\"Italic\">M 42 Hotel</span> må kun anvendes i forbindelse med hotel, kro eller motel, der opfylder bestemmelserne i lov om restaurations- og hotelvirksomhed mv., og som har flere end 3 soverum med tilsammen mere end 8 sovepladser.</p>\r\n      <p class=\"Paragraf\"><span class=\"ParagrafNr\">§ 23.</span> Inden for tættere bebygget område må navn på overnatningsmål kun anføres på vejvisere, hvis der er flere overnatningsmål af samme type i byen i umiddelbar nærhed af hinanden, og hvis vejbestyrelsen etablerer en sammenhængende vejvisning til overnatningsmål.</p>\r\n      <p class=\"Paragraf\"><span class=\"ParagrafNr\">§ 24.</span> Udenfor tættere bebygget område må overnatningsmålets navn kun anføres, hvor der i et vejkryds vejvises til samme type overnatningssted i flere retninger.</p>\r\n      <p class=\"Paragraf\"><span class=\"ParagrafNr\">§ 25.</span> Til overnatningsmål kan der vejvises fra nærmeste rutenummererede vej.</p>\r\n      <p class=\"ParagrafGruppeOverskrift\">Fritids- og turistmål</p>\r\n      <p class=\"Paragraf\"><span class=\"ParagrafNr\">§ 26.</span> Servicevejvisning med tekst må kun ske til følgende mål:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Badesteder</p>\r\n          <p class=\"Liste1\"><span class=\"Liste1Nr\">2)</span> Større rekreative mål (naturområder, fritids- og turistanlæg mm)</p>\r\n          <p class=\"Liste1\"><span class=\"Liste1Nr\">3)</span> Betydende seværdigheder og turistattraktioner</p>\r\n          <p class=\"Liste1\"><span class=\"Liste1Nr\">4)</span> Kirker.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 27.</span> Vejvisning til udendørs badesteder må kun ske med servicetavle <span class=\"Italic\">M 35,1 Udendørs badested</span>, mens vejvisning til indendørs badesteder kun må ske med servicetavle <span class=\"Italic\">M 35,2 Indendørs badested</span>.</p>\r\n      <p class=\"Paragraf\"><span class=\"ParagrafNr\">§ 28.</span> Servicetavle <span class=\"Italic\">M 36 Golfbane</span> må kun anvendes i forbindelse med golfbaner, som er åbne hver dag i sæsonen, for både medlemmer og ikke medlemmer.</p>\r\n      <p class=\"Paragraf\"><span class=\"ParagrafNr\">§ 29.</span> Servicetavle <span class=\"Italic\">M 37 Fiskesø</span> (Put and Take) må kun anvendes, hvor der er mulighed for at fiske uden offentligt fisketegn.</p>\r\n      <p class=\"Stk2\"><span class=\"StkNr\">Stk. 2.</span> Ejeren af fiskesøen skal over for vejbestyrelsen dokumentere, at fiskesøen som minimum opfylder følgende kvalitetskrav:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Fiskesøen skal være godkendt i henhold til gældende lovgivning</p>\r\n          <p class=\"Liste1\"><span class=\"Liste1Nr\">2)</span> Søen skal være mindst 2.000 m2 stor med en dybde på mindst 1,5 m</p>\r\n          <p class=\"Liste1\"><span class=\"Liste1Nr\">3)</span> Der skal udsættes mindst 1,5 kg fisk pr. solgt 8 timers kort/dagkort</p>\r\n          <p class=\"Liste1\"><span class=\"Liste1Nr\">4)</span> Der skal være renseplads med rindende vand og opsamling af affald i lukket container</p>\r\n          <p class=\"Liste1\"><span class=\"Liste1Nr\">5)</span> Der skal være affaldsstativer</p>\r\n          <p class=\"Liste1\"><span class=\"Liste1Nr\">6)</span> Der skal være adgang til toilet</p>\r\n          <p class=\"Liste1\"><span class=\"Liste1Nr\">7)</span> Der skal være adgangsvej med jævn belægning, som uden besvær kan benyttes i hele åbningstiden</p>\r\n          <p class=\"Liste1\"><span class=\"Liste1Nr\">8)</span> Der skal være tilstrækkelige parkeringsforhold</p>\r\n          <p class=\"Liste1\"><span class=\"Liste1Nr\">9)</span> Der skal være opsat en vejrbestandig informationstavle, som på dansk, engelsk og tysk oplyser om åbningstider (hvilke måneder, hvilke ugedage og hvilke tidspunkter på dagen) samt om udsatte fiskearter og pris for køb af fiskekort (dag- og timekort),</p>\r\n          <p class=\"Liste1\"><span class=\"Liste1Nr\">10)</span> Der skal være en telefon med tydeligt opslag om nummer på opsyn og nødhjælpsnummer ved søer, som ikke betjenes personligt i hele åbningstiden. Opsyn skal i disse tilfælde kunne kontaktes telefonisk i hele åbningstiden.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 30.</span> Til golfbane og fiskesø kan der vejvises fra nærmeste større vej, angivet på Vejdirektoratets kort i målestok 1:300.000.</p>\r\n      <p class=\"Paragraf\"><span class=\"ParagrafNr\">§ 31.</span> Servicesymbol <span class=\"Italic\">M 52,1 Lokal seværdighed</span> må kun anvendes i forbindelse med seværdigheder og attraktioner af høj kvalitet og stor offentlig interesse.</p>\r\n      <p class=\"Stk2\"><span class=\"StkNr\">Stk. 2.</span> Seværdigheden eller attraktionen skal over for vejbestyrelsen eller vejmyndigheden dokumentere, at den som minimum opfylder følgende kvalitetskrav:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Den skal have interesse for en bred målgruppe. Dette skal dokumenteres ved oplysning om besøgstal eller materiale, der beskriver seværdighedens eller attraktionens oplevelsesværdi for både den danske befolkning og for udenlandske turister</p>\r\n          <p class=\"Liste1\"><span class=\"Liste1Nr\">2)</span> Den skal mindst være åben for publikum 5 timer om dagen, 5 dage om ugen i perioden 1. maj til og med september</p>\r\n          <p class=\"Liste1\"><span class=\"Liste1Nr\">3)</span> Der skal i umiddelbar tilknytning til den være opsat en informationstavle, hvor det på dansk, engelsk og tysk oplyses i hvilke måneder, dage og timer publikum har adgang til den. Det gælder dog ikke naturområder, fortidsminder og lignende med ubegrænset adgang. Informationstavlen skal endvidere indeholde en beskrivelse af seværdighedens eller attraktionens art og karakter. For entrébetingede seværdigheder eller attraktioner skal der endvidere oplyses om aktuelle priser</p>\r\n          <p class=\"Liste1\"><span class=\"Liste1Nr\">4)</span> Den skal fremstå velplejet og velholdt</p>\r\n          <p class=\"Liste1\"><span class=\"Liste1Nr\">5)</span> Der skal være en adgangsvej med jævn belægning til den.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 32.</span> Servicesymbol <span class=\"Italic\">M 52,2 National seværdighed</span> må kun anvendes til seværdigheder og attraktioner, som har en særlig kulturhistorisk eller naturmæssig værdi på nationalt eller internationalt niveau.</p>\r\n      <p class=\"Stk2\"><span class=\"StkNr\">Stk. 2.</span> Servicevejvisning med <span class=\"Italic\">M 52,2 National seværdighed</span> må kun ske med Vejdirektoratets godkendelse.</p>\r\n      <p class=\"Stk2\"><span class=\"StkNr\">Stk. 3.</span> Seværdigheden eller attraktionen skal opfylde følgende kvalitetskrav:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Den skal have en helt særlig kvalitet og oplevelsesværdi, der gør, at den kan karakteriseres som ”betydningsfuld seværdighed af national interesse”</p>\r\n          <p class=\"Liste1\"><span class=\"Liste1Nr\">2)</span> Dens kerneoplevelse og værdi skal være permanent og ikke betinget af særarrangementer eller andre aktiviteter af midlertidig karakter</p>\r\n          <p class=\"Liste1\"><span class=\"Liste1Nr\">3)</span> Den skal mindst være åben 5 timer om dagen, 5 dage om ugen</p>\r\n          <p class=\"Liste1\"><span class=\"Liste1Nr\">4)</span> Der skal i umiddelbar tilknytning til den være opsat en informationstavle, hvor det på dansk, engelsk og tysk oplyses i hvilke måneder, dage og timer publikum har adgang til den. Det gælder dog ikke naturområder, fortidsminder og lignende med ubegrænset adgang. Informationstavlen skal endvidere indeholde en beskrivelse af seværdighedens art og karakter. For entrébetingede seværdigheder eller attraktioner, skal der endvidere oplyses om aktuelle priser</p>\r\n          <p class=\"Liste1\"><span class=\"Liste1Nr\">5)</span> Den skal fremstå velplejet og velholdt</p>\r\n          <p class=\"Liste1\"><span class=\"Liste1Nr\">6)</span> Der skal være en adgangsvej med jævn belægning til den</p>\r\n          <p class=\"Liste1\"><span class=\"Liste1Nr\">7)</span> Der skal være tilstrækkelige parkeringsforhold i dens nærhed.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 33.</span> Servicevejvisning med <span class=\"Italic\">M 53 UNESCO verdensarvsmonument</span> må kun anvendes med Vejdirektoratets godkendelse.</p>\r\n      <p class=\"ParagrafGruppeOverskrift\">Andre mål</p>\r\n      <p class=\"Paragraf\"><span class=\"ParagrafNr\">§ 34.</span> Til følgende mål må kun vejvises med servicetavler eller med en række servicesymboler samlet i en hvid/blå rutevejviser eller tabelvejviser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Posthus</p>\r\n          <p class=\"Liste1\"><span class=\"Liste1Nr\">2)</span> Telefon</p>\r\n          <p class=\"Liste1\"><span class=\"Liste1Nr\">3)</span> Bilværksted og lignende</p>\r\n          <p class=\"Liste1\"><span class=\"Liste1Nr\">4)</span> Tankanlæg</p>\r\n          <p class=\"Liste1\"><span class=\"Liste1Nr\">5)</span> Rasteplads</p>\r\n          <p class=\"Liste1\"><span class=\"Liste1Nr\">6)</span> Restaurant</p>\r\n          <p class=\"Liste1\"><span class=\"Liste1Nr\">7)</span> Cafeteria</p>\r\n          <p class=\"Liste1\"><span class=\"Liste1Nr\">8)</span> WC</p>\r\n          <p class=\"Liste1\"><span class=\"Liste1Nr\">9)</span> Tømningsplads for kemiske toiletter</p>\r\n          <p class=\"Liste1\"><span class=\"Liste1Nr\">10)</span> Turistinformation.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 35.</span> Servicetavle <span class=\"Italic\">M 23 Værksted</span> må kun anvendes i områder, hvor værksteder er sjældne og kun i forbindelse med værksteder, der er vanskelige at observere fra den vej, som tavlen opsættes ved.</p>\r\n      <p class=\"Paragraf\"><span class=\"ParagrafNr\">§ 36.</span> Servicetavle <span class=\"Italic\">M 24 Tankanlæg</span> må kun anvendes, hvis:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Der findes tanke med brændstof til alle almindeligt forekommende motorkøretøjstyper</p>\r\n          <p class=\"Liste1\"><span class=\"Liste1Nr\">2)</span> Der kan købes brændstof hele døgnet</p>\r\n          <p class=\"Liste1\"><span class=\"Liste1Nr\">3)</span> Tankanlægget ikke er umiddelbart synligt fra den vej, som tavlen opsættes ved.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Betingelsen i stk. 1, nr. 3, kan dog fraviges, hvor tankanlægget er placeret således, at trafikanterne ser tankanlægget for sent, og derfor kan forventes at reagere til fare for de øvrige trafikanter.</p>\r\n      <p class=\"Paragraf\"><span class=\"ParagrafNr\">§ 37.</span> Vejvisning til rasteplads forsynet med borde og siddepladser, må kun ske med servicetavle <span class=\"Italic\">M 34 Rasteplads</span>.</p>\r\n      <p class=\"Stk2\"><span class=\"StkNr\">Stk. 2.</span> Andre vige- og parkeringspladser skal afmærkes med <span class=\"Italic\">E 33 Parkering</span>.</p>\r\n      <p class=\"Paragraf\"><span class=\"ParagrafNr\">§ 38.</span> Servicetavle <span class=\"Italic\">M 43 Restaurant </span>må kun anvendes i forbindelse med restauranter, hvor der er indendørs servering af mindst 2 daglige hovedmåltider.</p>\r\n      <p class=\"Paragraf\"><span class=\"ParagrafNr\">§ 39.</span> Servicetavle <span class=\"Italic\">M 45 Cafeteria</span> anvendes til at angive, at der er servering af enklere måltider fx morgenmad, kaffe, te og smørrebrød.</p>\r\n      <p class=\"Stk2\"><span class=\"StkNr\">Stk. 2.</span> Der skal være mulighed for at nyde måltidet indendørs og for at sidde ned og sætte tallerken, glas eller lignende fra sig, fx på et bord.</p>\r\n      <p class=\"Stk2\"><span class=\"StkNr\">Stk. 3.</span> Tavlen må ikke anvendes, hvis der i forvejen er afmærket med servicetavle <span class=\"Italic\">M 43 Restaurant</span>.</p>\r\n      <p class=\"Paragraf\"><span class=\"ParagrafNr\">§ 40.</span> Servicetavle <span class=\"Italic\">M 46 WC</span> må kun anvendes til at angive toilet eller tørkloset.</p>\r\n      <p class=\"Stk2\"><span class=\"StkNr\">Stk. 2.</span> Hvis toilettet er indrettet for handicappede, skal tavlen forsynes med handicapsymbol.</p>\r\n      <p class=\"Paragraf\"><span class=\"ParagrafNr\">§ 41.</span> Servicetavle <span class=\"Italic\">M 47 Tømning af kemisk toilet</span> må kun anvendes på rastepladser, hvor der er tømningsmuligheder for kemiske toiletter gennem en brønd på pladsen.</p>\r\n      <p class=\"Paragraf\"><span class=\"ParagrafNr\">§ 42.</span> Servicetavle <span class=\"Italic\">M 61,1 Informationstavle</span> skal anvendes til at angive, at der på parkeringspladser, rastepladser eller lignende findes informationstavle eller anden information.</p>\r\n      <p class=\"Paragraf\"><span class=\"ParagrafNr\">§ 43.</span> Servicetavle <span class=\"Italic\">M 61,2 Information indendørs</span> må kun anvendes efter samråd med Turistorganisationernes Autorisationsudvalg.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Særlig servicevejvisning</p>\r\n      <p class=\"ParagrafGruppeOverskrift\">Fælles bestemmelser for særlig servicevejvisning</p>\r\n      <p class=\"Paragraf\"><span class=\"ParagrafNr\">§ 44.</span> Særlig servicevejvisning skal ikke være trafikalt begrundet.</p>\r\n      <p class=\"Paragraf\"><span class=\"ParagrafNr\">§ 45.</span> Særlig servicevejvisning kan kun opsættes på almindelige veje, der også er offentlige veje.</p>\r\n      <p class=\"ParagrafGruppeOverskrift\">Etablering</p>\r\n      <p class=\"Paragraf\"><span class=\"ParagrafNr\">§ 46.</span> Der kan kun etableres særlig servicevejvisning til virksomheder, der ligger i landzone eller uden for tættere bebygget område, afmærket med <span class=\"Italic\">E 55 Tættere bebygget område</span>.</p>\r\n      <p class=\"Stk2\"><span class=\"StkNr\">Stk. 2.</span> Der kan dog vejvises med symbol for dagligvareforretninger ved indkørslen til landsbyer med indbyggertal under 1.000 indbyggere.</p>\r\n      <p class=\"Stk2\"><span class=\"StkNr\">Stk. 3.</span> Der kan ikke opsættes særlig servicevejvisning i byzone, medmindre den eneste eller nærmeste vej frem til virksomheden er via et kryds i byzonen.</p>\r\n      <p class=\"Paragraf\"><span class=\"ParagrafNr\">§ 47.</span> Der kan vejvises fra nærmeste større vej, hvor alle trafikanter har adgang, jf. Vejdirektoratets kort i målestok 1:300.000.</p>\r\n      <p class=\"Paragraf\"><span class=\"ParagrafNr\">§ 48.</span> Særlig servicevejvisning må ikke opsættes, så den hindrer den vigepligtige trafikants frie sigt.</p>\r\n      <p class=\"Paragraf\"><span class=\"ParagrafNr\">§ 49.</span> Særlig servicevejvisning må ikke opsættes i større komplicerede vejkryds, som har svingspor og en forstærket vejvisning med tabelvejvisere.</p>\r\n      <p class=\"Stk2\"><span class=\"StkNr\">Stk. 2.</span> Særlig servicevejvisning må ikke forvarsles.</p>\r\n      <p class=\"ParagrafGruppeOverskrift\">Udseende og anvendelse</p>\r\n      <p class=\"Paragraf\"><span class=\"ParagrafNr\">§ 50.</span> Der må kun vejvises med pilvejvisere med sort bund, hvid ramme og hvid tekst eller servicetavler med sort ramme, symbol og hvid bund.</p>\r\n      <p class=\"Stk2\"><span class=\"StkNr\">Stk. 2.</span> Tavlernes hvide skrift (Dansk Vejtavleskrift) eller hvide bund skal være retroreflekterende, materialetype 3, jf. bilag 3 i Bekendtgørelse nr. 783 af 6. juli 2006 om anvendelse af vejafmærkning.</p>\r\n      <p class=\"Paragraf\"><span class=\"ParagrafNr\">§ 51.</span> Der må ikke anvendes andre symboler end dem, der er godkendt til særlig servicevejvisning af Vejdirektoratet.</p>\r\n      <p class=\"Stk2\"><span class=\"StkNr\">Stk. 2.</span> Hvis der findes et symbol, der er godkendt til særlig servicevejvisning, skal dette anvendes uden supplerende tekst.</p>\r\n      <p class=\"Stk2\"><span class=\"StkNr\">Stk. 3.</span> Symboler, der anvendes til almindelig servicevejvisning, kan ikke anvendes til særlig servicevejvisning.</p>\r\n      <p class=\"Stk2\"><span class=\"StkNr\">Stk. 4.</span> Hvor symboler ikke kan anvendes, anføres i stedet tekst for virksomhedens type.</p>\r\n      <p class=\"Paragraf\"><span class=\"ParagrafNr\">§ 52.</span> Tekststørrelsen på pilvejvisere udføres en versalhøjde mindre end den øvrige vejvisning på vejvisningsstedet.</p>\r\n      <p class=\"Stk2\"><span class=\"StkNr\">Stk. 2.</span> Er der ingen eksisterende vejvisning i krydset, udføres tekststørrelsen en versalhøjde mindre end den, der er gældende for servicevejvisning i øvrigt.</p>\r\n      <p class=\"Paragraf\"><span class=\"ParagrafNr\">§ 53.</span> På pilvejviseren angives afstand i hele kilometer fra vejvisningsstedet til målet.</p>\r\n      <p class=\"ParagrafGruppeOverskrift\">Nedtagning</p>\r\n      <p class=\"Paragraf\"><span class=\"ParagrafNr\">§ 54.</span> Vejbestyrelsen kan, hvis tavlen er nedslidt, ødelagt eller af trafikale grunde nedtage den særlige servicevejvisning.</p>\r\n      <p class=\"Stk2\"><span class=\"StkNr\">Stk. 2.</span> Nedtagning af trafikale grunde skal meddeles til den pågældende virksomhed mindst 4 uger før nedtagningen.</p>\r\n      <p class=\"Stk2\"><span class=\"StkNr\">Stk. 3.</span> Ved nedtagning, der ikke er led i en udskiftning, skal virksomheden tilbydes mulighed for at afhente det nedtagne materiel.</p>\r\n      <p class=\"Stk2\"><span class=\"StkNr\">Stk. 4.</span> Vejbestyrelsen har pligt til at opbevare det nedtagne materiel i mindst en måned efter, at det er nedtaget.</p>\r\n      <p class=\"ParagrafGruppeOverskrift\">Betaling for administration, etablering og drift af særlig servicevejvisning</p>\r\n      <p class=\"Paragraf\"><span class=\"ParagrafNr\">§ 55.</span> Vejbestyrelsen kan opkræve betaling for administration, etablering og drift af vejvisning til virksomheder.</p>\r\n      <p class=\"Stk2\"><span class=\"StkNr\">Stk. 2.</span> Betalingen, som vejbestyrelsen opkræver efter §§ 55 - 60, må ikke overstige omkostningerne ved ordningen for særlig servicevejvisning.</p>\r\n      <p class=\"Stk2\"><span class=\"StkNr\">Stk. 3.</span> Vejbestyrelsen skal kunne dokumentere omkostningerne, som opkræves efter §§ 55 - 60.</p>\r\n      <p class=\"ParagrafGruppeOverskrift\">Omkostninger ved ansøgning</p>\r\n      <p class=\"Paragraf\"><span class=\"ParagrafNr\">§ 56.</span> Vejbestyrelsen kan opkræve betaling for administration i forbindelse med ansøgning om særlig servicevejvisning.</p>\r\n      <p class=\"Stk2\"><span class=\"StkNr\">Stk. 2.</span> Administration, jf. stk. 1, omfatter blandt andet registrering af ansøgning, indhentelse af oplysninger, vurdering af ansøgning, herunder vurdering af vej- og trafikforhold samt koordinering med andre vejbestyrelser.</p>\r\n      <p class=\"Stk2\"><span class=\"StkNr\">Stk. 3.</span> Betalingen kan opkræves ved ansøgningen, og beløbet kan fastsættes som et gennemsnit af vejbestyrelsens udgifter til administration i forbindelse med ansøgninger om særlig servicevejvisning.</p>\r\n      <p class=\"Stk2\"><span class=\"StkNr\">Stk. 4.</span> Betalingen refunderes ikke, selv om vejmyndigheden ikke godkender ansøgningen om særlig servicevejvisning.</p>\r\n      <p class=\"ParagrafGruppeOverskrift\">Omkostninger ved etablering</p>\r\n      <p class=\"Paragraf\"><span class=\"ParagrafNr\">§ 57.</span> Vejbestyrelsen kan kræve, at de virksomheder, der får tilladelse til opsætning af særlig servicevejvisning, skal betale samtlige omkostninger forbundet med etablering, herunder administration ved indkøb, materialeomkostninger, transportomkostninger samt opsætning mv.</p>\r\n      <p class=\"Stk2\"><span class=\"StkNr\">Stk. 2.</span> Vejbestyrelsen kan kræve betalingen erlagt før etablering af vejvisningen påbegyndes.</p>\r\n      <p class=\"ParagrafGruppeOverskrift\">Omkostninger ved nedtagning</p>\r\n      <p class=\"Paragraf\"><span class=\"ParagrafNr\">§ 58.</span> Vejbestyrelsen kan opkræve betaling for samtlige omkostninger forbundet med nedtagning og bortskaffelse af det nedtagne materiel.</p>\r\n      <p class=\"Stk2\"><span class=\"StkNr\">Stk. 2.</span> Vejbestyrelsen kan kræve betalingen erlagt før etablering og samtidig med betalingen i henhold til § 57.</p>\r\n      <p class=\"ParagrafGruppeOverskrift\">Omkostninger til drift og vedligeholdelse</p>\r\n      <p class=\"Paragraf\"><span class=\"ParagrafNr\">§ 59.</span> Vejbestyrelsen kan opkræve betaling for samtlige omkostninger ved drift og vedligeholdelse af tavlen.</p>\r\n      <p class=\"Stk2\"><span class=\"StkNr\">Stk. 2.</span> Drift og vedligeholdelse omfatter græsslåning, afvaskning af tavlen samt administration i forbindelse med opkrævning af betalingen. Opkrævningen skal ske periodisk, fx én gang årlig, og beløbet kan fastsættes som et gennemsnit af vejbestyrelsens drifts- og vedligeholdelsesudgifter i forbindelse med den særlige servicevejvisning.</p>\r\n      <p class=\"Paragraf\"><span class=\"ParagrafNr\">§ 60.</span> Hvis tavlen beskadiges eller nedslides, kan vejbestyrelsen opkræve betaling for samtlige omkostninger i forbindelse med reparation eller udskiftning af tavlen.</p>\r\n      <p class=\"Stk2\"><span class=\"StkNr\">Stk. 2.</span> Vejbestyrelsen skal forinden reparation eller udskiftning af tavlen igangsættes, underrette tavleejeren om den forestående reparation eller udskiftning og spørge tavleejeren, om han ønsker vejvisningen opretholdt.</p>\r\n      <p class=\"ParagrafGruppeOverskrift\">Renter og rykkergebyr</p>\r\n      <p class=\"Paragraf\"><span class=\"ParagrafNr\">§ 61.</span> Hvis betalingen for ydelserne i §§ 55 – 60 ikke erlægges rettidigt, tillægges renter i overensstemmelse med renteloven.</p>\r\n      <p class=\"Stk2\"><span class=\"StkNr\">Stk. 2.</span> Vejbestyrelsen kan kræve rykkergebyr for erindringsskrivelserne, jf. reglerne i renteloven, jf. lov om offentlige veje § 6 a, stk. 1.</p>\r\n      <p class=\"Stk2\"><span class=\"StkNr\">Stk. 3.</span> Hvis betalingen stadig ikke erlægges efter mindst 2 erindringsskrivelser, kan vejbestyrelsen uden yderligere varsel fratage virksomheden retten til særlig servicevejvisning og nedtage tavlen.</p>\r\n      <p class=\"ParagrafGruppeOverskrift\">Betaling for klagesagsbehandling</p>\r\n      <p class=\"Paragraf\"><span class=\"ParagrafNr\">§ 62.</span> Klageinstansen kan opkræve betaling for behandling af klagen.</p>\r\n      <p class=\"Stk2\"><span class=\"StkNr\">Stk. 2.</span> Klageinstansen kan kræve betalingen erlagt inden klagesagsbehandlingen påbegyndes.</p>\r\n      <p class=\"Stk2\"><span class=\"StkNr\">Stk. 3.</span> Opkræves betalingen efter at klagesagsbehandlingen er afsluttet, kan der kræves renter og rykkergebyr, jf. § 61, hvis betalingen ikke erlægges rettidigt.</p>\r\n      <p class=\"Stk2\"><span class=\"StkNr\">Stk. 4.</span> Betalingen, som klageinstansen opkræver, må ikke overstige omkostningerne ved klagesagsbehandlingen. Klageinstansen skal kunne dokumentere sine omkostninger.</p>\r\n      <p class=\"ParagrafGruppeOverskrift\">Betaling for godkendelse af symboler</p>\r\n      <p class=\"Paragraf\"><span class=\"ParagrafNr\">§ 63.</span> Vejdirektoratet kan opkræve betaling for samtlige omkostninger ved udvikling og godkendelse af nye symboler, jf. § 51.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Informationstavler</p>\r\n      <p class=\"Paragraf\"><span class=\"ParagrafNr\">§ 64.</span> På informationstavler skal der være en tydelig markering af, hvor trafikanten befinder sig.</p>\r\n      <p class=\"Paragraf\"><span class=\"ParagrafNr\">§ 65.</span> Informationstavlers information må ikke være i modstrid med opstillet vejvisning.</p>\r\n      <p class=\"Paragraf\"><span class=\"ParagrafNr\">§ 66.</span> På informationstavler skal rutenummererede veje forsynes med rutenumre.</p>\r\n      <p class=\"Paragraf\"><span class=\"ParagrafNr\">§ 67.</span> På informationstavler må der kun anvendes godkendte servicetavler (symboler).</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Klage</p>\r\n      <p class=\"Paragraf\"><span class=\"ParagrafNr\">§ 68.</span> Kommunalbestyrelsers afgørelser vedrørende forhold, der er omfattet af denne bekendtgørelse, kan påklages til Vejdirektoratet for så vidt angår retlige spørgsmål, jf. lovbekendtgørelse nr. 671 af 19. august 1999 om offentlige veje § 4, stk. 1, og lovbekendtgørelse nr. 670 af samme dato om private fællesveje § 7, stk. 1, samt bekendtgørelse nr. 756 af 22. juli 2005 om Vejdirektoratets opgaver og beføjelser § 7, stk. 1, nr. 1 og 2.</p>\r\n      <p class=\"Stk2\"><span class=\"StkNr\">Stk. 2.</span> Klagefristen er 4 uger fra den dag afgørelsen er meddelt den pågældende, jf. § 4, stk. 3, i lov om offentlige veje, og § 7, stk. 3, i lov om private fællesveje.</p>\r\n      <p class=\"Stk2\"><span class=\"StkNr\">Stk. 3.</span> Afgørelser truffet af Vejdirektoratet efter stk. 1, kan ikke indbringes for transportministeren, jf. § 7, stk. 2, i bekendtgørelse nr. 756 af 22. juli 2005 om Vejdirektoratets opgaver og beføjelser.</p>\r\n      <p class=\"Paragraf\"><span class=\"ParagrafNr\">§ 69.</span> Vejdirektoratets afgørelser som vejbestyrelse vedrørende forhold, der er omfattet af denne bekendtgørelse, kan påklages til Transportministeriet.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 70.</span> Bekendtgørelsen træder i kraft den 21. april 2008. Samtidigt ophæves bekendtgørelse nr. 105 af 18. februar 2004 om servicevejvisning på almindelige veje.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Vejdirektoratet, den 10. april 2008</I></P><P CLASS=SIGN1 ALIGN=\"CENTER\">Henning Christiansen</P><P CLASS=SIGN2 ALIGN=\"RIGHT\">/ Per Antvorskov</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "B20080024305"
        },
        {
            "displayName": "Entydig dokumentidentifikation",
            "displayValue": "BL000016"
        },
        {
            "displayName": "Dato for førstegangsindlæggelse",
            "displayValue": "16/04/2008"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "243"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "10/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Vejdirektoratet j.nr. 08/01844"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}