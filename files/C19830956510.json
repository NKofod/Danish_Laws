{
    "id": 52575,
    "title": "Civilforsvarsstyrelsens cirkulærskrivelse om standardiserede planer for evakuering (Politidirektøren i København, rigspolitichefen og samtlige politimestre) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9565 af 11/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse om  \r\n\r\n standardiserede planer for evakuering </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Politidirektøren i København,  \r\n\r\n rigspolitichefen og samtlige </P>  \r\n\r\n<P CLASS=TITEL-KOMMENTAR ALIGN=CENTER>politimestre) </P>  \r\n\r\n<BR>  \r\n\r\n<P>Med henblik på forenkling af politikredsenes arbejde med udarbejdelse og  \r\n\r\n ajourføring af planer for evakuering af større byområder og tilvejebringelse  \r\n\r\n af evakueringsplaner, der i hovedtrækkene er opbygget på samme måde i  \r\n\r\n politikredsene, nedsatte Civilforsvarsstyrelsen i januar 1982 en  \r\n\r\n arbejdsgruppe under styrelsens politiudvalg, der består af repræsentanter for  \r\n\r\n Politidirektøren i København, Rigspolitichefen og Foreningen af politimestre.  \r\n\r\n Arbejdsgrupper fik til opgave at overveje behovet for udarbejdelse af  \r\n\r\n standardiserede planer for evakuering, herunder evakuering af institutioner,  \r\n\r\n og at fremkomme med forslag til udformningen af sådanne planer. </P>  \r\n\r\n<P>Den 6. januar 1983 afgav arbejdsgruppen indstilling, som på møde den 16.  \r\n\r\n februar 1983 blev tiltrådt af politiudvalget som udkast til udsendelse til  \r\n\r\n politikredsene til afprøvning og kommentarer, idet udvalget samtidig pegede  \r\n\r\n på, at arbejdsgruppens indstilling på enkelte punkter (definitioner,forholdet  \r\n\r\n til det kommunale civilforsvar, evakueringssektionens sammensætning og  \r\n\r\n opgaver) afviger fra gældende bestemmelser. </P>  \r\n\r\n<P>STANDARDISEREDE PLANER FOR EVAKUERING AF BYOMRÅDER </P>  \r\n\r\n<P>Arbejdsgruppens indstilling om tilvejebringelse af standardplaner til brug  \r\n\r\n ved politikredsenes planlægning af evakuering omfatter </P>  \r\n\r\n<P CLASS=PUNKT> <B>1.</B> Oversigt over indholdet af en samlet  \r\n\r\n evakueringsplan for en politikreds med tilhørende checkliste over de opgaver,  \r\n\r\n der skal løses i en evakueringssituation. </P>  \r\n\r\n<P CLASS=PUNKT> <B>2.</B> Et eksempel på en evakueringsplan for et  \r\n\r\n evakueringsområde. </P>  \r\n\r\n<P>Det under 1. og 2. omhandlede materiale sendes hoslagt til politikredsene  \r\n\r\n som udkast. Man henstiller, at materialets egnethed som standardmateriale  \r\n\r\n vurderes i forbindelse med den videre planlægning og ajourføring af  \r\n\r\n evakueringsforanstaltninger i de enkelte kommuner inden for de respektive  \r\n\r\n politikredse. </P>  \r\n\r\n<P>Eventuelle ændringsforslag og bemærkninger til det udsendte materiale  \r\n\r\n bedes indsendt hertil inden den 1. januar 1984. </P>  \r\n\r\n<P>STANDARDISEREDE PLANER FOR EVAKUERING AF INSTITUTIONER </P>  \r\n\r\n<P>Ifølge Civilforsvarsstyrelsens cirkulærskrivelse af 7. juli 1951 til  \r\n\r\n samtlige ministerier, politimestre m.fl. vedrørende planlægning af  \r\n\r\n institutioner påhviler det de enkelte ministerier at foranledige, at der for  \r\n\r\n institutioner inden for de respektive ministeriers områder udarbejdes  \r\n\r\n evakueringsplaner i overensstemmelse med de almindelige regler i gældende  \r\n\r\n retningslinier for evakuering. Ansvaret for udarbejdelse af planerne påhviler  \r\n\r\n de enkelte institutioner, der kan søge bistand ved politimesterembederne.  \r\n\r\n Institutionernes evakueringsplaner indgår i politimestrenes samlede  \r\n\r\n evakueringsplanlægning for politikredsene. </P>  \r\n\r\n<P>I ovennævnte indstilling af 6. januar 1983 oplyser arbejdsgruppen, at  \r\n\r\n planer for evakuering af institutioner i begrænset omfang og i forskellige  \r\n\r\n udformninger indgår i politikredsenes evakueringsplaner og peger på  \r\n\r\n ønskeligheden af, at der for institutioner udarbejdes evakueringsplaner på  \r\n\r\n grundlag af en stanndardplan på samme måde, som det for landets sygehuse er  \r\n\r\n fastsat ved Civilforsvarsstyrelsens cirkulærskrivelse af 15. december 1977  \r\n\r\n til samtlige amtsråd m.v. Med cirkulærskrivelsen udsendtes en  \r\n\r\n &#187;Standardberedskabsplan for sygehuse&#171;, hvori en særlig  \r\n\r\n evakueringsplan indgår. </P>  \r\n\r\n<P>Arbejdsgruppen har indstillet, at der som for sygehusene tilvejebringes  \r\n\r\n standardplaner for evakuering af institutionsområder som f.eks, arresthuse,  \r\n\r\n plejehjem, offentlige kontorer og livsvigtige virksomheder, og at sådanne  \r\n\r\n planer udarbejdes i samarbejde med de respektive faglige instanser. </P>  \r\n\r\n<P>Civilforsvarsstyrelsen er enig med arbejdsgruppen i, at der for andre  \r\n\r\n institutionsområder end sygehusområdet, hvor udarbejdelsen af planer efter et  \r\n\r\n standardiseret system har vist sig at være særdeles hensigtsmæssig, bør være  \r\n\r\n mulighed for tilvejebringelse af ensartede og overskuelige evakueringsplaner,  \r\n\r\n som kan tilpasses politikredsenes samlede evakueringsplanlægning og uden  \r\n\r\n vanskelighed indgå i denne. </P>  \r\n\r\n<P>Civilforsvarsstyrelsen vil orientere adressaterne om sagens videre forløb.  \r\n\r\n</P>  \r\n\r\n<P>Civilforsvarsstyrelsens cirkulærskrivelse af 15. december 1977 til  \r\n\r\n samtlige amtsråd m.fl. vedrørende standardberedskabsplaner for sygehuse  \r\n\r\n vedlægges til orientering. </P>  \r\n\r\n<P>Ole Forsting </P>  \r\n\r\n<P>/K.E. Fisker </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19830956510"
        },
        {
            "displayName": "Entydig dokumentidentifikation",
            "displayValue": "CM011411"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9565"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "11/10/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.1270-e.5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}