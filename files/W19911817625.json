{
    "id": 36814,
    "title": "Tab - aktier.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18176 af 06/08/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En bank havde truffet aftale om køb af et holdingselskab med 2  \r\n\r\n datterselskaber, det ene et bankaktieselskab og det andet et  \r\n\r\n børsmæglerselskab. Bankaktieselskabet blev købt ca. 14 dage før  \r\n\r\n holdingselskabet og børsmæglerselskabet. Bankaktieselskabet blev kort efter  \r\n\r\n ændret til et finansieringsselskab, aktiekapitalen nedsat med udlodning til  \r\n\r\n den købende bank og den nedsatte aktiekapital solgt. Landsskatteretten  \r\n\r\n stadfæstede Ligningsrådets bindende forhåndsbesked, hvorefter tabet på de  \r\n\r\n solgte aktier ikke kunne fradrages som tab på næringsaktier. Der var herved  \r\n\r\n bl.a. </I> </P>  \r\n\r\n<P> <I>lagt vægt på, at aktierne ikke var købt for at opnå fortjeneste ved  \r\n\r\n videresalg, men derimod for at konstatere et tab ved salget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tab - aktier.(* 1) </H1>  \r\n\r\n<P></P>  \r\n\r\n<P>A Bank A/S klagede over den af Ligningsrådet afgivne bindende  \r\n\r\n forhåndsbesked, hvorefter banken ikke efter § 3 i lov om beskatning af  \r\n\r\n fortjeneste ved afståelse af aktier ville kunne fradrage tab ved afståelse af  \r\n\r\n aktiebeholdningen i B bankaktieselskab, der var under navneændring til  \r\n\r\n Financieringsselskabet C A/S. </P>  \r\n\r\n<P>Det fremgik af sagens oplysninger, at det klagende selskab, der i henhold  \r\n\r\n til sine vedtægter drev bankvirksomhed, og A/S D, i november måned 1989 efter  \r\n\r\n forudgående forhandlinger havde indgået aftale om selskabets erhvervelse af  \r\n\r\n det af A/S D ejede holdingselskab E A/S med tilhørende datterselskaber,  \r\n\r\n henholdsvis E A/S' Børsmæglerselskab og E A/S' Bankaktieselskab. </P>  \r\n\r\n<P>Pr. 30. november 1989 havde det klagende selskab således købt E A/S'  \r\n\r\n Bankaktieselskab af holdingselskabet og pr. 15. december havde det klagende  \r\n\r\n selskab købt holdingselskabet med det tilhørende E A/S' Børsmæglerselskab.  \r\n\r\n</P>  \r\n\r\n<P>Videre fremgik det, at det på den ordinære generalforsamling i januar 1990  \r\n\r\n blev besluttet at ændre vedtægterne for E A/S' Bankaktieselskab, hvorefter  \r\n\r\n banken blev omdannet til et finansieringsselskab med formål at drive  \r\n\r\n investerings- og finansieringsvirksomhed. Ved samme lejlighed blev bankens  \r\n\r\n aktiekapital, der pr. 31. december 1989 udgjorde nom. 75 mio. kr. nedsat til  \r\n\r\n nom. 300.000 kr. Kapitalnedsættelsen blev anvendt til udlodning til det  \r\n\r\n klagende selskab. </P>  \r\n\r\n<P>Endelig fremgik det, at Finanstilsynet i marts 1990 havde imødekommet en  \r\n\r\n ansøgning om inddragelse af tilladelsen til at drive bankvirksomhed i medfør  \r\n\r\n af Bank- og Sparekasselovens § 43. </P>  \r\n\r\n<P>Selskabet blev herefter solgt pr. 31. december 1990. </P>  \r\n\r\n<P>Ligningsrådet havde fundet, at de omhandlede aktier ikke var omfattet af  \r\n\r\n lov om beskatning af fortjeneste ved afståelse af aktier, § 3, ud fra en  \r\n\r\n samlet bedømmelse af omstændighederne ved det klagende selskabs erhvervelse  \r\n\r\n af holdingselskabet og de to datterselskaber. Der var herved henset til, at  \r\n\r\n erhvervelsen af holdingselskabet og de to datterselskaber reelt var sket  \r\n\r\n under et i henhold til en med det sælgende selskab i november 1989 indgået  \r\n\r\n aftale, at aktierne ikke, når erhvervelsessituationen blev taget i  \r\n\r\n betragtning, kunne anses for omfattet af det klagende selskabs egentlige  \r\n\r\n bankvirksomhed, og at aktieposten - under hensyn til den i forbindelse med  \r\n\r\n aktiekapitalens nedsættelse foretagne udlodning - ikke kunne anses for  \r\n\r\n udelukkende erhvervet med et umiddelbart videresalg for øje. Ligningsrådet  \r\n\r\n havde yderligere konstateret, at købet af aktieposten og det senere salg af  \r\n\r\n denne efter kapitalnedskrivning - når anskaffelsessum, afståelsessum og det  \r\n\r\n udloddede beløb blev taget i betragtning - var tilrettelagt således, at der  \r\n\r\n ikke fremkom en fortjeneste. </P>  \r\n\r\n<P>Det klagende selskabs revisor gjorde over for Landsskatteretten gældende,  \r\n\r\n at de omhandlede aktier var erhvervet som led i bankens næringsvej, hvorefter  \r\n\r\n tab ved afståelse heraf var fradragsberettiget i selskabets skattepligtige  \r\n\r\n indkomst. Til støtte herfor anførtes, at uanset at der samtidig var erhvervet  \r\n\r\n anlægsaktier, måtte det afgørende være, at visse aktier var købt for at blive  \r\n\r\n beholdt og andre med videresalg for øje. Det klagende selskabs revisor  \r\n\r\n henviste i den forbindelse til, at købet af aktierne havde krævet en  \r\n\r\n dispensation fra Finanstilsynet, idet en bank ikke måtte eje mere end 30% af  \r\n\r\n en anden bank, og at denne dispensation blev givet, blandt andet under  \r\n\r\n forudsætning af, at aktierne ikke indgik i anlægsbeholdningen. Videre anførte  \r\n\r\n det klagende selskabs revisor, at det var uden betydning for næringsbegrebet,  \r\n\r\n om aktierne var erhvervet med et umiddelbart salg for øje. Endelig henviste  \r\n\r\n det klagende selskabs revisor til en af Ligningsrådet truffen afgørelse af  \r\n\r\n 24. april 1990, hvorefter en person var næringsdrivende indenfor salg af fast  \r\n\r\n ejendom, uanset at vedkommende i hele sit liv alene havde solgt 5 ejendomme.  \r\n\r\n</P>  \r\n\r\n<P>Landsskatteretten var enig med Ligningsrådet i, at de omhandlede aktier  \r\n\r\n ikke kunne anses for erhvervet som led i det klagende selskabs  \r\n\r\n næringsvirksomhed. Retten lagde herved afgørende vægt på, at der efter  \r\n\r\n rettens opfattelse ikke kunne anses at foreligge næring i et tilfælde som det  \r\n\r\n foreliggende, hvor erhvervelsen af aktierne ikke var sket med henblik på at  \r\n\r\n opnå en fortjeneste ved videresalg, men derimod for at konstatere et tab ved  \r\n\r\n salg af aktierne. Det klagende selskab var således ikke berettiget til at  \r\n\r\n fradrage tab ved afståelse af aktiebeholdningen i E A/S' Bankaktieselskab  \r\n\r\n efter § 3 i lov om beskatning af fortjeneste ved afståelse af aktier. Den af  \r\n\r\n Ligningsrådet afgivne forhåndsbesked blev herefter stadfæstet. </P>  \r\n\r\n<P>LV 1990, SH 2.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 20, side 1149."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911817625"
        },
        {
            "displayName": "Entydig dokumentidentifikation",
            "displayValue": "CA004749"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18176"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/08/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-2-252."
        },
        {
            "displayName": "Stikord",
            "displayValue": "TAB"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}