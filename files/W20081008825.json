{
    "id": 125032,
    "title": "Vurdering af om musiker var selvstændig eller lønmodtager, samt om han var medarbejdende ægtefælle.",
    "documentTypeId": "240",
    "isSagsforlobPeriodValid": true,
    "shortName": "KEN nr 10088 af 06/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vurdering af om musiker var selvstændig eller lønmodtager, samt om han var medarbejdende ægtefælle.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Denne sag drejer sig, dels om medlemmet kan anses for at drive selvstændig virksomhed eller er lønmodtager i forbindelse med sit arbejde som musiker, dels om han kan anses for medarbejdende ægtefælle i sin kones formidlingsbureau.</div>\r\n        </p>\r\n        <p class=\"Tekst2\">\r\n          <div>Det er oplyst til sagen, at medlemmet i perioden 1. marts 2005 til 30. april 2006 havde forskellige job som musiker, hvor han spillede på restauranter og hos private. De fleste af hans spillejob blev formidlet gennem [navn udeladt], som blev ejet og drevet af medlemmets ægtefælle. Han blev også formidlet job gennem [navn udeladt]. En del af spillejobbene i perioden var hos [navn udeladt], hvor der blev indgået en kontrakt for hvert engagement.</div>\r\n        </p>\r\n        <p class=\"Tekst2\">\r\n          <div>Medlemmet var honorarlønnet og formidlingsbureauerne fik provision af medlemmets honorar. Det fremgår af sagen, at [navn udeladt] for 2005 havde indberettet medlemmets honorarindtægter som B-indkomst til skattevæsnet.</div>\r\n        </p>\r\n        <p class=\"Tekst2\">\r\n          <div>Det fremgår endvidere af oplysningerne i sagen, at medlemmet ikke havde udført arbejdsopgaver i ægtefællens formidlingsbureau.</div>\r\n        </p>\r\n        <p class=\"Tekst2\">\r\n          <div>Direktoratet traf afgørelse om, at medlemmet efter en konkret vurdering kunne anses for at drive selvstændig virksomhed med musikarrangementer.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn var enig i direktoratets afgørelse på dette punkt, idet der blev lagt vægt på, at der ikke var tale om et egentligt ansættelsesforhold med ansættelseskontrakt og lønsedler, og at medlemmet hovedsagelig arbejder alene, hvilket gjorde, at han selv bestemte, hvilke opgaver han ville påtage sig. Endvidere blev der lagt vægt på, at der ikke var tale om et decideret tjenesteforhold, og at medlemmet ikke var underlagt et egentligt over/underordnelsesforhold. Endelig blev der lagt vægt på, at medlemmet ikke modtog instrukser om arbejdets udførelse, og at medlemmet ikke var sikret betaling ved, fx aflysning af et arrangement.</div>\r\n        </p>\r\n        <p class=\"Tekst2\">\r\n          <div>Direktoratet traf endvidere afgørelse om, at medlemmet måtte anses for at være medarbejdende ægtefælle i virksomheden [navn udeladt], som ejes og drives af hans ægtefælle.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn var ikke enig i direktoratets afgørelse på dette punkt, da det ikke fandtes godtgjort, at medlemmet på noget tidspunkt personligt havde deltaget i virksomhedens drift med musikformidling, hverken med lønnet eller ulønnet arbejde.</div>\r\n        </p>\r\n        <p class=\"Tekst2\">\r\n          <div>Nævnet fandt ikke, at det forhold at hovedparten af medlemmets musikengagementer blev formidlet gennem ægtefællens bureau, kunne medføre, at han måtte betragtes som medarbejdende ægtefælle, ligesom nævnet ikke fandt, at det økonomiske interessesammenfald, der måtte ligge i, at hustruen havde mulighed for at formidle engagementer til sin ægtefælle, frem for til andre musikere, kunne føre til, at medlemmet måtte anses for medhjælpende ægtefælle.</div>\r\n        </p>\r\n        <p class=\"Tekst2\">\r\n          <div>Endelig fandt nævnet, at et økonomisk interessesammenfald og musikoptræden på baggrund af en formidlet aftale af et formidlingsbureau ikke kan anses for eller sidestilles med ”beskæftigelse” i en virksomhed, uanset at medlemmets ægtefælle ejer og driver formidlingsbureauet.</div>\r\n        </p>\r\n      </div>\r\n      <p class=\"TekstV\">Ankenævnet har behandlet [navn udeladt]s klage på møde den 2. oktober 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">[navn udeladt] anses efter en konkret vurdering for at drive selvstændig virksomhed som musiker.</p>\r\n      <p class=\"TekstV\">[navn udeladt] anses ikke for at være medarbejdende ægtefælle i virksomheden [navn udeladt], som ejes og drives af hans ægtefælle.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 9. juli 2007 for så vidt angår spørgsmålet om drift af selvstændig virksomhed som musiker.</p>\r\n      <p class=\"TekstV\">Ankenævnet ændrer direktoratets afgørelse for så vidt angår spørgsmålet om at være medarbejdende ægtefælle i virksomheden [navn udeladt].</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt følgende til grund:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at [navn udeladt] i perioden 1. marts 2005 til 30. april 2006 har haft forskellige job som musiker</p>\r\n        <p class=\"Liste1\"><span class=\"Liste1Nr\" id=\"\">–</span> at han har spillet dels på restauranter og dels hos private</p>\r\n        <p class=\"Liste1\"><span class=\"Liste1Nr\" id=\"\">–</span> at han fortrinsvis har udført sine musikengagementer alene</p>\r\n        <p class=\"Liste1\"><span class=\"Liste1Nr\" id=\"\">–</span> at hovedparten af disse job blev formidlet gennem [navn udeladt], som blev ejet og drevet af ægtefællen [navn udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> at [navn udeladt] formidlede job til mange andre musikere</p>\r\n        <p class=\"Liste1\"><span class=\"Liste1Nr\" id=\"\">–</span> at [navn udeladt] også har udført job formidlet gennem [navn udeladt], samt job booket af ham selv</p>\r\n        <p class=\"Liste1\"><span class=\"Liste1Nr\" id=\"\">–</span> at de fleste af hans job i perioden er foregået hos [navn udeladt], hvor der blev indgået en formidlingskontrakt for hvert engagement</p>\r\n        <p class=\"Liste1\"><span class=\"Liste1Nr\" id=\"\">–</span> at begge formidlingskontorer, [navn udeladt] og [navn udeladt], i henhold til kontrakterne fik udbetalt provision af [navn udeladt]s honorarer</p>\r\n        <p class=\"Liste1\"><span class=\"Liste1Nr\" id=\"\">–</span> at [navn udeladt] for 2005 har indberettet hans honorarindtægter som B-indkomst til skattevæsenet</p>\r\n        <p class=\"Liste1\"><span class=\"Liste1Nr\" id=\"\">–</span> at han ikke personligt har udført arbejdsopgaver i ægtefællens formidlingsbureau</p>\r\n        <p class=\"Liste1\"><span class=\"Liste1Nr\" id=\"\">–</span> at han ikke skattemæssigt har angivet indtægter efter reglerne for selvstændige erhvervsdrivende</p>\r\n        <p class=\"Liste1\"><span class=\"Liste1Nr\" id=\"\">–</span> at der ikke er udstedt lønsedler, og</p>\r\n        <p class=\"Liste1\"><span class=\"Liste1Nr\" id=\"\">–</span> at [navn udeladt], som musiker, ikke har pligt til at være momsregistreret.</p>\r\n      </p>\r\n      <p class=\"TekstV\">Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte. Det fremgår af bekendtgørelse om optagelse som selvstændig erhvervsdrivende i en a-kasse § 2, stk. 1.</p>\r\n      <p class=\"TekstV\">Beskæftigelsen anses altid for selvstændig erhvervsvirksomhed hvis pågældende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har henlagt midler til investeringsfonds,</p>\r\n        <p class=\"Liste1\"><span class=\"Liste1Nr\" id=\"\">2)</span> har ansat arbejdskraft,</p>\r\n        <p class=\"Liste1\"><span class=\"Liste1Nr\" id=\"\">3)</span> har overført beløb til beskatning som medarbejdende ægtefælle,</p>\r\n        <p class=\"Liste1\"><span class=\"Liste1Nr\" id=\"\">4)</span> har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler,</p>\r\n        <p class=\"Liste1\"><span class=\"Liste1Nr\" id=\"\">5)</span> er omfattet af en kollektiv overenskomst som arbejdsgiver eller er medlem af en arbejdsgiverorganisation, eller</p>\r\n        <p class=\"Liste1\"><span class=\"Liste1Nr\" id=\"\">6)</span> er omfattet af mindst 2 af forholdene i stk. 3.</p>\r\n      </p>\r\n      <p class=\"TekstV\">Dette fremgår af stk. 2 i bestemmelsen.</p>\r\n      <p class=\"TekstV\">Beskæftigelsen vil som udgangspunkt blive anset for selvstændig erhvervsvirksomhed hvis pågældende</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> eller virksomheden er momsregistreret, eller ydelsen faktureres med tillæg af moms,</p>\r\n        <p class=\"Liste1\"><span class=\"Liste1Nr\" id=\"\">2)</span> skattemæssigt angiver over-/underskud af selvstændig virksomhed,</p>\r\n        <p class=\"Liste1\"><span class=\"Liste1Nr\" id=\"\">3)</span> på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller</p>\r\n        <p class=\"Liste1\"><span class=\"Liste1Nr\" id=\"\">4)</span> er deltager i et interessentskab.</p>\r\n      </p>\r\n      <p class=\"TekstV\">Dette fremgår af stk. 3 i bestemmelsen.</p>\r\n      <p class=\"TekstV\">I øvrige tilfælde foretages en konkret vurdering efter stk. 1.</p>\r\n      <p class=\"TekstV\">Dette fremgår af stk. 4 i bestemmelsen.</p>\r\n      <p class=\"TekstV\">Ankenævnet har ved afgørelsen lagt vægt på, at [navn udeladt] har arbejdet som musiker, hvor han fortrinsvis har spillet til selskaber, og at han blev booket gennem to formidlingsselskaber og enkelte gange direkte hos ham selv.</p>\r\n      <p class=\"TekstV\">Endvidere har ankenævnet lagt vægt på, at [navn udeladt] blev engageret til ét arrangement ad gangen, at han modtog betaling af spillestedet med et honorar pr. engagement, at formidlingsbureauerne hver gang modtog provision, at der af bureauerne blev lavet en formidlingskontrakt for hvert engagement, samt at honorarindkomsten blev indberettet til SKAT som B-indkomst.</p>\r\n      <p class=\"TekstV\">Ankenævnet finder at følgende taler for, at [navn udeladt] må anses for at drive selvstændig virksomhed:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> der er ikke tale om en egentlig ansættelse med ansættelseskontrakt</p>\r\n        <p class=\"Liste1\"><span class=\"Liste1Nr\" id=\"\">–</span> der bliver ikke udfærdiget lønsedler</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet arbejder hovedsageligt alene, hvilket gør at han selv bestemmer hvilke opgaver han vil påtage sig</p>\r\n        <p class=\"Liste1\"><span class=\"Liste1Nr\" id=\"\">–</span> der er ikke tale om et decideret tjenesteforhold</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet er ikke underlagt et egentligt over-/underordnelsesforhold</p>\r\n        <p class=\"Liste1\"><span class=\"Liste1Nr\" id=\"\">–</span> der modtages ikke egentlige instrukser om arbejdets udførelse</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet ikke er sikret betaling ved fx aflysning af et arrangement.</p>\r\n      </p>\r\n      <p class=\"TekstV\">Efter en samlet konkret vurdering er det således ankenævnets vurdering, at [navn udeladt] i forhold til arbejdsløshedsforsikringsloven er at betragte som selvstændig – også selvom han ikke skattemæssigt registreres med over- eller underskud af selvstændig virksomhed.</p>\r\n      <p class=\"TekstV\">Vedrørende spørgsmålet om [navn udeladt] er medarbejdende ægtefælle i hustruens formidlingsbureau [navn udeladt] og selvstændig erhvervsdrivende i den forbindelse, er det ankenævnets vurdering, at han ikke er at betragte som medarbejdende ægtefælle, da det ikke er godtgjort, at han på noget tidspunkt personligt har deltaget i virksomhedens drift med musikformidling, hverken med lønnet eller ulønnet arbejde.</p>\r\n      <p class=\"TekstV\">Ankenævnet finder ikke, at det forhold, at hovedparten af medlemmets musikengagementer blev formidlet gennem ægtefællens bureau, kan medføre, at han må betragtes som medhjælpende ægtefælle, ligesom nævnet ikke finder, at det økonomiske interessesammenfald, der måtte ligge i, at hustruen havde mulighed for at formidle engagementer til sin ægtefælle, frem for til andre musikere, kan føre til, at jeres medlem må anses for medhjælpende ægtefælle.</p>\r\n      <p class=\"TekstV\">Et økonomisk interessesammenfald og musikoptræden på baggrund af en formidlet aftale af et formidlingsbureau kan ikke anses for eller sidestilles med ”beskæftigelse” i en virksomhed, uanset at medlemmets ægtefælle ejer og driver formidlingsbureauet.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 41, stk. 8 i lov om arbejdsløshedsforsikring, jfr. lovbekendtgørelse nr. 603 af 26. juni 2001,</p>\r\n        <p class=\"Liste1\"><span class=\"Liste1Nr\" id=\"\">–</span> § 2 og § 4 i Arbejdsdirektoratets bekendtgørelse nr. 556 af 3. juni 2002 om optagelse som selvstændig erhvervsdrivende i en a-kasse, og</p>\r\n        <p class=\"Liste1\"><span class=\"Liste1Nr\" id=\"\">–</span> § 2 og § 4 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, samt supplerende materiale og oplysninger indsendt af [navn udeladt] den 3. september 2008.</p>\r\n      <p class=\"TekstV\">Arbejdsmarkedets Ankenævn beklager den lange sagsbehandlingstid.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">[navn udeladt]</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Kopi til:</span></p>\r\n      <p class=\"TekstV\">Medlemmet</p>\r\n      <p class=\"TekstV\">A-kassen</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring, jf. lovbekendtgørelse nr. 603 af 26. juni 2001.</span></p>\r\n      <p class=\"TekstV\">Kapitel 8</p>\r\n      <p class=\"TekstV\"><span class=\"Italic\">Medlemskab af anerkendte arbejdsløshedskasser</span></p>\r\n      <p class=\"TekstV\"><span class=\"Bold\">§ 41.</span> .....</p>\r\n      <p class=\"TekstV\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"TekstV\">.....</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 556 af 3. juni 2002 om optagelse som selvstændig erhvervsdrivende i en a-kasse.</span></p>\r\n      <p class=\"TekstV\">.....</p>\r\n      <p class=\"TekstV\"><span class=\"Bold\">§ 2.</span> Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.</p>\r\n      <p class=\"TekstV\"><span class=\"Italic\">Stk. 2.</span> Beskæftigelsen anses altid for selvstændig erhvervsvirksomhed, hvis pågældende</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har henlagt midler til investeringsfonds,</p>\r\n        <p class=\"Liste1\"><span class=\"Liste1Nr\" id=\"\">2)</span> har ansat arbejdskraft,</p>\r\n        <p class=\"Liste1\"><span class=\"Liste1Nr\" id=\"\">3)</span> har overført beløb til beskatning som medarbejdende ægtefælle,</p>\r\n        <p class=\"Liste1\"><span class=\"Liste1Nr\" id=\"\">4)</span> har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler,</p>\r\n        <p class=\"Liste1\"><span class=\"Liste1Nr\" id=\"\">5)</span> er omfattet af en kollektiv overenskomst som arbejdsgiver eller er medlem af en arbejdsgiverorganisation, eller</p>\r\n        <p class=\"Liste1\"><span class=\"Liste1Nr\" id=\"\">6)</span> er omfattet af mindst 2 af forholdene i stk. 3.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Beskæftigelsen vil som udgangspunkt blive anset for selvstændig erhvervsvirksomhed, hvis pågældende</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> eller virksomheden er momsregistreret, eller ydelsen faktureres med tillæg af moms,</p>\r\n        <p class=\"Liste1\"><span class=\"Liste1Nr\" id=\"\">2)</span> skattemæssigt angiver over-/underskud af selvstændig virksomhed,</p>\r\n        <p class=\"Liste1\"><span class=\"Liste1Nr\" id=\"\">3)</span> på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller</p>\r\n        <p class=\"Liste1\"><span class=\"Liste1Nr\" id=\"\">4)</span> er deltager i et interessentskab.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> I øvrige tilfælde foretages en konkret vurdering efter stk. 1.</p>\r\n      <p class=\"TekstV\"><span class=\"Bold\">§ 3.</span> .....</p>\r\n      <p class=\"TekstV\"><span class=\"Bold\">§ 4.</span> En person, der - uden at være medejer - er ansat i ægtefællens virksomhed, anses kun for selvstændig erhvervsdrivende efter bestemmelserne i §§ 2 og 3, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> der er under 20 ansatte i virksomheden,</p>\r\n        <p class=\"Liste1\"><span class=\"Liste1Nr\" id=\"\">2)</span> pågældende er ansat i en overordnet stilling, eller</p>\r\n        <p class=\"Liste1\"><span class=\"Liste1Nr\" id=\"\">3)</span> pågældende er ansat på løn- og arbejdsvilkår, der afviger fra de vilkår, der ifølge overenskomst gælder for dette eller tilsvarende arbejde.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opgørelsen af antal ansatte efter stk. 1, nr. 1, medregnes kun ansatte i den virksomhed, hvor den pågældende er ansat, beskæftiget og aflønnet. Ejeren af virksomheden, og eventuelle medejere og disses ægtefæller medregnes ikke ved opgørelsen.</p>\r\n      <p class=\"TekstV\"><span class=\"Bold\">§ 5.</span> .....</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.</span></p>\r\n      <p class=\"TekstV\">.....</p>\r\n      <p class=\"TekstV\"><span class=\"Bold\">§ 2.</span> Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.</p>\r\n      <p class=\"TekstV\"><span class=\"Italic\">Stk. 2.</span> Beskæftigelsen anses altid for selvstændig virksomhed, hvis pågældende</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har ansat arbejdskraft,</p>\r\n        <p class=\"Liste1\"><span class=\"Liste1Nr\" id=\"\">2)</span> har overført beløb til beskatning som medarbejdende ægtefælle,</p>\r\n        <p class=\"Liste1\"><span class=\"Liste1Nr\" id=\"\">3)</span> har foretaget varelagernedskrivninger,</p>\r\n        <p class=\"Liste1\"><span class=\"Liste1Nr\" id=\"\">4)</span> har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende,</p>\r\n        <p class=\"Liste1\"><span class=\"Liste1Nr\" id=\"\">5)</span> er omfattet af en kollektiv overenskomst som arbejdsgiver eller er medlem af en arbejdsgiverorganisation, eller</p>\r\n        <p class=\"Liste1\"><span class=\"Liste1Nr\" id=\"\">6)</span> er omfattet af mindst 2 af forholdene i stk. 3.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Beskæftigelsen vil som udgangspunkt blive anset for selvstændig virksomhed, hvis pågældende</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> eller virksomheden er momsregistreret, eller ydelsen faktureres med tillæg af moms,</p>\r\n        <p class=\"Liste1\"><span class=\"Liste1Nr\" id=\"\">2)</span> skattemæssigt angiver over-/underskud af selvstændig virksomhed,</p>\r\n        <p class=\"Liste1\"><span class=\"Liste1Nr\" id=\"\">3)</span> på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller</p>\r\n        <p class=\"Liste1\"><span class=\"Liste1Nr\" id=\"\">4)</span> er deltager i et interessentskab.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> I øvrige tilfælde foretages en konkret vurdering efter stk. 1.</p>\r\n      <p class=\"TekstV\"><span class=\"Bold\">§ 3.</span> .....</p>\r\n      <p class=\"TekstV\"><span class=\"Bold\">§ 4.</span> En person, der uden at være medejer arbejder i ægtefællens virksomhed, anses kun for selvstændig erhvervsdrivende efter bestemmelserne i §§ 2 og 3, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> der er under 20 ansatte i virksomheden,</p>\r\n        <p class=\"Liste1\"><span class=\"Liste1Nr\" id=\"\">2)</span> pågældende har en overordnet stilling, eller</p>\r\n        <p class=\"Liste1\"><span class=\"Liste1Nr\" id=\"\">3)</span> pågældende har løn- og arbejdsvilkår, der afviger fra de vilkår, der ifølge overenskomst gælder for dette eller tilsvarende arbejde.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Ved opgørelsen af antal ansatte efter stk. 1, nr. 1, medregnes kun ansatte i den virksomhed, hvor den pågældende er beskæftiget og aflønnet. Ejeren af virksomheden, og eventuelle medejere og disses ægtefæller medregnes ikke ved opgørelsen.</p>\r\n      <p class=\"TekstV\"><span class=\"Bold\">§ 5.</span> .....</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2009"
        },
        {
            "displayName": "Accession",
            "displayValue": "W20081008825"
        },
        {
            "displayName": "Entydig dokumentidentifikation",
            "displayValue": "BE003401"
        },
        {
            "displayName": "Dato for indlæggelse",
            "displayValue": "20/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10088"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "06/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100427-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}