{
    "id": 48697,
    "title": "Bekendtgørelse om sløjfning af visse olietanke ",
    "documentTypeId": "60",
    "isSagsforlobPeriodValid": false,
    "shortName": "BEK nr 755 af 30/10/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om sløjfning af visse olietanke  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 6, nr. 6, § 11, stk. 2, § 45, stk. 3, og § 83, stk. 2, i lov  \r\n\r\n om miljøbeskyttelse, jfr. lovbekendtgørelse nr. 85 af 8. marts 1985 som  \r\n\r\n ændret ved lov nr. 329 af 4. juni 1986, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Nedgravede kugletanke til olieprodukter  \r\n\r\n produceret af firmaet AJVA-PLAST A/ S med produktionsnumrene 1400-6800 skal  \r\n\r\n sløjfes senest 12 år efter nedgravningen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Sløjfningen skal ske på en af følgende måder:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Tanken opgraves med tilhørende påfyldningsstuds. </LI>  \r\n\r\n<LI>2) Restindholdet i tanken fjernes, påfyldningsstudsen afmonteres og  \r\n\r\n tanken afblændes, således at påfyldning ikke kan finde sted. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Inden tanken sløjfes, skal grundejeren  \r\n\r\n skriftligt meddele kommunalbestyrelsen, hvorledes og hvornår arbejdet tænkes  \r\n\r\n udført, og arbejdet må derefter ikke udføres, før kommunalbestyrelsen  \r\n\r\n skriftligt har givet tilladelse til det. Kommunalbestyrelsen kan i den  \r\n\r\n forbindelse give forskrifter for den nærmere udførelse af arbejdet.  \r\n\r\n Kommunalbestyrelsen kan således bestemme, at en tank, der ønskes sløjfet som  \r\n\r\n angivet i § 2, nr. 2, skal fyldes med sand. Hvis kommunalbestyrelsen finder,  \r\n\r\n at bibeholdelsen af en tank, som ønskes sløjfet efter § 2, nr. 2, vil medføre  \r\n\r\n særlige farer for forurening af grundvandet, kan kommunalbestyrelsen  \r\n\r\n bestemme, at tanken skal graves op. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan bestemme, at  \r\n\r\n udgravninger efter opgravede tanke og hele eller delvise frigravninger af  \r\n\r\n tanke ikke må tilkastes, opgravede tanke ikke fjernes og tømte tanke ikke  \r\n\r\n fyldes, før kommunalbestyrelsen har besigtiget forholdene. </P>  \r\n\r\n<P CLASS=STK> <I>Stk. 3. </I> Har kommunalbestyrelsen ikke reageret senest 14  \r\n\r\n dage efter modtagelsen af grundejerens meddelelse efter stk. 1 eller senest  \r\n\r\n 14 dage efter sin bestemmelse om besigtigelse efter stk. 2, kan grundejeren  \r\n\r\n lade de pågældende arbejder udføre. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tanke, som omfattes af § 1, men hvis tilstand  \r\n\r\n blev fundet tilfredsstillende ved den undersøgelse, som Korrosionscentralen  \r\n\r\n ATV i 1985 foretog for Miljøstyrelsen af nedgravede AJVA-tanke i  \r\n\r\n Frederikssund og Søllerød kommuner, omfattes ikke af §§ 1-3. </P>  \r\n\r\n<P CLASS=STK> <I>Stk. 2. </I> Også andre tanke, der omfattes af § 1, kan  \r\n\r\n fritages for sløjfningspåbudet, hvis de opfylder krav, der fastsættes af  \r\n\r\n Prøvningsudvalget for Olietanke, jfr. bekendtgørelse nr. 358 af 8. juli 1981,  \r\n\r\n og opfylder forskrifterne for tankens nedgravning. Hvis grundejeren ønsker en  \r\n\r\n sådan fritagelse, må han på sin bekostning lade tanken undersøge af  \r\n\r\n Korrosionscentralen eller af en virksomhed, der er godkendt af  \r\n\r\n Korrosionscentralen. Godtgør undersøgelsen, at tanken opfylder  \r\n\r\n Prøvningsudvalgets krav og forskrifterne for nedgravning, skal  \r\n\r\n kommunalbestyrelsen meddele fritagelse for sløjfningen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Kommunalbestyrelsens afgørelser efter § 3, stk.  \r\n\r\n 1, og § 4, stk. 2, kan påklages til Miljøstyrelsen efter reglerne i  \r\n\r\n miljøbeskyttelseslovens kapitel 11. Miljøstyrelsen har den endelige  \r\n\r\n administrative afgørelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Overtrædelse af §§ 1-3 og af forskrifter, som  \r\n\r\n kommunalbestyrelsen meddeler i medfør af § 3, straffes med bøde, medmindre  \r\n\r\n højere straf er forskyldt efter den øvrige lovgivning. </P>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jfr. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bekendtgørelsen træder i kraft ved  \r\n\r\n offentliggørelsen i Lovtidende og finder anvendelse på forhold, der  \r\n\r\n eksisterede ved bekendtgørelsens ikrafttræden. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>MILJøMINISTERIET, DEN 30. OKTOBER 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>CHR. CHRISTENSEN </P>  \r\n\r\n<P CLASS=MINISTER ALIGN=RIGHT>/Erik Lindegaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1986"
        },
        {
            "displayName": "Accession",
            "displayValue": "B19860075505"
        },
        {
            "displayName": "Entydig dokumentidentifikation",
            "displayValue": "CM007500"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/07/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "755"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "30/10/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. D. 86-22001-26"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}