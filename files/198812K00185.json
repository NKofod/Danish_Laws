{
    "id": 110432,
    "title": "1988 LSF 185   FORSLAG TIL LOV OM ÆNDRING AF LOV OM SUNDHEDSVÆSENETS CENTRALSTYRELSE M.V.  ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 185",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 185 </P>  \r\n\r\n<P></P>  \r\n\r\n<P>Forslag til Lov om ændring af lov om sundhedsvæsenets centralstyrelse m.v.  \r\n\r\n</P>  \r\n\r\n<P></P>  \r\n\r\n<P>Fremsat af sundhedsministeren (Elsebeth Kock-Petersen) </P>  \r\n\r\n<P></P>  \r\n\r\n<P>den 18. januar 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 397 af 10. juni 1987 om sundhedsvæsenets centralstyrelse m.v.  \r\n\r\n foretages følgende ændringer: </P>  \r\n\r\n<P>1. <I>§ 16, stk. 1,</I> affattes således: </P>  \r\n\r\n<P>&#187;Patientklagenævnet består af en formand og et af sundhedsministeren  \r\n\r\n fastsat antal næstformænd og beskikkede medlemmer.&#171; </P>  \r\n\r\n<P>2. Efter <I>§ 16</I> indsættes: </P>  \r\n\r\n<P>&#187;§ 16 a. Sekretariatsbetjening af Nævnet varetages af  \r\n\r\n Sundhedsstyrelsen.&#171; </P>  \r\n\r\n<P>3. I <I>§ 17, nr. 1</I> ændres &#187;een af næstformændene&#171; til:  \r\n\r\n &#187;en næstformand.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. september 1989. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Lovforslagets indhold </P>  \r\n\r\n<P>Ved lovforslaget skabes mulighed for en udvidelse af antallet af  \r\n\r\n næstformænd i Patientklagenævnet. Endvidere fastlægges at  \r\n\r\n sekretariatsbetjening af nævnet fremover varetages af Sundhedsstyrelsen. </P>  \r\n\r\n<P>2. Lovforslagets hovedformål </P>  \r\n\r\n<P>Formålet med lovforslaget er at rationalisere og effektivisere  \r\n\r\n tilrettelæggelsen af patientklagesagsbehandlingen ved at udvide antallet af  \r\n\r\n næstformænd i Patientklagenævnet og ved at overføre nævnets  \r\n\r\n sekretariatsbetjening til Sundhedsstyrelsen. Således undgås administrativt  \r\n\r\n dobbeltarbejde. Forslaget er et led i arbejdet med at nedbringe den stigende  \r\n\r\n ventetid ved behandling af klagesager. </P>  \r\n\r\n<P>Hensigten med lovforslaget er endvidere at bevare Patientklagenævnets  \r\n\r\n uafhængighed, samt at etablere en mere direkte adgang for nævnet til at  \r\n\r\n sikre, at et afbalanceret lægefagligt grundlag for nævnets afgørelser er til  \r\n\r\n stede. </P>  \r\n\r\n<P>3. Lovforslagets baggrund og gældende regler </P>  \r\n\r\n<P>3.1. Ved lov nr. 397 af 10. juni 1987 om sundhedsvæsenets centralstyrelse  \r\n\r\n m.v. ændredes den dagældende administrative behandling af patientklagesager,  \r\n\r\n idet der fra 1. januar 1988 blev oprettet et administrativt uafhængigt nævn -  \r\n\r\n kaldet Sundhedsvæsenets Patientklagenævn - som træffer endelig afgørelse i  \r\n\r\n klager over den faglige virksomhed, som udøves af personer indenfor  \r\n\r\n sundhedsvæsenet. </P>  \r\n\r\n<P>Formålet med ændringen af patientklagesagsbehandlingen var at styrke  \r\n\r\n patienternes retssikkerhed og tillid til klagesystemet ved at henlægge  \r\n\r\n afgørelsen af klager til et nævn, bestående både af lægmænd og af juridisk og  \r\n\r\n faglig ekspertise. </P>  \r\n\r\n<P>Til nævnet blev knyttet et mindre sekretariat, som efter modtagelse af en  \r\n\r\n klage foranlediger, at denne nærmere undersøges af Sundhedsstyrelsen, ligesom  \r\n\r\n sekretariatet forbereder sagsforelæggelse for nævnet, deltager i nævnsmøder  \r\n\r\n og i øvrigt varetager sædvanlige administrative opgaver for nævnet, jf.  \r\n\r\n Sundhedsministeriets bekendtgørelse nr. 257 af 19. april 1988 om  \r\n\r\n forretningsorden for Sundhedsvæsenets Patientklagenævn. </P>  \r\n\r\n<P>Ved oprettelsen af nævnet forudsattes, at nævnet skulle træffe afgørelse i  \r\n\r\n ca. 900-1.000 klagesager årligt, samt at der på hvert nævnsmøde (ca. 40  \r\n\r\n årligt) kunne behandles ca. 20 sager. </P>  \r\n\r\n<P>3.2. Det har senere vist sig, at antallet af klagesager er blevet noget  \r\n\r\n større og sagerne har i øvrigt vist sig mere komplicerede end forventet,  \r\n\r\n ligesom der ved nævnets oprettelse beroede et større antal sager i  \r\n\r\n Sundhedsstyrelsen, som ikke var færdigekspederet før 1. januar 1988, og som  \r\n\r\n derfor overgik til Patientklagenævnets behandling. </P>  \r\n\r\n<P>Patientklagenævnet har således i 1988 modtaget 1.263 sager, hvoraf 1.093  \r\n\r\n skal nævnsbehandles. Derudover har nævnet pr. 1. januar 1988 overtaget ca.  \r\n\r\n 1.050 ikke-færdigekspederede sager fra Sundhedsstyrelsen. </P>  \r\n\r\n<P>Nævnet har i 1988 afholdt 36 møder og behandlet gennemsnitligt 16 sager  \r\n\r\n pr. møde. </P>  \r\n\r\n<P>Med det øgede sagsantal vil der blive lagt en større arbejdsbyrde på  \r\n\r\n formand/næstformænd. </P>  \r\n\r\n<P>For at undgå at det juridiske formandsskab skal blive en  \r\n\r\n &#187;flaskehals&#171; i sagsbehandlingen, må antallet af næstformænd derfor  \r\n\r\n kunne forøges ud over de 2, der er fastsat i lovens § 16, stk. 1, og  \r\n\r\n tilpasses det aktuelle behov. </P>  \r\n\r\n<P>3.3. Ved oprettelsen af Patientklagenævnet blev det endvidere forudsat, at  \r\n\r\n forberedelsen af klagesager skal foregå i et samspil mellem  \r\n\r\n Patientklagenævnets særlige sekretariat og Sundhedsstyrelsen, som i øvrigt  \r\n\r\n varetager det løbende tilsyn med sundhedspersonalet. Endvidere blev der lagt  \r\n\r\n vægt på at undgå dobbeltarbejde, og det er derfor i centralstyrelseslovens §  \r\n\r\n 19, stk. 1 fastsat, at nævnet skal indhente en udtalelse fra  \r\n\r\n Sundhedsstyrelsen, forinden nævnet træffer afgørelse i en sag. </P>  \r\n\r\n<P>Erfaringerne fra det første år efter nævnets oprettelse har imidlertid  \r\n\r\n vist, at den gældende administrative ordning med en særskilt  \r\n\r\n sekretariatsbetjening af nævnet via et mindre sekretariat og  \r\n\r\n forberedelse/undersøgelse af sagerne via Sundhedsstyrelsen er mere tids- og  \r\n\r\n ressourcekrævende end forventet, ligesom et vist dobbeltarbejde særligt i  \r\n\r\n forbindelse med bl.a. visitation (rette modtagelse og videresendelse) af  \r\n\r\n klagesagerne og forberedelse til nævnsforelæggelse ikke har kunnet undgås.  \r\n\r\n Der har endvidere vist sig at være behov for, at nævnsmedlemmerne umiddelbart  \r\n\r\n kan stille og få besvaret uddybende spørgsmål vedrørende undersøgelsen af den  \r\n\r\n enkelte klagesag. </P>  \r\n\r\n<P>Med lovforslaget henlægges sekretariatsbetjeningen af nævnet derfor  \r\n\r\n direkte til Sundhedsstyrelsen, hvorved der opnås en rationaliseringsgevinst  \r\n\r\n til nedbringelse af klagesagsbehandlingstiden. Rationaliseringen består i, at  \r\n\r\n dobbeltadministration kan afvikles, at den viden, som Sundhedsstyrelsen  \r\n\r\n sidder inde med om de enkelte klagesager, bedre kan udnyttes, samt at  \r\n\r\n sagsbehandlingen kan tilrettelægges, så den svarer til nævnets behov. </P>  \r\n\r\n<P>Hertil kommer, at der ved etablering af en tættere kontakt mellem  \r\n\r\n klageinstansen og den rådgivende/tilsynsførende myndighed for personer  \r\n\r\n indenfor sundhedsvæsenet, forventes skabt en større gensidig forståelse for  \r\n\r\n de forhold, som giver anledning til at patienter klager, hvilket igen  \r\n\r\n forventes at give sig udslag i den praksis og de regler, som  \r\n\r\n Sundhedsstyrelsen som tilsynsmyndighed fastlægger for medicinalpersoners  \r\n\r\n faglige virksomhed. </P>  \r\n\r\n<P>Retningslinierne for samarbejdet mellem nævnet og Sundhedsstyrelsen  \r\n\r\n fastlægges i nævnets forretningsorden. </P>  \r\n\r\n<P>Nævnets administrative uafhængighed, herunder uafhængighed af en klagers  \r\n\r\n påstande eller af Sundhedsstyrelsens udtalelse, samt nævnets  \r\n\r\n afgørelsesmuligheder ændres ikke, jf. centralstyrelseslovens §§ 13 og 14,  \r\n\r\n ligesom nævnet fortsat efter lovens § 21 skal afgive en årlig redegørelse til  \r\n\r\n sundhedsministeren om nævnets virksomhed. </P>  \r\n\r\n<P>Sundhedsstyrelsen vil i øvrigt for sit vedkommende til effektivisering af  \r\n\r\n klagesagsbehandlingen foretage en række administrative omlægninger af  \r\n\r\n styrelsens patientklagesagsbehandling, hvorved styrelsens &#187;produktion af  \r\n\r\n klagesager&#171; forventes væsentligt forøget. </P>  \r\n\r\n<P>4. Økonomiske og administrative konsekvenser </P>  \r\n\r\n<P>Et væsentligt mål med lovforslaget er en nedsættelse af  \r\n\r\n sagsbehandlingstiden for klagesager, som for tiden er gennemsnitlig 12 til 18  \r\n\r\n måneder til anslået 8 til 12 måneder. </P>  \r\n\r\n<P>Som konsekvens af lovforslaget forventes antallet af næstformænd i nævnet  \r\n\r\n umiddelbart udvidet fra 2 til 4. </P>  \r\n\r\n<P>Herved er lagt til grund, at der ved en anslået gennemsnitlig  \r\n\r\n sagsbehandlingstid på 8 til 12 måneder må afholdes 60 nævnsmøder årligt med  \r\n\r\n behandling af ca. 20 sager pr. møde. </P>  \r\n\r\n<P>Ved nedlæggelse af Patientklagenævnets sekretariat overføres de på  \r\n\r\n finanslov 1989 (§ 30.06.06) til sekretariatet knyttede 4,5 årsværk, svarende  \r\n\r\n til lønudgifter på årligt kr. 1,2 mill., til Sundhedsstyrelsen. Styrelsen  \r\n\r\n forudsættes herefter ved rationalisering og omlægning af  \r\n\r\n klagesagsbehandlingen væsentligt at kunne forøge &#187;produktionen af  \r\n\r\n klagesager&#171;, på kortere sigt anslået til 1.200 sager årligt. </P>  \r\n\r\n<P>Nævnssekretariatets øvrige bevilling på dels kr. 0,4 mill. til honorering  \r\n\r\n af nævnsmedlemmerne og merarbejdsbetaling til formændene, dels kr. 1,8 mill.  \r\n\r\n til ydelse af diæter og rejsegodtgørelse til nævnsmedlemmer samt til  \r\n\r\n sekretariatets drift i øvrigt, overføres ligeledes til Sundhedsstyrelsen.  \r\n\r\n</P>  \r\n\r\n<P>Lovforslagets gennemførelse frigiver ingen ressourcer, idet  \r\n\r\n rationaliseringsgevinsten i det hele anvendes til effektivisering af  \r\n\r\n patientklagesagsbehandlingen og dermed nedsættelse af sagsbehandlingstiden.  \r\n\r\n</P>  \r\n\r\n<P>Udgifterne til oplysningsvirksomhed i forbindelse med  \r\n\r\n sekretariatsomlægningen forventes at udgøre ca. kr. 100.000. </P>  \r\n\r\n<P>De anslåede merudgifter vil blive afholdt indenfor Sundhedsministeriets  \r\n\r\n ramme. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1. </P>  \r\n\r\n<P>Bestemmelsen i § 16, stk. 1 ophæver den hidtidige binding på antallet af  \r\n\r\n næstformænd (2) i Patientklagenævnet og giver mulighed for, at antallet af  \r\n\r\n næstformænd administrativt fastsættes af sundhedsministeren udfra en konkret  \r\n\r\n behovsvurdering. </P>  \r\n\r\n<P>Til nr. 2. </P>  \r\n\r\n<P>Ved den nye bestemmelse i § 16 a fastslås, at ansvaret for  \r\n\r\n sekretariatsbetjeningen af Patientklagenævnet overføres til  \r\n\r\n Sundhedsstyrelsen. </P>  \r\n\r\n<P>I øvrigt henvises om denne bestemmelse til de almindelige bemærkninger.  \r\n\r\n</P>  \r\n\r\n<P>Til § 2 </P>  \r\n\r\n<P>Efter vedtagelsen af lovforslaget vil den administrative tilrettelæggelse  \r\n\r\n af samarbejdet mellem Sundhedsstyrelsen og Patientklagenævnet kræve nogen  \r\n\r\n forberedelse, herunder ændring af Patientklagenævnets forretningsorden,  \r\n\r\n hvorfor det skønnes nødvendigt, at overførslen af Patientklagenævnets  \r\n\r\n sekretariatsbetjening til Sundhedsstyrelsen først finder sted nogle måneder  \r\n\r\n efter lovens forventede vedtagelse. Loven foreslås derfor sat i kraft den 1.  \r\n\r\n september 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00185"
        },
        {
            "displayName": "Entydig dokumentidentifikation",
            "displayValue": "CL004308"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "185"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}