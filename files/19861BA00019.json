{
    "id": 106133,
    "title": "1986 BSF 19   FORSLAG TIL FOLKETINGSBESLUTNING OM OPHÆVELSE AF FORHOLDSORDREN ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 19 </P>  \r\n\r\n<P></P>  \r\n\r\n<P>Forslag til folketingsbeslutning om ophævelse af forholdsordren </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Tinning (VS) Hanne  \r\n\r\n Thanning Jacobsen (SF) Gert Petersen (SF) Thoft (SF) </P>  \r\n\r\n<P></P>  \r\n\r\n<P>den 28. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at ophæve anordningen om </P>  \r\n\r\n<P>forholdsordre for det militære forsvar under krig og ved angreb på </P>  \r\n\r\n<P>landet og i stedet udarbejde regler, der sikrer, at en eventuel </P>  \r\n\r\n<P>beslutning om danske militære enheders optagelse af kamp træffes </P>  \r\n\r\n<P>af de politisk ansvarlige myndigheder og på en sådan måde, at </P>  \r\n\r\n<P>beslutning om egentlig krigsførelse kun kan træffes efter </P>  \r\n\r\n<P>Folketingets godkendelse. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I anordning nr. 63 af 6. marts 1952, som ændret ved anordning nr. 130 </P>  \r\n\r\n<P>af 26. april 1961, er der givet det danske militær forholdsordre </P>  \r\n\r\n<P>om i tilfælde af angreb på dansk territorium eller på dansk </P>  \r\n\r\n<P>militær enhed ufortøvet at optage kampen, uden at ordre afventes </P>  \r\n\r\n<P>eller søges indhentet, også i tilfælde, hvor der ikke foreligger </P>  \r\n\r\n<P>krigserklæring eller krigstilstand (se anordningerne, der er </P>  \r\n\r\n<P>optrykt som bilag). </P>  \r\n\r\n<P>Disse bestemmelser indeholder en overordentlig vidtrækkende </P>  \r\n\r\n<P>bemyndigelse til de kommanderende militærchefer og kan bruges til </P>  \r\n\r\n<P>at iværksætte mobilisering, omfattende krigsførelse, bekæmpelse af </P>  \r\n\r\n<P>5. kolonnevirksomhed osv., uden at der er truffet beslutning herom </P>  \r\n\r\n<P>af regering og Folketing. </P>  \r\n\r\n<P>Bestemmelserne giver endvidere militæret beføjelser til at </P>  \r\n\r\n<P>intensivere krigsførelsen uden at adlyde ordrer (om det modsatte), </P>  \r\n\r\n<P>der er udstedt af forfatningsmæssige myndigheder, hvis disse er </P>  \r\n\r\n<P>taget til fange eller af fjenden på anden måde er sat ud af </P>  \r\n\r\n<P>funktion. </P>  \r\n\r\n<P>Alle til rådighed stående midler skal sættes ind i kampen, der skal </P>  \r\n\r\n<P>føres med &#187;største energi&#171;, og kampen skal fortsættes,  \r\n\r\n &#187;selv om </P>  \r\n\r\n<P>fjenden truer med repressalier for at bevæge vore styrker til </P>  \r\n\r\n<P>overgivelse&#171;. </P>  \r\n\r\n<P>Baggrunden for denne anordning er helt klart ønsket om at undgå en </P>  \r\n\r\n<P>&#187;9. april-situation&#171; (&#187;Aldrig mere en 9. april&#171;), hvor  \r\n\r\n Danmark </P>  \r\n\r\n<P>angribes af en stormagt, men hvor modstand ikke - eller stort set </P>  \r\n\r\n<P>ikke - ydes, fordi de politiske myndigheder ikke ønsker dette </P>  \r\n\r\n<P>eller ikke træffer beslutning herom. </P>  \r\n\r\n<P>Men uanset hvad man end kan mene om begivenhederne op til den 9. </P>  \r\n\r\n<P>april 1940, så er situationen fortsat den, at Danmark ikke med </P>  \r\n\r\n<P>held militært vil kunne forsvare sig imod en stormagt, der er fast </P>  \r\n\r\n<P>besluttet på at gennemføre angrebet. En forholdsordre, der med </P>  \r\n\r\n<P>automatik fører Danmark ud i denne kamp, er rent ud selvmorderisk </P>  \r\n\r\n<P>og vil medføre ufattelige ødelæggelser, selv hvis konflikten kunne </P>  \r\n\r\n<P>begrænses til konventionel krigsførelse, hvilket er en yderst </P>  \r\n\r\n<P>tvivlsom forudsætning. Forslagsstillerne siger nej til selvmordet </P>  \r\n\r\n<P>som forsvarsmetode. </P>  \r\n\r\n<P>Hertil kommer, at denne automatik uvægerligt med den nuværende </P>  \r\n\r\n<P>NATO-militærordning m.v. vil føre ud i en situation, hvor </P>  \r\n\r\n<P>stormagternes styrker vil kæmpe imod hinanden på det lille danske </P>  \r\n\r\n<P>territorium, hvilket ikke alene vil have de mest uoverskueligt </P>  \r\n\r\n<P>tragiske konsekvenser for den danske civilbefolkning, men efter al </P>  \r\n\r\n<P>sandsynlighed også vil eskalere til atomkrig og dermed den sidste </P>  \r\n\r\n<P>krig i verdenshistorien. </P>  \r\n\r\n<P>Dette skal ses i sammenhæng med, at risikoen for et isoleret </P>  \r\n\r\n<P>stormagtsangreb på Danmark i dag er forsvindende lille. Uanset </P>  \r\n\r\n<P>hvordan Danmark i dag tilrettelægger sin udenrigs- og </P>  \r\n\r\n<P>sikkerhedspolitik (herunder om Danmark vælger NATO, </P>  \r\n\r\n<P>atomvåbenfrihed eller neutralitet), så vil dette ikke ændre </P>  \r\n\r\n<P>magtfordelingen i Europa, således som den blev fastlagt med </P>  \r\n\r\n<P>Yalta-aftalerne. Denne magtfordeling er siden krigen blevet </P>  \r\n\r\n<P>respekteret af stormagterne, og ingen stormagt ville risikere sin </P>  \r\n\r\n<P>egen sikkerhed ved at gøre et isoleret forsøg på at ændre denne </P>  \r\n\r\n<P>magtfordeling i Europa, ej heller gennem angreb på neutrale </P>  \r\n\r\n<P>stater. </P>  \r\n\r\n<P>På længere sigt kan denne magtfordeling kun ændres gennem de militære </P>  \r\n\r\n<P>magtblokkes gradvise opløsning og gennem et stadigt større </P>  \r\n\r\n<P>lavspændingsområde og neutralt område ned gennem Europa. </P>  \r\n\r\n<P>En ophævelse af forholdsordren og andre skridt, som sikrer, at det </P>  \r\n\r\n<P>danske militær ikke automatisk inddrages i en optrapning, vil </P>  \r\n\r\n<P>således ikke mindske Danmarks sikkerhed eller på nogen måde øge </P>  \r\n\r\n<P>risikoen for et militært angreb på Danmark. Tværtimod vil et </P>  \r\n\r\n<P>sådant skridt netop sammen med andre skridt kunne virke til at </P>  \r\n\r\n<P>hindre optrapning og til i en krisesituation at sikre tid og </P>  \r\n\r\n<P>politisk handlekraft til at opnå politiske løsninger, mens tid er. </P>  \r\n\r\n<P>I en krisesituation vil det være særlig afgørende at hindre, at </P>  \r\n\r\n<P>grænseepisoder eller f.eks. episoder i Østersøen får lov til at </P>  \r\n\r\n<P>udvikle sig ukontrolleret. </P>  \r\n\r\n<P>I forholdsordren pålægges det ligefrem de militære chefer, at de i </P>  \r\n\r\n<P>sådanne situationer skal søge kampen vendt fra forsvar til angreb! </P>  \r\n\r\n<P>I denne situation - på overgangen mellem krise og krig - kunne det </P>  \r\n\r\n<P>endog tænkes, at sådanne danske handlinger kunne være af afgørende </P>  \r\n\r\n<P>betydning for, om krisen eskalerer eller ej. Østersøområdet vil </P>  \r\n\r\n<P>være et særdeles følsomt område i tilfælde af en generel europæisk </P>  \r\n\r\n<P>krisesituation. </P>  \r\n\r\n<P>Det drejer sig i denne situation om at sikre så mange politiske </P>  \r\n\r\n<P>kontaktmuligheder, nedtrapningsmuligheder osv. som overhovedet </P>  \r\n\r\n<P>tænkeligt. Forholdsordren og den militære tankegang, som ligger i </P>  \r\n\r\n<P>hele NATO-forsvarets offensive karakter, går i den stik modsatte </P>  \r\n\r\n<P>retning. </P>  \r\n\r\n<P>Det må netop i den situation være en dansk opgave at søge at &#187;holde  \r\n\r\n</P>  \r\n\r\n<P>isen åben&#171;, at kæmpe for at bevare de politiske handlemuligheder.  \r\n\r\n</P>  \r\n\r\n<P>Forholdsordren er i direkte modstrid med sådanne bestræbelser, ja </P>  \r\n\r\n<P>den ligefrem sikrer, at situationen hurtigst muligt bringes ud af </P>  \r\n\r\n<P>de politiske myndigheders kontrol, at de politiske midler hurtigst </P>  \r\n\r\n<P>muligt erstattes af de militære! </P>  \r\n\r\n<P>I stedet for den nuværende forholdsordre må det derfor være oplagt, </P>  \r\n\r\n<P>at alle danske militære enheder i en skærpet krisesituation må </P>  \r\n\r\n<P>pålægges at optræde defensivt og søge tilbagetrækning frem for </P>  \r\n\r\n<P>kamp og herunder først og fremmest søge ordre fra de politiske </P>  \r\n\r\n<P>myndigheder. </P>  \r\n\r\n<P>Så længe Danmark har den nuværende militærordning, der grundlæggende </P>  \r\n\r\n<P>bygger på den absurde tanke om et egentligt militært forsvar af </P>  \r\n\r\n<P>Danmark imod en stormagt, vil det naturligvis være umuligt at </P>  \r\n\r\n<P>nægte de militære enheder retten til et selvforsvar under </P>  \r\n\r\n<P>tilbagetrækning. Man kan ikke sende soldater i felten og kræve, at </P>  \r\n\r\n<P>de ikke må forsvare sig under tilbagetrækningen. Derfor må de </P>  \r\n\r\n<P>regler, der skal erstatte den bestående forholdsordre, </P>  \r\n\r\n<P>selvfølgelig også indeholde en selvstændig kompetence til </P>  \r\n\r\n<P>styrkerne om iværksættelse af kamphandlinger, som kan begrundes ud </P>  \r\n\r\n<P>fra hensynet til selvforsvar under tilbagetrækning/ undvigelse, </P>  \r\n\r\n<P>indtil en politisk beslutning om en eventuel anden optræden er </P>  \r\n\r\n<P>truffet. Men sigtet er naturligvis at minimere kampen. </P>  \r\n\r\n<P>Dette indebærer, at hele NATO-tankegangen om det &#187;fremskudte </P>  \r\n\r\n<P>forsvar&#171; bliver stærkt svækket. </P>  \r\n\r\n<P>Når alle bestræbelser skal gå ud på at sikre en politisk løsning </P>  \r\n\r\n<P>(dvs. at undgå krig), kan man naturligvis ikke lade det </P>  \r\n\r\n<P>nordtysk-danske NATO-forsvar indlede sin planlagte optrapning af </P>  \r\n\r\n<P>den militære situation. </P>  \r\n\r\n<P>Fastholdelsen af den politiske beslutningsproces vil betyde, at den </P>  \r\n\r\n<P>militære reaktionstid forøges, og NATO-forsvaret vil således kun </P>  \r\n\r\n<P>kunne reagere efter en tænkepause i modsætning til de nugældende </P>  \r\n\r\n<P>planer, der betyder omgående militær reaktion og dermed selvmord. </P>  \r\n\r\n<P>Til gengæld får de politiske løsningsmuligheder en anelse større </P>  \r\n\r\n<P>spillerum. Freden får en lidt større chance. </P>  \r\n\r\n<P>Bilag </P>  \r\n\r\n<P>Nr. 63 </P>  \r\n\r\n<P>6. marts </P>  \r\n\r\n<P>Anordning om forholdsordre for det militære forsvar ved angreb på </P>  \r\n\r\n<P>landet og under krig </P>  \r\n\r\n<P>VI FREDERIK DEN NIENDE, af Guds Nåde Konge til Danmark, de Venders og </P>  \r\n\r\n<P>Goters, Hertug til Slesvig, Holsten, Stormarn, Ditmarsken, </P>  \r\n\r\n<P>Lauenborg og Oldenborg, </P>  \r\n\r\n<P>Gør vitterligt: I tilfælde af angreb på dansk territorium eller på </P>  \r\n\r\n<P>dansk militær enhed uden for dansk territorium skal de angrebne </P>  \r\n\r\n<P>styrker ufortøvet optage kampen uden at ordre afventes eller søges </P>  \r\n\r\n<P>indhentet, selv om krigserklæring eller krigstilstand ikke er de </P>  \r\n\r\n<P>pågældende chefer bekendt. </P>  \r\n\r\n<P>Dersom forsvarets styrker ikke inden angrebet er bragt op på fuld </P>  \r\n\r\n<P>krigsstyrke, er ethvert angreb på Danmark ude fra eller på dets </P>  \r\n\r\n<P>forfatningsmæssige myndigheder at betragte som ordre til </P>  \r\n\r\n<P>mobilisering. </P>  \r\n\r\n<P>Hjemmeværnet møder uopholdeligt som bestemt ved &#187;Hjemmeværnet på </P>  \r\n\r\n<P>plads&#171;. </P>  \r\n\r\n<P>Der må forventes ved krigsudbrud og under krigstilstand at ville </P>  \r\n\r\n<P>fremkomme falske ordrer og meddelelser til befolkningen og til </P>  \r\n\r\n<P>mobiliserende eller kæmpende styrker. </P>  \r\n\r\n<P>Ordrer om ikke at mobilisere eller ikke at gøre modstand eller </P>  \r\n\r\n<P>afbryde påbegyndt mobilisering eller kamp må derfor ikke adlydes, </P>  \r\n\r\n<P>før der foreligger fornøden vished for, at ordren er udstedt af </P>  \r\n\r\n<P>dertil kompetent myndighed. </P>  \r\n\r\n<P>Ordrer fra forfatningsmæssige myndigheder, der er taget til fange, </P>  \r\n\r\n<P>eller som af fjenden er sat ud af funktion på anden måde, skal </P>  \r\n\r\n<P>ikke adlydes. </P>  \r\n\r\n<P>Angrebne enheder eller enheder i nærheden af angrebne enheder sætter </P>  \r\n\r\n<P>uden at afvente ordre omgående alle til rådighed stående midler </P>  \r\n\r\n<P>ind i kampen. Isolerede styrker skal, under energiske forsøg på at </P>  \r\n\r\n<P>sinke fjendens fremrykning mest muligt og tilføje ham størst </P>  \r\n\r\n<P>mulige tab, søge forbindelse med andre kæmpende danske eller </P>  \r\n\r\n<P>allierede enheder. </P>  \r\n\r\n<P>Kampen skal, selv om styrkerne kæmper isoleret, føres med største </P>  \r\n\r\n<P>energi for herved at skaffe tid til at organisere styrker i eller </P>  \r\n\r\n<P>uden for området. </P>  \r\n\r\n<P>Kampen skal fortsættes, selv om fjenden truer med repressalier for </P>  \r\n\r\n<P>at bevæge vore styrker til overgivelse. Bliver det uomgængelig </P>  \r\n\r\n<P>nødvendigt at opgive et landområde til fjenden, skal styrkerne </P>  \r\n\r\n<P>gøre, hvad der er muligt for at nå frem til forsvarskampen på </P>  \r\n\r\n<P>andre frontafsnit. </P>  \r\n\r\n<P>Chefer for landsdelskommandoer, regioner, regimenter, selvstændige </P>  \r\n\r\n<P>afdelinger, marinekommandoer, -distrikter, basiskommandoer m.fl. </P>  \r\n\r\n<P>træffer, når angreb er erkendt, alle foranstaltninger til at </P>  \r\n\r\n<P>forøge deres enheders fredsstyrke i overensstemmelse med de </P>  \r\n\r\n<P>gældende bestemmelser, og søger snarest kampen vendt fra forsvar </P>  \r\n\r\n<P>til angreb. </P>  \r\n\r\n<P>5. kolonnevirksomhed skal bekæmpes. Politiet vil på dette område </P>  \r\n\r\n<P>bistå de militære myndigheder. </P>  \r\n\r\n<P>Våben og andet krigsmateriel må aldrig falde i fjendens hånd i </P>  \r\n\r\n<P>brugbar stand. </P>  \r\n\r\n<P>Befalingsmænd, mather og værnepligtige af hær, søværn, flyvevåben, </P>  \r\n\r\n<P>korps m.fl., - hvadenten de er tjenstgørende, afskedigede (endnu </P>  \r\n\r\n<P>mødepligtige ved mobilisering), hjemkommanderede eller hjemsendte </P>  \r\n\r\n<P>- skal, når angreb på Danmark erfares, ufortøvet og uden at </P>  \r\n\r\n<P>afvente ordre om mobilisering give møde som befalet ved </P>  \r\n\r\n<P>designeringsskrivelse eller på den i soldaterbogen (orlogsbogen) </P>  \r\n\r\n<P>indklæbede røde mødebefaling. </P>  \r\n\r\n<P>Såfremt landet bliver delvis besat af angriberen, skal alle, der </P>  \r\n\r\n<P>ikke kan nå frem til deres egen afdeling, tilslutte sig andre </P>  \r\n\r\n<P>kæmpende danske eller allierede enheder. </P>  \r\n\r\n<P>Af det personel af værnene, der er overført til hjemmeværnet, skal </P>  \r\n\r\n<P>de, der i fredstid er iklædt og udrustet, møde som bestemt ved </P>  \r\n\r\n<P>&#187;Hjemmeværnet på plads&#171;. Det øvrige personel af værnene, der er  \r\n\r\n</P>  \r\n\r\n<P>overført til hjemmeværnet, skal derimod afvente nærmere ordre. </P>  \r\n\r\n<P>Anordning nr. 405 af 27. september 1951 sættes herved ud af kraft. </P>  \r\n\r\n<P>Hvorefter alle vedkommende sig har at rette. </P>  \r\n\r\n<P>Givet på Amalienborg, den 6. marts 1952. </P>  \r\n\r\n<P>Under Vor Kongelige Hånd og Segl. </P>  \r\n\r\n<P>Frederik R. </P>  \r\n\r\n<P>(L.S.) </P>  \r\n\r\n<P>Harald Petersen </P>  \r\n\r\n<P>26. april 1961 </P>  \r\n\r\n<P>Nr. 130 </P>  \r\n\r\n<P>Anordning om ændringer i anordning om forholdsordre for det </P>  \r\n\r\n<P>militære forsvar ved angreb på landet og under krig. </P>  \r\n\r\n<P>VI FREDERIK DEN NIENDE, af Guds Nåde Konge til Danmark, de Venders og </P>  \r\n\r\n<P>Goters, Hertug til Slesvig, Holsten, Stormarn, Ditmarsken, </P>  \r\n\r\n<P>Lauenborg og Oldenborg, gør vitterligt: </P>  \r\n\r\n<P>I anordning nr. 63 af 6. marts 1952 om forholdsordre for det militære </P>  \r\n\r\n<P>forsvar ved angreb på landet og under krig fastsættes herved </P>  \r\n\r\n<P>følgende ændringer: </P>  \r\n\r\n<P>Stk. 10 affattes således: </P>  \r\n\r\n<P>&#187;Chefer for enheder m.fl. træffer, når angreb er erkendt, alle </P>  \r\n\r\n<P>foranstaltninger til at forøge deres enheders fredsstyrke i </P>  \r\n\r\n<P>overensstemmelse med de gældende bestemmelser og søger snarest </P>  \r\n\r\n<P>kampen vendt fra forsvar til angreb.&#171; </P>  \r\n\r\n<P>Stk. 13 affattes således: </P>  \r\n\r\n<P>&#187;Militært personel - hvad enten det er tjenstgørende, afskediget (men  \r\n\r\n</P>  \r\n\r\n<P>endnu mødepligtigt ved mobilisering), hjemkommanderet eller </P>  \r\n\r\n<P>hjemsendt - skal, når angreb på Danmark erfares, ufortøvet og uden </P>  \r\n\r\n<P>at afvente ordre ved mobilisering give møde som befalet ved </P>  \r\n\r\n<P>designeringsskrivelse eller på den i soldaterbogen (orlogsbogen) </P>  \r\n\r\n<P>indklæbede røde eller gule mødebefaling.&#171; </P>  \r\n\r\n<P>Givet på Christiansborg Slot, den 26. april 1961. </P>  \r\n\r\n<P>Under Vor Kongelige Hånd og Segl. </P>  \r\n\r\n<P>Frederik R. </P>  \r\n\r\n<P>Poul Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00019"
        },
        {
            "displayName": "Entydig dokumentidentifikation",
            "displayValue": "CL004957"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}