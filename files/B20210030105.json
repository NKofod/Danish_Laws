{
    "id": 220946,
    "title": "Bekendtgørelse om fravigelse af regler på boligområdet som følge af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 301 af 27/02/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om fravigelse af regler på boligområdet som følge af covid-19</p>\r\n<p class=\"Indledning2\">I medfør af § 44, stk. 1 og 2, i lov om almene boliger m.v., jf. lovbekendtgørelse nr. 1203 af 3. august 2020, som ændret ved lov nr. 285 af 27. februar 2021, og § 75, stk. 1, i lov om boligbyggeri, jf. lovbekendtgørelse nr. 903 af 18. august 2011, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Formål</span>\r\n   </span>\r\n</p>\r\n<p class=\"Paragraf\" id=\"id51e4fcb3-76a8-4ae4-9b57-507ad45f2671\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Formålet med denne bekendtgørelse er at tage højde for følgerne af foranstaltninger iværksat i forbindelse med håndtering af covid-19.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id52bff700-6e0c-47ea-b805-dc28d522b653\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Bekendtgørelsen finder anvendelse på boliger, som er reguleret i lov om almene boliger m.v. og lov om boligbyggeri.</p>\r\n<p class=\"Stk2\">\r\n   <span class=\"StkNr\" id=\"iddfac4b0d-690f-4993-8093-3bddfdc5dbed\">Stk. 2.</span> Bestemmelser fastsat i denne bekendtgørelse går forud for bestemmelser fastsat i reguleringen efter love og tilhørende bekendtgørelse nævnt i stk. 1.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Lov om almene boliger m.v.</span>\r\n   </span>\r\n</p>\r\n<p class=\"Paragraf\" id=\"iddc112d1b-3cab-4e3b-ab5d-57db362206b4\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> En boligorganisation med eller uden almene boligafdelinger kan udskyde et ordinært repræsentantskabsmøde eller en ordinær generalforsamling uanset fristen fastsat i vedtægten for boligorganisationen, når forbud mod større forsamlinger udstedt af sundhedsministeren forhindrer afholdelse af mødet. Ordinært repræsentantskabsmøde eller ordinær generalforsamling skal uden unødigt ophold indkaldes med den frist, der fremgår af vedtægten for boligorganisationen, når forsamlingsforbuddet ikke længere er en forhindring.</p>\r\n<p class=\"Stk2\">\r\n   <span class=\"StkNr\" id=\"idc121a091-ef61-46f8-a5c5-1f174fdaa045\">Stk. 2.</span> Det godkendte årsregnskab skal sammen med bestyrelsens årsberetning, revisors beretning og udskrift af revisionsprotokol uden unødigt ophold indsendes til kommunalbestyrelsen til gennemgang efter afholdelse af ordinært repræsentantskabsmøde eller ordinær generalforsamling, jf. stk. 1. Regnskabsmateriale skal ligeledes indsendes til Landsbyggefonden.</p>\r\n<p class=\"Stk2\">\r\n   <span class=\"StkNr\" id=\"id510f1654-ce51-40ff-8e15-7a6af19d3943\">Stk. 3.</span> Medlemmer af bestyrelsen, som er på valg, kan fortsætte deres hverv, indtil ordinært repræsentantskabsmøde eller ordinær generalforsamling, jf. stk. 1, er afholdt. 25 pct. eller flere af medlemmerne af repræsentantskabet eller boligorganisationen kan forlange, at der afholdes valg.</p>\r\n<p class=\"Stk2\">\r\n   <span class=\"StkNr\" id=\"ida5127220-1959-433b-b0ad-ee0bcdef6a3b\">Stk. 4.</span> En boligorganisation kan forlange forhåndstilmelding til et repræsentantskabsmøde eller en generalforsamling. Fristen for tilmelding kan ikke være længere end 2 uger før afholdelse af mødet.</p>\r\n<p class=\"Stk2\">\r\n   <span class=\"StkNr\" id=\"id0a3cc736-6447-4299-ac32-3910d0f55856\">Stk. 5.</span> En boligorganisation kan beslutte urafstemning i henholdsvis repræsentantskabet eller blandt de stemmeberettigede medlemmer af generalforsamlingen om forhold, som efter vedtægten besluttes af repræsentantskabet henholdsvis generalforsamlingen. Beslutninger om vedtægtsændringer og opløsning af boligorganisationen skal opfylde kravene i boligorganisationens vedtægt med hensyn til flertal og afgivne stemmer.</p>\r\n<p class=\"Paragraf\" id=\"idaefa61cf-7f0c-413c-9b35-d466b63a0acf\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> En boligorganisation med almene boligafdelinger kan udskyde eller aflyse et ordinært afdelingsmøde, når forbud mod større forsamlinger udstedt af sundhedsministeren forhindrer afholdelse af mødet. Hvis det ordinære afdelingsmøde udskydes, skal det afholdes, når det er muligt, og forsamlingsforbuddet ikke længere er en forhindring.</p>\r\n<p class=\"Stk2\">\r\n   <span class=\"StkNr\" id=\"idd5bf627b-4344-433f-9e07-6362e7957270\">Stk. 2.</span> Medlemmer af afdelingsbestyrelsen og repræsentanter til repræsentantskabet, som er på valg, kan fortsætte deres hverv, indtil næste afdelingsmøde er afholdt. 25 pct. eller flere af lejerne i afdelingen kan forlange, at der afholdes valg.</p>\r\n<p class=\"Stk2\">\r\n   <span class=\"StkNr\" id=\"id590c7848-4ec6-441d-8412-d5ae27c98709\">Stk. 3.</span> En boligorganisation kan forlange forhåndstilmelding til et afdelingsmøde. Fristen for tilmelding kan ikke være længere end 2 uger før afholdelse af mødet.</p>\r\n<p class=\"Stk2\">\r\n   <span class=\"StkNr\" id=\"idc72bac66-34b6-4fb6-9c08-748076ae13c9\">Stk. 4.</span> En boligorganisation skal acceptere stemmer afgivet ved fuldmagt på et afdelingsmøde, så længe sundhedsministeren har udstedt forbud mod større forsamlinger. Boligorganisationen kan begrænse antallet af fuldmagter ned til, at en husstand kun kan have fuldmagt fra en anden husstand.</p>\r\n<p class=\"Stk2\">\r\n   <span class=\"StkNr\" id=\"iddbe24526-6885-49a7-8d7b-4a018eee469d\">Stk. 5.</span> Boligorganisationen kan beslutte et driftsbudget for det kommende budgetår, uden det godkendes på et afdelingsmøde, jf. § 36, stk. 1, i lov om almene boliger m.v., når sundhedsministeren har udstedt forbud mod større forsamlinger. Det er en betingelse, at driftsbudgettet ikke overstiger det foregående års budget med mere end 2 pct. Dog kan der ved opgørelsen af de 2 pct. ses bort fra budgetforhøjelser, som skyldes en beslutning, som tidligere er truffet på et afdelingsmøde.</p>\r\n<p class=\"Stk2\">\r\n   <span class=\"StkNr\" id=\"iddde8b8b3-8335-4f86-89b5-34c1e5e999e6\">Stk. 6.</span> Boligorganisationen kan beslutte, at afdelingens driftsbudget skal godkendes ved en urafstemning blandt afdelingens boliglejere. Boligorganisationen kan ligeledes beslutte urafstemning i afdelingen om emner, som efter kapitel 2 i lov om almene boliger m.v. skal besluttes på et afdelingsmøde.</p>\r\n<p class=\"Stk2\">\r\n   <span class=\"StkNr\" id=\"idd79621e0-fd1b-464f-ab98-8c9cc9119b82\">Stk. 7.</span> Stk. 1-6 finder tilsvarende anvendelse for en kommune, en region eller en selvejende institution, som ejer almene boligafdelinger.</p>\r\n<p class=\"Paragraf\" id=\"idb593c0b6-b54e-4330-aa13-10f695a43976\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Boligorganisationen indsender regnskaber m.v. i overensstemmelse med de frister, der fremgår af § 74 i bekendtgørelse nr. 70 af 26. januar 2018 om drift af almene boliger m.v. med forbehold for efterfølgende godkendelse på henholdsvis generalforsamling, repræsentantskabsmøde eller afdelingsmøde.</p>\r\n<p class=\"Stk2\">\r\n   <span class=\"StkNr\" id=\"id10149a4e-ddf7-48ad-81d6-40ecba4a7ce6\">Stk. 2.</span> Stk. 1 anvendes tilsvarende på afdelingsregnskaber for almene ældreboliger eller almene ungdomsboliger ejet af selvejende institutioner.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Lov om boligbyggeri</span>\r\n   </span>\r\n</p>\r\n<p class=\"Paragraf\" id=\"id0734e968-dcb3-4aef-be96-d256d460e417\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En selvejende institution, som ejer ungdomsboliger, der er omfattet af § 67, stk. 1, i lov om boligbyggeri, jf. lovbekendtgørelse nr. 525 af 10. juli 1990, kan udskyde et ordinært beboermøde uanset fristerne fastsat i § 12 i bekendtgørelse nr. 666 af 27. september 1991 om organisation af ungdomsboliger, der er opført med offentlig støtte, når forbud mod større forsamlinger udstedt af sundhedsministeren forhindrer afholdelse af mødet. Ordinært beboermøde indkaldes med de frister, der fremgår af § 11 i bekendtgørelse nr. 666 af 27. september 1991 om organisation af ungdomsboliger, der er opført med offentlig støtte, når forsamlingsforbuddet ikke længere er en forhindring.</p>\r\n<p class=\"Stk2\">\r\n   <span class=\"StkNr\" id=\"id692f693f-b478-42d5-9bb6-73b694774248\">Stk. 2.</span> Bestyrelsesmedlemmer udpeget efter indstilling fra beboerne og medlemmer af beboerrådet, som er på valg, kan fortsætte deres hverv, indtil næste ordinære beboermøde er afholdt, jf. stk. 1. 25 pct. eller flere af beboerne kan forlange, at der afholdes valg.</p>\r\n<p class=\"Stk2\">\r\n   <span class=\"StkNr\" id=\"id9bb9254b-92da-4001-85ee-3e2594149d44\">Stk. 3.</span> Beboerrådet kan forlange forhåndstilmelding til et beboermøde. Fristen for tilmelding kan ikke være længere end 2 dage før afholdelse af mødet.</p>\r\n<p class=\"Stk2\">\r\n   <span class=\"StkNr\" id=\"id15539c61-4250-416e-aa27-38f9312dc1e8\">Stk. 4.</span> Beboerrådet skal acceptere stemmer afgivet ved fuldmagt på et beboermøde, så længe sundhedsministeren har udstedt forbud mod større forsamlinger. Beboerrådet kan begrænse antallet af fuldmagter ned til, at en beboer kun kan have fuldmagt fra en anden beboer.</p>\r\n<p class=\"Stk2\">\r\n   <span class=\"StkNr\" id=\"id437be8da-ef84-4065-bd9e-b5d0352bd239\">Stk. 5.</span> Bestyrelsen indsender årsregnskaber m.v. i overensstemmelse med § 6 i bekendtgørelse nr. 340 af 1. juni 1993 om drift og tilsyn med ungdomsboliger, der er opført med statsstøtte (lejefastsættelse, regnskaber, revision og tilsyn) med forbehold for efterfølgende godkendelse på beboermøde.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Afskæring af klageadgang</span>\r\n   </span>\r\n</p>\r\n<p class=\"Paragraf\" id=\"id4b592c27-42b4-440a-9d02-e67402faf486\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Beslutninger og afgørelser truffet efter bestemmelser i denne bekendtgørelse kan ikke påklages.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id4bde6c86-fbb5-40ea-bfd8-40068cb30fb1\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. marts 2021.</p>\r\n<p class=\"Stk2\">\r\n   <span class=\"StkNr\" id=\"id3df07e11-f0db-4e59-a231-ec97fce9feef\">Stk. 2.</span> Bekendtgørelsen ophæves den 22. marts 2021.</p><div class=\"Givet\" id=\"Givet\"><p class=\"Givet\" align=\"center\">Indenrigs- og Boligministeriet, den 27. februar 2021</p><p class=\"Sign1\" align=\"center\">Kaare Dybvad Bek</p><p class=\"Sign2\" align=\"right\">/ Stine Klingenberg Madsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2021"
        },
        {
            "displayName": "Accession",
            "displayValue": "B20210030105"
        },
        {
            "displayName": "Entydig dokumentidentifikation",
            "displayValue": "DE000015"
        },
        {
            "displayName": "Dato for førstegangsindlæggelse",
            "displayValue": "28/02/2021"
        },
        {
            "displayName": "Dato for indlæggelse",
            "displayValue": "03/09/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "301"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "27/02/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Boligmin., j.nr. 2020 - 9813"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}