{
    "id": 69575,
    "title": "Vejledning om anvendelse af reglerne i bekendtgørelse om rådighedsforpligtelsen for et medlem af en statsanerkendt arbejdsløshedskasse for lønmodtagere, der er beskæftiget ved sæsonarbejde ",
    "documentTypeId": "180",
    "isSagsforlobPeriodValid": false,
    "shortName": "VEJ nr 5 af 08/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om anvendelse af reglerne i  \r\n\r\n bekendtgørelse om rådighedsforpligtelsen for et medlem af en statsanerkendt  \r\n\r\n arbejdsløshedskasse for lønmodtagere, der er beskæftiget ved sæsonarbejde  \r\n\r\n</H1>  \r\n\r\n<P></P>  \r\n\r\n<P>Direktoratet har i bekendtgørelse nr. 869 af 18. december 1989 </P>  \r\n\r\n<P>fastsat regler om dagpengeretten for ledige </P>  \r\n\r\n<P>arbejdsløshedskassemedlemmer, der er beskæftiget ved sæsonarbejde. </P>  \r\n\r\n<P>Reglerne i denne bekendtgørelse skal ses i sammenhæng med bekendtgørelse  \r\n\r\n nr. 315 af 17. maj 1989 om et arbejdsløshedskassemedlems  \r\n\r\n rådighedsforpligtelse og konsekvenserne af selvforskyldt ledighed, idet  \r\n\r\n betingelserne heri altid skal være opfyldt, inden der kan udbetales dagpenge.  \r\n\r\n</P>  \r\n\r\n<P>Reglerne skal sikre, at dagpenge kun udbetales til et ledigt og i øvrigt  \r\n\r\n dagpengeberettiget medlem i situationer, hvor medlemmet er til rådighed for  \r\n\r\n arbejdsmarkedet. </P>  \r\n\r\n<P>Dagpenge kan derfor kun udbetales til et medlem, som arbejdsløshedskassen  \r\n\r\n efter en konkret vurdering anser for at være ledig i en forudsigelig  \r\n\r\n arbejdsfri periode, og som ikke har begrænset sin rådighed for  \r\n\r\n arbejdsmarkedet til ansættelsesforhold med tilbagevendende, ulønnede og  \r\n\r\n forudsigelige arbejdsfrie perioder. </P>  \r\n\r\n<P>Til § 1 </P>  \r\n\r\n<P>Der er ikke tale om sæsonarbejde, hvis et medlem er beskæftiget med  \r\n\r\n arbejdet hele året, uanset at beskæftigelsen normalt udbydes som  \r\n\r\n sæsonarbejde. </P>  \r\n\r\n<P>Som eksempler på arbejde, der kan være sæsonarbejde, kan bl.a. nævnes:  \r\n\r\n arbejde ved forlystelsesetablissementer, arbejde på campingpladser og  \r\n\r\n fritidsundervisning, idet den arbejdsfrie periode i ansættelsesforhold som  \r\n\r\n disse typisk vil være forudsigelig. </P>  \r\n\r\n<P>Til § 2 </P>  \r\n\r\n<P>Bestemmelsen fastsætter, i hvilke situationer arbejdsløshedskassen bl.a.  \r\n\r\n har pligt til at foretage en konkret rådighedsvurdering, samt hvilke momenter  \r\n\r\n arbejdsløshedskassen skal lægge vægt på ved vurderingen. </P>  \r\n\r\n<P>En rådighedsvurdering er altid en konkret vurdering, i hvilken samtlige  \r\n\r\n relevante momenter skal indgå. Ved vurderingen skal der lægges afgørende vægt  \r\n\r\n på, om medlemmet selv er aktivt arbejdssøgende til arbejde, der ikke er  \r\n\r\n sæsonarbejde. Det vil sige, at medlemmet skal bestræbe sig på at opnå et fast  \r\n\r\n helårsarbejde. </P>  \r\n\r\n<P>Endvidere skal det indgå som et væsentligt moment i rådighedsvurderingen,  \r\n\r\n hvis medlemmet har opsagt et arbejde for at overtage et sæsonarbejde,  \r\n\r\n herunder også enkeltstående arbejde ved selvstændig virksomhed, som ikke vil  \r\n\r\n kunne anses for omfattet af reglerne om bibeskæftigelse ved selvstændig  \r\n\r\n virksomhed. </P>  \r\n\r\n<P>Når et medlem beder om dagpenge i forbindelse med et  \r\n\r\n sæsonansættelsesforholds ophør, skal arbejdsløshedskassen sikre sig, at  \r\n\r\n medlemmet er frigjort fra ansættelsesforholdet, således at medlemmet er i  \r\n\r\n stand til at overtage andet varigt/fast arbejde. </P>  \r\n\r\n<P>Den omstændighed, at et medlem ved ansættelsesforholdets ophør i 2 år kun  \r\n\r\n har haft sæsonarbejde, vil ikke i sig selv kunne medføre, at medlemmet ikke  \r\n\r\n anses for at stå til rådighed for arbejdsmarkedet, hvis medlemmet  \r\n\r\n dokumenterer at have været aktivt arbejdssøgende til arbejde, der ikke er  \r\n\r\n sæsonarbejde. </P>  \r\n\r\n<P>Hvis arbejdsløshedskassen finder, at medlemmet er til rådighed for  \r\n\r\n arbejdsmarkedet, vil arbejdsløshedskassen dog skriftligt kunne meddele  \r\n\r\n medlemmet, at medlemmet for at kunne modtage dagpenge fremover skal kunne  \r\n\r\n dokumentere at være aktivt arbejdssøgende til arbejde, der ikke er  \r\n\r\n sæsonarbejde, jf. i øvrigt princippet i rådighedsbekendtgørelsens § 10, stk.  \r\n\r\n 3, nr. 2. </P>  \r\n\r\n<P>Til § 3 </P>  \r\n\r\n<P>Arbejdsløshedskassen skal efter reglerne fastsat i henhold til  \r\n\r\n arbejdsløshedsforsikringslovens § 79, stk. 3, sikre sig det fornødne  \r\n\r\n dokumentationsmateriale for medlemmets rådighed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n arbejdsløshedsforsikringen, den 8. januar 1990 </I> </P>  \r\n\r\n<P CLASS=UNDERSKREVET-AF ALIGN=CENTER>Troels Nørgaard </P>  \r\n\r\n<P CLASS=MINISTER ALIGN=RIGHT>/ Tove Loft </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/01/1990"
        },
        {
            "displayName": "Accession",
            "displayValue": "C19900000560"
        },
        {
            "displayName": "Entydig dokumentidentifikation",
            "displayValue": "CM028760"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/01/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 3. kt. j.nr. 88-1231-5028"
        },
        {
            "displayName": "Stikord",
            "displayValue": "SÆSONVEJLEDNINGEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}