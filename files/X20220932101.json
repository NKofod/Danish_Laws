{
    "id": 230090,
    "title": "Afgørelse efter lov om fremtidsfuldmagter § 7",
    "documentTypeId": "230",
    "isSagsforlobPeriodValid": true,
    "shortName": "AFG nr 9321 af 25/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 7</p>\r\n<div class=\"Resume\">\r\n   <p class=\"TekstGenerel\">Familieretshuset besluttede at sætte fremtidsfuldmagt af 24. januar 2019 delvist i kraft, således at en bestemmelse om, at ”<span class=\"Italic\">Mine fremtidsfuldmægtige må give pengegaver til mine nærmeste (børn, børnebørn og svigerbørn)</span>”, ikke blev sat i kraft. Der blev navnlig lagt vægt på, at fremtidsfuldmagtsgiver <span class=\"Italic\">ikke havde bestemt betingelserne for gavegivelsen, herunder særligt gavernes størrelse, tilstrækkeligt konkret til, at undtagelsen til gaveforbuddet kunne anvendes.</span></p>\r\n   <p class=\"TekstGenerel\">De tre fremtidsfuldmagtshavere, der alle var børn af fremtidsfuldmagtsgiver, klagede over afgørel-sen og henviste navnlig til det eksisterede gavemiljø, hvor der før ikraftsættelsen var givet større gaver samt, at gaverne kun kan gives ved enighed mellem de tre fremtidsfuldmagtshavere.</p>\r\n   <p class=\"TekstGenerel\">Civilstyrelsen stadfæstede afgørelsen med samme begrundelse og henviste til, at fremtidsfuldmagtslovens § 15 ikke er til hinder for, at der kan ydes sædvanlige gaver, hvis værdi ikke står i misforhold til fuldmagtgivers kår.</p>\r\n</div>\r\n<p>Familieretshusets afgørelse af 13. juli 2020:</p>\r\n<p>”Familieretshuset sætter din fremtidsfuldmagt af 24. januar 2019 delvis i kraft.</p>\r\n<p>Vi afslår at sætte følgende tekst fra fremtidsfuldmagten i kraft:</p>\r\n<p>\r\n   <span class=\"Italic\">”Mine fremtidsfuldmægtige må give pengegaver til mine nærmeste (børn, børnebørn og svigerbørn)”</span>\r\n</p>\r\n<p>Afgørelsen er tinglyst i Personbogen i dag den 13. juli 2020.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Vi vurderer, at det er betænkeligt at sætte følgende del af fremtidsfuldmagten i kraft:</p>\r\n<p>\r\n   <span class=\"Italic\">”Mine fremtidsfuldmægtige må give pengegaver til mine nærmeste (børn, børnebørn og svigerbørn)”</span>\r\n</p>\r\n<p>Vi har ved afgørelsen lagt vægt på, at det følger af fremtidsfuldmagtslovens § 15, at en fuldmægtig som udgangspunkt ikke på fuldmagtsgiverens vegne kan yde gaver. Det gælder dog ikke gaver, der er bestemt i fremtidsfuldmagten. Det er en betingelse for, at undtagelsen til gaveforbuddet kan anvendes, at fuldmagtgiveren udtrykkeligt har truffet bestemmelse om gaven i fremtidsfuldmagten, og at rammerne for gaven er fastlagt i fremtidsfuldmagten. Fuldmagtsgiveren vil således ikke kunne overlade fremtidsfuldmægtigen et skøn med hensyn til gavens indhold.</p>\r\n<p>Vi vurderer, at du ved at indsætte teksten i fremtidsfuldmagten ikke har bestemt betingelserne for gavegivelsen, herunder særligt gavens størrelse, tilstrækkeligt konkret til, at undtagelsen til gaveforbuddet kan anvendes.</p>\r\n<p>Vi vurderer derfor, at det er betænkeligt at sætte denne del af fremtidsfuldmagten i kraft.</p>\r\n<p>Vi henviser til § 7, stk. 3, i lov om fremtidsfuldmagter, hvoraf det fremgår, at fremtidsfuldmagten ikke kan sættes i kraft, hvis det på grundlag af de foreliggende oplysninger findes betænkeligt. Såfremt betænkeligheden alene knytter sig til en bestemt del af fremtidsfuldmagten, kan Familieretshuset sætte fremtidsfuldmagten delvis i kraft.</p>\r\n<p>…”</p>\r\n<p>De tre fuldmagtshavere påklagede afgørelsen.</p>\r\n<p>Civilstyrelsens afgørelse af 29. september 2020, sags.nr. 20-4410-00021:</p>\r\n<p>”Civilstyrelsen har behandlet din klage på vegne af B, C og D over Familieretshusets afgørelse af 13. juli 2020 med sagsnummer 2020-58215. Ved afgørelsen satte Familieretshuset fremtidsfuldmagten af 24. januar 2019 for A delvist i kraft.</p>\r\n<p>Civilstyrelsen ændrer ikke Familieretshusets afgørelse.</p>\r\n<p>Du har til støtte for din klage blandt andet oplyst, at A har givet sine tre børn større pengegaver i 2018 og 2019 samt hendes seks børnebørn i forbindelse med, at hun blev folkepensionist. Du har endvidere oplyst, at det var A´s ønske, at fortsætte med årligt at give større pengegaver til hendes tre børn.</p>\r\n<p>Du har samlet gjort gældende, at fremtidsfuldmagten træder i kraft fuldt ud, men med et krav om enighed blandt A´s børn og livsarvinger ved udbetaling af lejlighedsgaver til de nærmeste (børn, børnebørn og svigerbørn) samt pengegaver til dem selv.</p>\r\n<p>Subsidiært har du anmodet om, at der fremover kan udbetales lejlighedsgaver til de nærmeste (børn, børnebørn og svigerbørn) samt i 2020 kan udbetales pengegaver på […] kr. til hvert af A tre børn med mulighed år efter år at søge om tilladelse til yderligere pengegaver.</p>\r\n<p>Efter en gennemgang af sagen, finder Civilstyrelsen i lighed med Familieretshuset, at det er betænkeligt at sætte følgende del af fremtidsfuldmagten i kraft:</p>\r\n<p>”Mine fremtidsfuldmægtige må give pengegaver til mine nærmeste (børn, børnebørn og svigerbørn)”</p>\r\n<p>Begrundelsen herfor er den samme, som fremgår af Familieretshusets afgørelse.</p>\r\n<p>Det er Civilstyrelsens vurdering, at de yderligere oplysninger, som du har henvist til i din klage, ikke kan føre til et andet resultat.</p>\r\n<p>Civilstyrelsen kan i øvrigt generelt vejlede om, at fremtidsfuldmagtslovens § 15, ikke er til hinder for, at der ydes sædvanlige gaver, hvis værdi ikke står i misforhold til fuldmagtsgiverens kår.</p>\r\n<p style=\"text-align: center;\">-o0o-</p>\r\n<p>Den bestemmelse, der henvises til ovenfor, finder du i lov nr. 618 af 8. juni 2016 med senere ændringer.</p>\r\n<p>Familieretshuset har modtaget kopi af dette brev. ”</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "X20220932101"
        },
        {
            "displayName": "Entydig dokumentidentifikation",
            "displayValue": "AA013030"
        },
        {
            "displayName": "Dato for indlæggelse",
            "displayValue": "08/04/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9321"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "25/03/2022"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 20-4410-00021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}