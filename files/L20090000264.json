{
    "id": 122474,
    "title": "Bekendtgørelse af overenskomst af 26. januar 2006 om ændring af nordisk konvention af 6. februar 1931 indeholdende internationalprivatretlige bestemmelser om ægteskab, adoption og værgemål",
    "documentTypeId": "220",
    "isSagsforlobPeriodValid": true,
    "shortName": "BKI nr 2 af 14/01/2009",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af overenskomst af 26. januar 2006 om ændring af nordisk konvention af 6. februar 1931 indeholdende internationalprivatretlige bestemmelser om ægteskab, adoption og værgemål</p>\r\n      <p class=\"Tekst\">Den 26. januar 2006 undertegnedes i Stockholm en overenskomst mellem Danmark, Finland, Island, Norge og Sverige om ændring af konventionen mellem Danmark, Finland, Island, Norge og Sverige indeholdende internationalprivatretlige bestemmelser om ægteskab, adoption og værgemål, undertegnet i Stockholm den 6. februar 1931, jf. Justitsministeriets bekendtgørelse nr. 323 af 28. december 1931, Lovtidende A, og efterfølgende bekendtgørelser, senest nr. 34 af 28. november 2002, Lovtidende C.</p>\r\n      <p class=\"Tekst\">Overenskomstens ordlyd er som følger:</p>\r\n      <p class=\"Tekst\"><span class=\"Bold\">Overenskomst mellem Danmark, Finland, Island, Norge og Sverige om ændring af konventionen mellem Danmark, Finland, Island, Norge og Sverige indeholdende internationalprivatretlige bestemmelser om ægteskab, adoption og værgemål undertegnet i Stockholm den 6. februar 1931</span></p>\r\n      <p class=\"Tekst\">Danmarks, Finlands, Islands, Norges og Sveriges regeringer er blevet enige om følgende:</p>\r\n      <p class=\"Tekstoverskrift\">Artikel I</p>\r\n      <p class=\"Tekst\">I konventionen mellem Danmark, Finland, Island, Norge og Sverige indeholdende internationalprivatretlige bestemmelser om ægteskab, adoption og værgemål undertegnet i Stockholm den 6. februar 1931 foretages følgende ændringer:</p>\r\n      <p class=\"TekstV\"><span class=\"Underline\">Artikel 3 affattes således:</span></p>\r\n      <p class=\"Tekst\">Formueforholdet mellem ægtefæller, som er og ved ægteskabets indgåelse var statsborgere i en kontraherende stat, bedømmes efter loven i den af staterne, hvor ægtefællerne bosatte sig ved ægteskabets indgåelse.</p>\r\n      <p class=\"Tekst\">Har begge ægtefæller senere bosat sig i en anden kontraherende stat og boet der i mindst 2 år, anvendes denne stats lov i stedet. Har begge ægtefæller tidligere under ægteskabet været bosat der, eller er begge ægtefæller statsborgere der, anvendes denne stats lov dog, så snart ægtefællerne bosætter sig i denne stat.</p>\r\n      <p class=\"TekstV\"><span class=\"Underline\">Efter artikel 3 indsættes:</span></p>\r\n      <p class=\"Tekst\">Artikel 3 a.</p>\r\n      <p class=\"Tekst\">Ægtefæller, som er omfattet af artikel 3, kan aftale, at loven i en kontraherende stat, hvor en af dem er bosat eller er statsborger ved aftalens indgåelse, skal anvendes på deres formueforhold. En sådan lovvalgsaftale kan også indgås før ægteskabet.</p>\r\n      <p class=\"Tekst\">Hvis den ene ægtefælle eller begge ægtefæller under ægteskabet har bosat sig i en anden kontraherende stat, kan ægtefællerne også aftale, at loven i den kontraherende stat, hvor de begge senest var bosat samtidig, skal anvendes.</p>\r\n      <p class=\"TekstV\"><span class=\"Underline\">Efter artikel 3 a indsættes:</span></p>\r\n      <p class=\"Tekst\">Artikel 3 b.</p>\r\n      <p class=\"Tekst\">En ægtefælles beføjelse til at råde over fast ejendom, det som kan ligestilles hermed, eller over bolig skal altid bedømmes efter loven i den kontraherende stat, hvor den ligger.</p>\r\n      <p class=\"TekstV\"><span class=\"Underline\">Efter artikel 3 b indsættes:</span></p>\r\n      <p class=\"Tekst\">Artikel 3 c.</p>\r\n      <p class=\"Tekst\">En ændring af hvilket lands lov, som finder anvendelse på ægtefællernes formueforhold, er uden betydning for retsvirkningerne af retshandler indgået før ændringen.</p>\r\n      <p class=\"Tekst\">Gyldigheden af bestemmelserne i en ægtepagt bedømmes efter loven i den kontraherende stat, som skal anvendes på ægtefællernes formueforhold, når spørgsmålet bliver aktuelt.</p>\r\n      <p class=\"TekstV\"><span class=\"Underline\">Artikel 4 affattes således:</span></p>\r\n      <p class=\"Tekst\">En lovvalgsaftale eller en ægtepagt mellem ægtefæller, som er omfattet af artikel 3 og 3 a, skal anses for gyldig med hensyn til formen i hver og en af de kontraherende stater, hvis den, da den blev indgået, opfyldte formkravene i</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> den lov, som efter artikel 3 eller 3 a var gældende for ægtefællernes formueforhold,</p>\r\n      </p>\r\n      <p class=\"Tekst\">eller</p>\r\n      <p>\r\n        <p class=\"Liste1\"><span class=\"Liste1Nr\" id=\"\">2)</span> loven i en kontraherende stat, hvor begge ægtefæller eller en af dem var statsborgere.</p>\r\n      </p>\r\n      <p class=\"Tekst\">Hvis loven ikke indeholder formkrav for lovvalgsaftaler, bedømmes gyldigheden af en sådan aftale efter formkravene for ægtepagter.</p>\r\n      <p class=\"Tekst\">Enhver af staterne kan over for tredjemand gøre gyldigheden af en lovvalgsaftale eller en ægtepagt betinget af, at aftalen eller ægtepagten er registreret i overensstemmelse med den der gældende lov.</p>\r\n      <p class=\"TekstV\"><span class=\"Underline\">Efter artikel 4 indsættes:</span></p>\r\n      <p class=\"Tekst\">Artikel 4 a.</p>\r\n      <p class=\"Tekst\">Hvis ægtefæller, der er omfattet af artikel 3, senere har bosat sig i en stat, som ikke er kontraherende, finder konventionens bestemmelser om ægtefællernes formueforhold ikke anvendelse.</p>\r\n      <p class=\"Tekstoverskrift\">Artikel II</p>\r\n      <p class=\"Tekst\">Bestemmelserne i denne overenskomst finder ikke anvendelse, hvis ægteskabet er ophørt, eller ægtefællerne er bevilget separation, inden overenskomsten træder i kraft.</p>\r\n      <p class=\"Tekstoverskrift\">Artikel III</p>\r\n      <p class=\"Tekst\">Overenskomsten finder ikke anvendelse på Færøerne og i Grønland, men kan efter forhandling mellem det danske familie- og forbrugerministerium og justitsministerierne i de øvrige kontraherende stater sættes i kraft der med de afvigelser, som de særlige færøske eller grønlandske forhold tilsiger.</p>\r\n      <p class=\"Tekstoverskrift\">Artikel IV</p>\r\n      <p class=\"Tekst\">De kontraherende stater kan tiltræde denne overenskomst ved</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> undertegnelse uden forbehold om ratifikation eller godkendelse</p>\r\n      </p>\r\n      <p class=\"Tekst\">eller</p>\r\n      <p>\r\n        <p class=\"Liste1\"><span class=\"Liste1Nr\" id=\"\">b)</span> undertegnelse med forbehold om ratifikation eller godkendelse kombineret med efterfølgende ratifikation eller godkendelse.</p>\r\n      </p>\r\n      <p class=\"Tekst\">Ratifikationsdokumenterne deponeres i det svenske udenrigsministerium.</p>\r\n      <p class=\"Tekst\">Overenskomsten træder i kraft den første dag i den måned, der begynder to måneder efter, at alle de kontraherende stater har tiltrådt overenskomsten. Det svenske udenrigsministerium underretter de kontraherende stater om deponeringen af ratifikationsdokumenterne og om tidspunktet for overenskomstens ikrafttræden.</p>\r\n      <p class=\"Tekstoverskrift\">Artikel V</p>\r\n      <p class=\"Tekst\">Originaleksemplaret af denne overenskomst deponeres i det svenske udenrigsministerium, som tilstiller hver af de kontraherende stater en bekræftet afskrift.</p>\r\n      <p class=\"Tekst\">Til bekræftelse herpå har de undertegnede befuldmægtigede undertegnet denne overenskomst.</p>\r\n      <p class=\"Tekst\">Udfærdiget i Stockholm den 26 januar 2006 i ét eksemplar på dansk, finsk, islandsk, norsk og svensk, og hvad det svenske sprog angår i to tekster: én for Finland og én for Sverige, hvilke tekster alle har samme gyldighed.</p>\r\n      <p class=\"Tekst\">Overenskomsten trådte i medfør af artikel IV i kraft den 1. december 2008.</p>\r\n      <p class=\"Tekst\">I henhold til artikel III omfatter overenskomsten ikke Færøerne og Grønland.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Udenrigsministeriet, den 14. januar 2009</I></P><P CLASS=SIGN1 ALIGN=\"CENTER\">Per Stig Møller</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/01/2009"
        },
        {
            "displayName": "Accession",
            "displayValue": "L20090000264"
        },
        {
            "displayName": "Entydig dokumentidentifikation",
            "displayValue": "AS001047"
        },
        {
            "displayName": "Dato for førstegangsindlæggelse",
            "displayValue": "22/01/2009"
        },
        {
            "displayName": "Dato for indlæggelse",
            "displayValue": "23/01/2009"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "14/01/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin., NFG j.nr. 39.Q.10-2."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}