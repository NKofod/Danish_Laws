{
    "id": 108866,
    "title": "1994 BTL 77   BETÆNKNING OVER FORSLAG TIL LOV OM ÆNDRING AF LOV OM AFGIFT AF ARV OG GAVE   OG FORSKELLIGE SKATTELOVE (LEMPELSE AF GENERATIONSSKIFTEAFGIFTER M.V.)    NR L 77 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 77 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af arv og gave  \r\n\r\n og forskellige skattelove (Lempelse af generationsskifteafgifter m.v.) <BR>  \r\n\r\n Nr L 77 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19941213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Advokatfirmaet Mogens Jepsen, </P>  \r\n\r\n<P>Advokatrådet, </P>  \r\n\r\n<P>Advokatsamfundet, </P>  \r\n\r\n<P>Coopers &amp; Lybrand, </P>  \r\n\r\n<P>Dansk Familielandbrug, </P>  \r\n\r\n<P>Dansk Erhvervsjordbrug, </P>  \r\n\r\n<P>De danske Landboforeninger, </P>  \r\n\r\n<P>Erhvervenes Skatteudvalg, </P>  \r\n\r\n<P>Ernst &amp; Young A/S, </P>  \r\n\r\n<P>Foreningen af Statsautoriserede Revisorer, </P>  \r\n\r\n<P>Landbrugsraadet og </P>  \r\n\r\n<P>Ældre Sagen. </P>  \r\n\r\n<P>Der er af skatteministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n ministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse</I> ved 3. behandling  \r\n\r\n og vil stemme imod de stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>ÆndringsforslagAf <I>skatteministeren,</I> tiltrådt af et <I>flertal</I>  \r\n\r\n (udvalget med undtagelse af SF og EL): </P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 2, stk. 1, A,  \r\n\r\n litra f,</I> indsættes efter &#187;institutionsanbringelse&#171; ordene:  \r\n\r\n &#187;, herunder i en ældrebolig&#171;. </P>  \r\n\r\n<P> <B>2)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 44, stk. 1, 1. pkt.,</I> indsættes efter  \r\n\r\n &#187;stedbørn og disses afkom&#171; ordene: &#187;, barns eller stedbarns  \r\n\r\n ægtefælle (ikke den fraseparerede eller fraskilte)&#187;.&#171; </P>  \r\n\r\n<P> <B>3)</B>  <I>Nr. 4</I> affattes således: </P>  \r\n\r\n<P> <B>&#187;4.</B>  <I>§ 44, stk. 2,</I> affattes således: </P>  \r\n\r\n<P> <I>&#187;Stk. 2.</I> Afgiften betales under et for alt, hvad der i et  \r\n\r\n kalenderår er ydet til hver enkelt af de pågældende personer. Der skal dog  \r\n\r\n ikke betales afgift af beløb på ikke over 14.000 kr. årlig til et barns eller  \r\n\r\n stedbarns ægtefælle og beløb på ikke over 20.000 kr. årlig til de øvrige  \r\n\r\n personer omfattet af stk. 1.&#171;&#187; </P>  \r\n\r\n<P> <B>4)</B>  <I>Nr. 6</I> affattes således: </P>  \r\n\r\n<P> <B>&#187;6.</B> I <I>§ 44</I> indsættes efter stk. 5 som nyt stykke: </P>  \r\n\r\n<P> <I>&#187;Stk. 6.</I> Passivposter, der fastsættes efter kildeskattelovens  \r\n\r\n § 33 D til udligning af gavemodtagerens eventuelle fremtidige skattetilsvar,  \r\n\r\n fradrages inden gaveafgiftsberegningen. Beregning af passivposter foretages  \r\n\r\n af den told- og skatteregion, hvortil gaveanmeldelsen skal  \r\n\r\n indgives.&#171;&#187; </P>  \r\n\r\n<P> <B>5)</B>  <I>Nr. 7</I> affattes således: </P>  \r\n\r\n<P> <B>&#187;7.</B>  <I>§ 48, stk. 2, 1. pkt.,</I> affattes således: </P>  \r\n\r\n<P> <I>&#187;Stk. 2.</I> Bortset fra § 7, § 8, § 9, stk. 1, § 11, stk. 1, §  \r\n\r\n 12, § 21, stk. 4, 3. pkt., og § 33, stk. 1, 1. pkt., gælder afsnit II også  \r\n\r\n for afgiften af gave, for så vidt reglerne efter deres indhold er  \r\n\r\n anvendelige.&#171;&#187; </P>  \r\n\r\n<P>Til § 3 <B>6)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 33, stk. 1, 2. pkt.,</I> ophæves, og i stedet  \r\n\r\n indsættes som <I>2.</I> og <I>3. pkt.:</I>  </P>  \r\n\r\n<P>&#187;Dette gælder, selv om aktivernes værdi overstiger modtagerens andel  \r\n\r\n i boet, hvis modtageren er arveladerens ægtefælle, børn, børnebørn, søskende,  \r\n\r\n søskendes børn eller søskendes børnebørn. Adoptivforhold eller  \r\n\r\n stedbarnsforhold sidestilles med naturligt slægtskabsforhold. Indgår der i et  \r\n\r\n udlæg aktiver, der er erhvervet på forskellige tidspunkter, anses de aktiver,  \r\n\r\n der er erhvervet først, for fortrinsvis at indgå i den del af overdragelsen,  \r\n\r\n hvor der efter 1. pkt. kan indtrædes i boets skattemæssige  \r\n\r\n stilling.&#171;&#187; </P>  \r\n\r\n<P>Af et <I>mindretal</I> (FP): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 6 <B>7)</B> I den ved ændringsforslag nr. 6  \r\n\r\n foreslåede affattelse af lovens <I>§ 33, stk. 1, 2. pkt.,</I> udgår  \r\n\r\n &#187;børn,&#187; og i stedet indsættes ordene: &#187;forældre, børn,  \r\n\r\n svigerbørn,&#187;. </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af SF og EL): </P>  \r\n\r\n<P> <B>8)</B> I det under <I>nr. 2</I> foreslåede <I>§ 33 D, stk. 1,</I>  \r\n\r\n ændres &#187;§ 33 C, stk. 1,&#187; til: &#187;§§ 26 A, stk. 2, 26 B eller 33  \r\n\r\n C, stk. 1, eller aktieavancebeskatningslovens § 11&#171;. </P>  \r\n\r\n<P>Til § 5 <B>9)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 2, stk. 1,</I> indsættes efter nr. 2: </P>  \r\n\r\n<P>&#187;3) Beregning af passivposter efter kildeskattelovens § 33 D i de  \r\n\r\n tilfælde, hvor en gave er indkomstskattepligtig efter statsskattelovens § 4,  \r\n\r\n litra c.&#171;&#187; </P>  \r\n\r\n<P>Til § 6 <B>10)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> § 1, nr. 1, 2, 01, 3-5 og 7, har virkning for  \r\n\r\n arveerhvervelser, hvor afgiftspligten indtræder den 1. januar 1995 eller  \r\n\r\n senere, og for gaver ydet i kalenderåret 1995 eller senere. For  \r\n\r\n arveerhvervelser, hvor afgiftspligten indtræder i 1995, og for gaver ydet i  \r\n\r\n 1995 kan arvingen eller gavemodtageren vælge, at de hidtil gældende regler i  \r\n\r\n lov om afgift af arv og gave, jf. lovbekendtgørelse nr. 712 af 15. oktober  \r\n\r\n 1991, som ændret ved § 3 i lov nr. 442 af 30. juni 1993, i stedet skal finde  \r\n\r\n anvendelse.&#171; </P>  \r\n\r\n<P> <B>11)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> § 1, nr. 6, § 2, § 3, nr. 2 og 3, § 4 og § 5 har  \r\n\r\n virkning for overdragelser, der finder sted den 1. januar 1995 eller  \r\n\r\n senere.&#171; </P>  \r\n\r\n<P> <B>12)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> § 3, nr. 1, har virkning for udlæg fra et dødsbo,  \r\n\r\n når afdøde er død den 1. juli 1995 eller senere.&#171; </P>  \r\n\r\n<P>Stk. 4 bliver herefter stk. 5. </P>  \r\n\r\n<P> <B>13)</B> I <I>stk. 4,</I> der bliver stk. 5, ændres i <I>1. pkt.</I>  \r\n\r\n &#187;beregnes afgift&#171; til: &#187;beregnes afgift i de tilfælde, hvor  \r\n\r\n reglerne i nærværende lov skal finde anvendelse,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 Efter arve- og gaveafgiftslovens § 2, stk. 1, A, litra f, skal  \r\n\r\n der betales arveafgift efter skala A af arv efter en person, som arvingen har  \r\n\r\n boet sammen med i mindst 2 år. Det gælder også, selv om den fælles bopæl er  \r\n\r\n ophørt på grund af institutionsanbringelse. </P>  \r\n\r\n<P>Det foreslås, at anbringelse i ældreboliger efter denne bestemmelse  \r\n\r\n ligestilles med anbringelse i institutioner i tilfælde, hvor personer på  \r\n\r\n grund af alder eller sygdom ikke er i stand til at opretholde en fælles  \r\n\r\n bopæl. Med henblik på den nærmere afgrænsning af ældreboliger henvises til  \r\n\r\n bekendtgørelse nr. 908 af 3. november 1994 om boliger for ældre og personer  \r\n\r\n med handicap. </P>  \r\n\r\n<P>Baggrunden for ændringen er, at stadig flere plejekrævende personer  \r\n\r\n anvises en ældrebolig og ikke en plejehjemsplads. Da den enkelte endvidere  \r\n\r\n ikke har indflydelse på, om der tilbydes den ene eller den anden form for  \r\n\r\n bolig, findes det rimeligt arveafgiftsmæssigt at ligestille de to  \r\n\r\n boligformer. </P>  \r\n\r\n<P>Til nr. 2 og 3 Efter de gældende regler kan forældre, der både har  \r\n\r\n formuefællesskab og hver et særeje, årligt give deres barn en afgiftsfri gave  \r\n\r\n på 8.000 kr. og en møbelgave på 5.000 kr., eller i alt 13.000 kr., fra såvel  \r\n\r\n formuefællesskabet som særejerne. Barnet kan således modtage i alt 39.000 kr.  \r\n\r\n</P>  \r\n\r\n<P>Er barnet gift og foruden formuefællesskab har særeje, kan barnets gave  \r\n\r\n gives til dets særeje, og en gave på 39.000 kr. kan tillige gives til barnets  \r\n\r\n ægtefælles bodel. </P>  \r\n\r\n<P>Svigerbarnet er ganske vist ikke omfattet af den personkreds, som efter  \r\n\r\n lovens § 44, stk. 1, er gaveafgiftspligtig af modtagne gaver. Principielt er  \r\n\r\n svigerbarnet derfor indkomstskattepligtig af gaver fra svigerforældrene.  \r\n\r\n Efter lovens § 7 skal ægtefæller med formuefællesskab, der modtager en gave,  \r\n\r\n beskattes af denne efter den ægtefælles slægtskabsforhold til giveren, som er  \r\n\r\n nærmest i slægt med denne. Efter denne regel betaler svigerbarnet gaveafgift  \r\n\r\n af den gave, der gives til svigerbarnets bodel. </P>  \r\n\r\n<P>Med forslaget om, at det ikke længere har nogen betydning, om gaver gives  \r\n\r\n af fælleseje eller særeje eller indgår i et formuefællesskab eller særeje,  \r\n\r\n vil gaver til et svigerbarn ikke længere kunne berigtiges med gaveafgift, men  \r\n\r\n skal indkomstbeskattes. </P>  \r\n\r\n<P>Det foreslås derfor, at et barns ægtefælle bliver omfattet af den  \r\n\r\n gaveafgiftspligtige personkreds, dog således, at det årlige afgiftsfri beløb  \r\n\r\n kun kan udgøre 14.000 kr. Herved kan forældre, der tidligere har givet deres  \r\n\r\n barn og dets ægtefælle 78.000 kr., fortsat gøre dette. Barnet kan da modtage  \r\n\r\n 25.000 kr. fra hver af forældrene og svigerbarnet 14.000 kr. fra hver. </P>  \r\n\r\n<P>Da et stedbarn er omfattet af gaveafgiftsreglerne og dets ægtefælle derfor  \r\n\r\n efter gældende regler også kan modtage gaveafgiftspligtige gaver, når  \r\n\r\n stedbarnet foruden fælleseje har særeje, foreslås også stedbarnets ægtefælle  \r\n\r\n omfattet af den gaveafgiftspligtige personkreds. </P>  \r\n\r\n<P>Ændringsforslagene vil medføre et provenutab i forhold til lovforslaget.  \r\n\r\n Det må antages, at gaver, som ellers ville blive givet til børn, i et vist  \r\n\r\n omfang i stedet for vil blive givet til svigerbørn for at udnytte  \r\n\r\n bundfradraget og bryde progressionen i afgiftsskalaen. Der er ikke  \r\n\r\n holdepunkter for en opgørelse af provenutabet, men det skønnes med stor  \r\n\r\n usikkerhed til i størrelsesordenen 10 mio. kr. årligt i forhold til  \r\n\r\n lovforslaget. Provenutabet ved de øvrige ændringsforslag vedrørende  \r\n\r\n afgiftsberegningen er der ikke holdepunkter for at skønne nærmere over, men  \r\n\r\n det antages at være af begrænset størrelsesorden. </P>  \r\n\r\n<P>I det omfang der gives flere og/eller større gaver, vil det på sigt kunne  \r\n\r\n medføre et formindsket provenu af arveafgiften. </P>  \r\n\r\n<P>I nedenstående oversigt er vist eksempler på gaveafgift for svigerbørn  \r\n\r\n efter ændringsforslagene. </P>  \r\n\r\n<P>Eksempler på gaveafgift for gaver til svigerbørn </P>  \r\n\r\n<PRE>  \r\n\r\n -------------------------------------------------------  \r\n\r\n               Gaveafgift: Svigerbørn:  \r\n\r\n               -----------------------------------------  \r\n\r\n Gave1)        Ændringsforslag  \r\n\r\n               -----------------------------------------  \r\n\r\n               Afgift  \r\n\r\n -------------------------------------------------------  \r\n\r\n          Kr.                                        Kr.  \r\n\r\n -------------------------------------------------------  \r\n\r\n            0                                          0  \r\n\r\n        1.000                                          0  \r\n\r\n        5.000                                          0  \r\n\r\n        8.000                                          0  \r\n\r\n       10.000                                          0  \r\n\r\n       14.000                                          0  \r\n\r\n       20.000                                      1.200  \r\n\r\n       34.000                                      4.000  \r\n\r\n       40.000                                      5.200  \r\n\r\n       54.000                                      8.000  \r\n\r\n      100.000                                     17.200  \r\n\r\n      200.000                                     54.400  \r\n\r\n      300.000                                    107.300  \r\n\r\n      500.000                                    217.300  \r\n\r\n    1.000.000                                    536.040  \r\n\r\n    5.000.000                                  3.096.040  \r\n\r\n -------------------------------------------------------  \r\n\r\n</PRE>  \r\n\r\n<P>1) Hele gaven før fradrag af det årlige afgiftsfri beløb </P>  \r\n\r\n<P>Til nr. 4 Det foreslås, at passivpostberegningen foretages af told- og  \r\n\r\n skatteregionerne i de tilfælde, hvor gaven er afgiftspligtig. I de tilfælde,  \r\n\r\n hvor gaven er indkomstskattepligtig, foretages passivpostberegningen af de  \r\n\r\n kommunale skattemyndigheder, jf. ændringsforslag nr. 9. </P>  \r\n\r\n<P>Til nr. 5 Ændringen er en konsekvens af den foreslåede affattelse af § 44,  \r\n\r\n stk. 4, jf. lovforslagets § 1, nr. 5. </P>  \r\n\r\n<P>Til nr. 6 Det foreslås, at den personkreds, som kan succedere i  \r\n\r\n overdragerens skattemæssige stilling, selv om aktivernes værdi overstiger den  \r\n\r\n pågældendes andel i boet, udvides med arveladerens ægtefælle. </P>  \r\n\r\n<P>Det foreslås endvidere, at i tilfælde, hvor et udlæg både omfatter  \r\n\r\n aktiver, hvor der kan succederes i boets skattemæssige stilling, og aktiver,  \r\n\r\n hvor dette ikke er tilfældet, anses de aktiver, der er erhvervet først, for  \r\n\r\n fortrinsvis at indgå i den del af overdragelsen, der kan succederes i.  \r\n\r\n Bestemmelsen har betydning i de tilfælde, hvor aktiverne er erhvervet på  \r\n\r\n forskellige tidspunkter. </P>  \r\n\r\n<P>Der henvises i øvrigt til bemærkningerne til nr. 12 om denne ændrings  \r\n\r\n ikrafttrædelsestidspunkt. </P>  \r\n\r\n<P>Til nr. 7 Ændringsforslaget vil sikre, at også forældre og svigerbørn vil  \r\n\r\n kunne succedere i aktiver ud over deres andel i et dødsbo. </P>  \r\n\r\n<P>Til nr. 8 Kildeskatteloven indeholder i § 26 A og § 26 B regler om  \r\n\r\n skattemæssig succession ved overdragelser mellem ægtefæller. Det foreslås, at  \r\n\r\n reglerne om passivpostberegning også skal gælde i disse situationer.  \r\n\r\n Derudover indeholder ændringsforslaget en redaktionel ændring i form af en  \r\n\r\n henvisning til aktieavancebeskatningslovens § 11. </P>  \r\n\r\n<P>Til nr. 9 Det foreslås, at den kommunale skattemyndighed kun foretager  \r\n\r\n passivpostberegning i de tilfælde, hvor en gave er indkomstskattepligtig  \r\n\r\n efter statsskattelovens § 4, litra c. I de tilfælde, hvor gaven er  \r\n\r\n afgiftspligtig, foretages passivpostberegningen af told- og skatteregionen,  \r\n\r\n jf. ændringsforslag nr. 4. </P>  \r\n\r\n<P>Til nr. 10 Det foreslås, at en arving skal kunne vælge at afgiftsberigtige  \r\n\r\n arv, hvor afgiftspligten indtræder i 1995, enten efter reglerne i nærværende  \r\n\r\n lov eller efter reglerne i den gældende lov, jf. lovbekendtgørelse nr. 712 af  \r\n\r\n 15. oktober 1991, som ændret ved § 3 i lov nr. 442 af 30. juni 1993. </P>  \r\n\r\n<P>Det foreslås videre, at gavemodtager for gaver modtaget i kalenderåret  \r\n\r\n 1995 ligeledes skal kunne vælge at afgiftsberigtige gaven efter  \r\n\r\n bestemmelserne i nærværende lov eller efter gældende lov. </P>  \r\n\r\n<P>På den måde er det søgt sikret, at ingen arvinger eller gavemodtagere,  \r\n\r\n hvor arveafgiftspligten indtræder i 1995, eller hvor gaven ydes i dette år,  \r\n\r\n risikerer afgiftsmæssige skærpelser ved gennemførelsen af lovforslaget. </P>  \r\n\r\n<P>Til nr. 11 Ændringen er en konsekvens af ændringen under nr. 12. </P>  \r\n\r\n<P>Til nr. 12 Lovforslagets § 3, nr. 1, om begrænsning af adgangen til  \r\n\r\n skattemæssig succession i aktiver af større værdi end modtagerens arvelod har  \r\n\r\n været drøftet mellem forligspartierne. Specielt har  \r\n\r\n ikrafttrædelsestidspunktet for dette element i aftalen efter ønske fra  \r\n\r\n Venstre og Det Konservative Folkeparti været drøftet på ny. </P>  \r\n\r\n<P>Ændringerne i successionsadgangen skal ses i sammenhæng med den yderligere  \r\n\r\n modernisering og lempelse af arve- og gaveafgiftsreglerne, som efter  \r\n\r\n finanslovsaftalen skal vedtages senere i indeværende samling. Sigtet med de  \r\n\r\n kommende ændringer er ved etablering af et moderniseret regelsæt med et bredt  \r\n\r\n afgiftsgrundlag og ved anvendelse af yderligere netto 500 mio. kr. på  \r\n\r\n årsbasis at opnå markant lavere afgiftssatser for derigennem at lette  \r\n\r\n generationsskifterne. </P>  \r\n\r\n<P>Regeringen har på den baggrund fundet det rimeligt at imødekomme ønsket  \r\n\r\n om, at begrænsningen i successionsadgangen først får virkning samtidig med de  \r\n\r\n kommende lempelser af generationsskifteafgifterne, således at der ikke er  \r\n\r\n generationsskifter, som i den mellemliggende periode kommer ud for en  \r\n\r\n beløbsmæssig skærpelse af den samlede skatte- og afgiftsbelastning på grund  \r\n\r\n af ændringen i successionsadgangen. </P>  \r\n\r\n<P>For at tilgodese denne tidsmæssige sammenhæng er det ved ændringsforslaget  \r\n\r\n foreslået, at ikrafttrædelsen af ændringen vedrørende successionsadgangen  \r\n\r\n flyttes til den 1. juli 1995. </P>  \r\n\r\n<P>Det er herved lagt til grund, at også det kommende lovforslag om  \r\n\r\n generationsskifteafgifter skal træde i kraft på det nævnte tidspunkt. </P>  \r\n\r\n<P>Udskydelsen af ikrafttrædelsen af begrænsningen af successionsadgangen vil  \r\n\r\n trække i retning af et provenutab på avancebeskatningen opgjort i forhold til  \r\n\r\n reglerne i lovforslaget. Der er ikke holdepunkter for et nærmere skøn  \r\n\r\n herover, men det vil formentlig være af forholdsvis beskeden størrelse. </P>  \r\n\r\n<P>Til nr. 13 Ændringen er en konsekvens af ændringen under nr. 10. </P>  \r\n\r\n<P>Jacob Buksti (S) nfmd. <I>Pia Gjellerup (S) Klaus Hækkerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199414K00077"
        },
        {
            "displayName": "Entydig dokumentidentifikation",
            "displayValue": "CL000667"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}