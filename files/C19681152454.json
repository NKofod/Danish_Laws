{
    "id": 60582,
    "title": "Skrivelse om foranstaltninger over for 'sniffing' af fortyndervæske. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11524 af 05/08/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om foranstaltninger over for  \r\n\r\n &#187;sniffing&#171; af fortyndervæske. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 14. marts 1968 anmodede direktoratet om oplysning om  \r\n\r\n eventuelle forekomne tilfælde af misbrug ved &#187;sniffing&#171; af  \r\n\r\n fortyndervæske, om hvilke foranstaltninger man har foretaget over for de  \r\n\r\n pågældende samt om, hvorledes cellulosefortynder opbevares, udleveres og  \r\n\r\n anvendes i økonomi- og produktionssnedkerier. </P>  \r\n\r\n<P>Af de indkomne besvarelser fremgår, at der - bortset fra stats- og  \r\n\r\n ungdomsfængslet i Nyborg - kun i meget begrænset omfang har været konstateret  \r\n\r\n tilfælde af &#187;sniffing&#171;. Som foranstaltninger over for misbrugere  \r\n\r\n har været anvendt fjernelse fra det pågældende arbejde, overførsel til lukket  \r\n\r\n anstalt samt undertiden disciplinærstraffe. Endvidere er de pågældende blevet  \r\n\r\n henvist til fængselslægen (eventuelt psykiater) for af denne at blive  \r\n\r\n vejledet om farerne ved &#187;sniffing&#171; og for om fornødent at komme  \r\n\r\n under lægelig (psykiatrisk) behandling. </P>  \r\n\r\n<P>Flere anstaltsledere har endvidere oplyst, at der iagttages yderligere  \r\n\r\n påpasselighed ved udlevering, opbevaring og anvendelse af fortyndervæske.  \r\n\r\n</P>  \r\n\r\n<P>Direktoratet har ladet foretage en undersøgelse af muligheden for at  \r\n\r\n erstatte cellulosefortynder med et middel, som ikke kan anvendes til  \r\n\r\n &#187;sniffing&#171;. Fra Sverige har direktoratet fået oplyst, at man der er  \r\n\r\n gået bort fra anvendelse af fortyndervæske til affedtning af metaldele, der  \r\n\r\n indgår i metalværkstedernes produktion. I stedet anvendes alkaliske væsker,  \r\n\r\n således at man undgår væsker med triklorætylen. Derudover har det ikke i  \r\n\r\n Sverige vist sig muligt at finde frem til et egnet erstatningsmiddel for  \r\n\r\n cellulosefortynder i forbindelse med møbelproduktion i snedkerier. </P>  \r\n\r\n<P>En af direktoratet foretagen undersøgelse her i landet af mulighederne for  \r\n\r\n at anvende et andet middel end cellulosefortynder til snedkeriproduktion har  \r\n\r\n godtgjort, at en erstatningsvæske ikke findes eller på nuværende tidspunkt  \r\n\r\n kan fremstilles. </P>  \r\n\r\n<P>Direktoratet skal herefter anmode om, at man går over til anvendelse af  \r\n\r\n alkaliske væsker ved affedtning af metaldele. Direktoratet indskærper  \r\n\r\n samtidig, at cellulosefortynder og andre midler, som kan anvendes til  \r\n\r\n &#187;sniffing&#171;, opbevares så omhyggeligt som muligt, og at der føres  \r\n\r\n effektiv kontrol med udlevering og brug af disse midler såvel på lagre som på  \r\n\r\n værksteder. Endvidere finder direktoratet, at der bør foranstaltes hyppigere  \r\n\r\n visitation i de tilfælde, hvor der opstår mistanke om indsattes misbrug af  \r\n\r\n cellulosefortynder, og at indsatte, der i forbindelse med beskæftigelse i  \r\n\r\n snedkerier har gjort sig skyldige - eller som menes at ville gøre sig  \r\n\r\n skyldige - i &#187;sniffing&#171;, som almindelig regel ikke bør beskæftiges  \r\n\r\n i sådanne værksteder. </P>  \r\n\r\n<P>Som adækvate foranstaltninger over for konstaterede tilfælde af misbrug  \r\n\r\n finder direktoratet i øvrigt, at den pågældende bør henvises til  \r\n\r\n fængselslægen (eller psykiater). Der kan derudover efter omstændighederne  \r\n\r\n blive tale om overførsel fra åben til lukket anstalt. Direktoratet finder  \r\n\r\n derimod, at anvendelse af disciplinærstraffe i almindelighed bør undgås. </P>  \r\n\r\n<P>Nordskov Nielsen </P>  \r\n\r\n<P>/Tornøe </P>  \r\n\r\n<P>Inspektørerne for de under fængselsvæsenet hørende anstalter samt  \r\n\r\n overlægerne ved forvaringsanstalterne i Horsens og Herstedvester. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (T 74)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19681152454"
        },
        {
            "displayName": "Entydig dokumentidentifikation",
            "displayValue": "CM019539"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/09/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11524"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "05/08/1968"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 2.k. A 2531-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}