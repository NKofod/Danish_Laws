{
    "id": 107910,
    "title": "1986 BTL 10   BETÆNKNING OVER FORSLAG TIL LOV OM ÆNDRING AF LOV OM REALKREDITINSTITUTTER   (SÆRLIGE VILKÅR FOR LÅN TIL EJERBOLIGER M.V.)    NR L 10 1986-87, 1. SAMLING BLAD NR 69 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 10 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om realkreditinstitutter  \r\n\r\n (Særlige vilkår for lån til ejerboliger m.v.) <BR>  \r\n\r\n Nr L 10 1986-87, 1. samling Blad nr 69 </P>  \r\n\r\n<P></P>  \r\n\r\n<P>Afgivet af boligudvalget </P>  \r\n\r\n<P></P>  \r\n\r\n<P>Afgivet: 19861013 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Skriftlige og/ eller mundtlige henvendelser er modtaget fra: </P>  \r\n\r\n<P>Andelsboligforeningernes Fællesrepræsentation, </P>  \r\n\r\n<P>Bachmann, Steen, kontorchef, Ballerup, </P>  \r\n\r\n<P>Dansk Ejendomsmæglerforening, </P>  \r\n\r\n<P>Forenede Danske Ejendomshandlere/-mæglere, </P>  \r\n\r\n<P>Foreningen af Danske Ejendomsformidlere, </P>  \r\n\r\n<P>Håndværksrådet, </P>  \r\n\r\n<P>Lindholt, H. og A., Advofinans, Helsinge, </P>  \r\n\r\n<P>Poulsen, H. Kaldal, Højbjerg, og </P>  \r\n\r\n<P>Realkreditrådet. </P>  \r\n\r\n<P>Der er af boligministeren stillet ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>Socialdemokratiets medlemmer) lovforslaget til vedtagelse med de </P>  \r\n\r\n<P>af boligministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlemmer </P>  \r\n\r\n<P>af udvalget) er tilfreds med, at lovforslaget medvirker til at </P>  \r\n\r\n<P>nedsætte huspriserne. </P>  \r\n\r\n<P>Et mindretal (Socialdemokratiets medlemmer af udvalget) indstiller </P>  \r\n\r\n<P>lovforslaget til forkastelse ved 3. behandling, men kan dog </P>  \r\n\r\n<P>tiltræde de af boligministeren stillede ændringsforslag. </P>  \r\n\r\n<P>Regeringens forslag om ændringer i långivningen mod pant i fast </P>  \r\n\r\n<P>ejendom er et led i regeringens &#187;kartoffelkur&#171;. </P>  \r\n\r\n<P>De ændrede låneregler vil resultere i mærkbare stigninger i </P>  \r\n\r\n<P>begyndelseshuslejen. </P>  \r\n\r\n<P>Huslejen vil alene på grund af de ændrede låneregler betyde </P>  \r\n\r\n<P>stigninger på 19 pct. i nybyggeriet samt ved ejerskift. </P>  \r\n\r\n<P>For lån til om- og tilbygning bliver ydelsen 24 pct. højere. For </P>  \r\n\r\n<P>tillægslån til indfrielse af forfaldne prioriteter stiger ydelsen </P>  \r\n\r\n<P>med 33 pct. </P>  \r\n\r\n<P>Den stigende begyndelseshusleje vil først og fremmest ramme </P>  \r\n\r\n<P>førstegangskøbere, især de unge vil blive ramt hårdt med en </P>  \r\n\r\n<P>stigning i begyndelseshuslejen på mindst 19 pct. </P>  \r\n\r\n<P>En så voldsom fordyrelse af huslejen vil gøre det vanskeligere at </P>  \r\n\r\n<P>anskaffe en ejerbolig og dermed vanskeliggøre den nødvendige </P>  \r\n\r\n<P>mobilitet på arbejdsmarkedet. </P>  \r\n\r\n<P>De foreslåede låneregler for ejerboliger vil få en betydelig </P>  \r\n\r\n<P>indvirkning på byggeaktiviteten på et tidspunkt, hvor antallet af </P>  \r\n\r\n<P>igangsættelser i nybyggeriet er faldende. Nedgangen i nybyggeriet </P>  \r\n\r\n<P>slår igennem, samtidig med at regeringen har bebudet en reduktion </P>  \r\n\r\n<P>af store dele af de statslige og kommunale bygge- og </P>  \r\n\r\n<P>anlægsarbejder. Det samlede resultat vil betyde en drastisk </P>  \r\n\r\n<P>nedgang i beskæftigelsen inden for bygge- og anlægssektoren. </P>  \r\n\r\n<P>Regeringens indgreb over for ejerboligbyggeriet vil yderligere </P>  \r\n\r\n<P>forstærke behovet for flere lejeboliger. Socialdemokratiet skal </P>  \r\n\r\n<P>derfor opfordre regeringen til at forhøje kvoten for </P>  \r\n\r\n<P>ungdomsboliger og for almennyttige boliger betydeligt for at </P>  \r\n\r\n<P>modvirke den stigende boligmangel, der ellers vil blive følgen af </P>  \r\n\r\n<P>regeringens indgreb. </P>  \r\n\r\n<P>ÆNDRINGSFORSLAG </P>  \r\n\r\n<P>Af boligministeren, tiltrådt af udvalget: </P>  \r\n\r\n<P>Til § 1 </P>  \r\n\r\n<P>1) Efter nr. 4 indsættes som nyt nummer: </P>  \r\n\r\n<P>&#187;01. I § 10, stk. 15, der bliver stk. 17, udgår ordene &#187;efter  \r\n\r\n stk. </P>  \r\n\r\n<P>7&#171;.' </P>  \r\n\r\n<P>2) I det under nr. 6 foreslåede § 15 a, stk. 2, udgår ordene &#187;samt  \r\n\r\n</P>  \r\n\r\n<P>ejendomme, til hvis opførelse der er ydet offentlig støtte,&#187;. </P>  \r\n\r\n<P>3) I det under nr. 6 foreslåede § 15 a, stk. 4, indsættes efter </P>  \r\n\r\n<P>&#187;ubebyggede grunde,&#187; ordene: &#187;der er udlagt til ejendomme  \r\n\r\n som </P>  \r\n\r\n<P>nævnt i stk. 1,&#187;. </P>  \r\n\r\n<P>Til § 3 </P>  \r\n\r\n<P>4) I stk. 2 indsættes som nyt 2. og 3. pkt.: </P>  \r\n\r\n<P>&#187;Lån til ejerskifte kan endvidere ydes efter de hidtidige regler,  \r\n\r\n</P>  \r\n\r\n<P>såfremt en lånsøger senest den 6. oktober 1986 har indleveret </P>  \r\n\r\n<P>skøde eller slutseddel til tinglysning vedrørende køb af en </P>  \r\n\r\n<P>ejendom, der skal tjene som bolig for lånsøger, og der senest den </P>  \r\n\r\n<P>6. oktober 1986 er afgivet tilbud om ejerskiftelån vedrørende den </P>  \r\n\r\n<P>ejendom, der hidtil har tjent til bolig for lånsøger. Endelig kan </P>  \r\n\r\n<P>lån til ejerskifte ydes efter de hidtidige regler, hvis der er </P>  \r\n\r\n<P>afgivet lånetilbud og i forbindelse hermed indgået en kurskontrakt </P>  \r\n\r\n<P>med et pengeinstitut senest 6. oktober 1986.&#171; </P>  \r\n\r\n<P>5) Efter stk. 2 indsættes som nyt stykke: </P>  \r\n\r\n<P>&#187;Stk. 3. Lån til vedligeholdelse og opretning samt forbedring ved om-  \r\n\r\n</P>  \r\n\r\n<P>og tilbygning af ejendomme til helårsbeboelse til brug for ejeren </P>  \r\n\r\n<P>kan ydes efter de hidtidige regler, såfremt de nævnte arbejder </P>  \r\n\r\n<P>gennemføres i henhold til en i medfør af lov om sanering godkendt </P>  \r\n\r\n<P>saneringsplan eller en i medfør af lov om byfornyelse og </P>  \r\n\r\n<P>boligforbedring vedtaget byfornyelses- eller </P>  \r\n\r\n<P>boligforbedringsbeslutning. Dette gælder dog ikke, hvis planen er </P>  \r\n\r\n<P>godkendt eller beslutningen vedtaget efter den 6. oktober 1986, </P>  \r\n\r\n<P>eller hvis det af planen eller beslutningen fremgår, at det er </P>  \r\n\r\n<P>nødvendigt for de pågældende arbejders gennemførelse, at der rådes </P>  \r\n\r\n<P>over ejendommen.&#171; </P>  \r\n\r\n<P>Stk. 3-5 bliver herefter stk. 4-6. </P>  \r\n\r\n<P>6) I stk. 3, der bliver stk. 4, ændres &#187;Lån til andre formål end </P>  \r\n\r\n<P>ejerskifte&#171; til: &#187;Lån til andre formål end nævnt i stk. 2 og  \r\n\r\n 3&#171;. </P>  \r\n\r\n<P>7) I stk. 4, der bliver stk. 5, ændres &#187;Lån efter stk. 2 og 3&#171;  \r\n\r\n til: </P>  \r\n\r\n<P>&#187;Lån efter stk. 2-4&#171;. </P>  \r\n\r\n<P>8) Efter § 3 indsættes som ny paragraf: </P>  \r\n\r\n<P>&#187;§ 4 </P>  \r\n\r\n<P>Loven gælder ikke for Grønland og Færøerne, men kan ved kongelig </P>  \r\n\r\n<P>anordning sættes i kraft for disse landsdele med de afvigelser, </P>  \r\n\r\n<P>som landsdelenes særlige forhold medfører.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Den foreslåede ændring indebærer, at bestemmelserne om </P>  \r\n\r\n<P>minimumsstørrelse for realkreditlån ikke gælder for lån til </P>  \r\n\r\n<P>pensionister uanset låneformål. </P>  \r\n\r\n<P>Til nr. 2 </P>  \r\n\r\n<P>Med dette ændringsforslag begrænses de foreslåede ændringer i </P>  \r\n\r\n<P>amortisationen af lån til om- og tilbygninger m.v. til kun at </P>  \r\n\r\n<P>omfatte ejendomme til helårsbeboelse enten til brug for ejeren </P>  \r\n\r\n<P>eller opført med salg for øje samt fritidshuse. </P>  \r\n\r\n<P>Til nr. 3 </P>  \r\n\r\n<P>Den foreslåede ændring har til formål at præcisere, at kravet om </P>  \r\n\r\n<P>amortisation som serielån for lån til ubebyggede grunde alene </P>  \r\n\r\n<P>gælder for grunde, der senere bebygges med ejerboliger, herunder </P>  \r\n\r\n<P>fritidshuse. Arealers anvendelsesmuligheder fastlægges i kommunale </P>  \r\n\r\n<P>planlægningsbestemmelser, f.eks. i lokalplaner. </P>  \r\n\r\n<P>Til nr. 4 </P>  \r\n\r\n<P>Ændringsforslaget tilsigter for det første at afbøde de </P>  \r\n\r\n<P>vanskeligheder, der ellers kunne opstå for folk, der har købt nyt </P>  \r\n\r\n<P>hus før den 7. oktober uden på dette tidspunkt at have indgået </P>  \r\n\r\n<P>endelig aftale om salg af det &#187;gamle&#171; hus. Det er forudsat, at  \r\n\r\n</P>  \r\n\r\n<P>adkomst mindst er indleveret til tinglysning for så vidt angår det </P>  \r\n\r\n<P>nye hus og lånetilbud på ejerskiftelån indhentet for det gamle hus </P>  \r\n\r\n<P>senest 6. oktober 1986. For det andet gøres det muligt at hjemtage </P>  \r\n\r\n<P>ejerskiftelån efter de hidtidige regler, hvis en lånsøger senest </P>  \r\n\r\n<P>den 6. oktober 1986 på grundlag af et lånetilbud har indgået en </P>  \r\n\r\n<P>bindende aftale med et pengeinstitut om levering af en bestemt </P>  \r\n\r\n<P>mængde obligationer på et nærmere angivet fremtidigt tidspunkt til </P>  \r\n\r\n<P>en på forhånd aftalt kurs (en såkaldt kurskontrakt). Herved </P>  \r\n\r\n<P>sikres, at allerede indgåede aftaler kan opfyldes efter de </P>  \r\n\r\n<P>forudsætninger, som parterne har lagt til grund ved aftalens </P>  \r\n\r\n<P>indgåelse. </P>  \r\n\r\n<P>Til nr. 5 </P>  \r\n\r\n<P>Forslaget til det nye stk. 3 har til formål at sikre, at en ejer af </P>  \r\n\r\n<P>en ejerbolig, der skal foretage vedligeholdelse, opretning eller </P>  \r\n\r\n<P>forbedring af sin ejendom i henhold til en saneringsplan, en </P>  \r\n\r\n<P>byfornyelses- eller boligforbedringsbeslutning, ikke får forrykket </P>  \r\n\r\n<P>de økonomiske forudsætninger vedrørende arbejdernes gennemførelse, </P>  \r\n\r\n<P>som lå til grund i planens eller beslutningens tilblivelsesfase. </P>  \r\n\r\n<P>Sådanne ejere skal derfor - i det omfang der efter de hidtil </P>  \r\n\r\n<P>gældende regler er hjemmel hertil - fortsat kunne finansiere de </P>  \r\n\r\n<P>gennemførte arbejder med rene annuitetslån. Det er dog et vilkår, </P>  \r\n\r\n<P>at saneringsplanen, byfornyelses- eller </P>  \r\n\r\n<P>boligforbedringsbeslutningen er godkendt eller vedtaget senest den </P>  \r\n\r\n<P>6. oktober 1986. </P>  \r\n\r\n<P>Til nr. 6 og 7 </P>  \r\n\r\n<P>Der er tale om konsekvensrettelser. </P>  \r\n\r\n<P>Til nr. 8 </P>  \r\n\r\n<P>Det foreslås, at de ændrede regler ikke uden videre kommer til at </P>  \r\n\r\n<P>gælde for Grønland og Færøerne, men at der skabes mulighed for </P>  \r\n\r\n<P>senere at sætte dem i kraft, hvis det skønnes hensigtsmæssigt. </P>  \r\n\r\n<P>Realkreditlån i disse landsdele kan herefter fortsat ydes efter de </P>  \r\n\r\n<P>hidtidige regler. </P>  \r\n\r\n<P>Agnete Laustsen (KF) Birgit Fogh-Andersen (KF) Svend Åge Petersen </P>  \r\n\r\n<P>(KF) Merete Aarup (KF) Bente Nielsen (V) nfmd. Helge Sander </P>  \r\n\r\n<P>(V) Birgith Mogensen (CD) Kofod-Svendsen (KrF) Svend Andersen </P>  \r\n\r\n<P>(S) Bakholt (S) Baadsgaard (S) Knud Damgaard (S) fmd. </P>  \r\n\r\n<P>Torben Lund (S) Lissa Mathiasen (S) Ruth Olsen (SF) Pelle </P>  \r\n\r\n<P>Voigt (SF) Estrup (RV) </P>  \r\n\r\n<P>Partierne VS og FP havde ikke medlemmer i udvalget. </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til boligministeren, som denne har </P>  \r\n\r\n<P>besvaret i samråd. </P>  \r\n\r\n<P>Udvalget har endvidere modtaget mundtlig henvendelse fra </P>  \r\n\r\n<P>Advokatrådet. </P>  \r\n\r\n<P>Der er af et mindretal stillet ændringsforslag, hvorom henvises til </P>  \r\n\r\n<P>de ledsagende bemærkninger. </P>  \r\n\r\n<P>Herefter indstiller et mindretal (Det Konservative Folkepartis, </P>  \r\n\r\n<P>Venstres, Centrum-Demokraternes og Kristeligt Folkepartis </P>  \r\n\r\n<P>medlemmer af udvalget) lovforslaget til vedtagelse i den </P>  \r\n\r\n<P>affattelse, hvori det foreligger efter 2. behandling. </P>  \r\n\r\n<P>Et andet mindretal (Socialdemokratiets medlemmer af udvalget) vil </P>  \r\n\r\n<P>redegøre for sin stilling til det stillede ændringsforslag ved 3. </P>  \r\n\r\n<P>behandling og indstiller lovforslaget til forkastelse. </P>  \r\n\r\n<P>Et tredje mindretal (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til vedtagelse med det stillede </P>  \r\n\r\n<P>ændringsforslag. </P>  \r\n\r\n<P>Et fjerde mindretal (Det Radikale Venstres medlem af udvalget) </P>  \r\n\r\n<P>indstiller lovforslaget til vedtagelse og vil redegøre for sin </P>  \r\n\r\n<P>stilling til det stillede ændringsforslag ved 3. behandling. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 3 </P>  \r\n\r\n<P>Af </P>  \r\n\r\n<P>et mindretal (SF): </P>  \r\n\r\n<P>I stk. 2, 2. pkt., ændres &#187;6. oktober 1986 er afgivet tilbud&#171;  \r\n\r\n til: </P>  \r\n\r\n<P>&#187;31. oktober 1986 er afgivet tilbud&#171;. </P>  \r\n\r\n<P>Bemærkninger </P>  \r\n\r\n<P>Ændringsforslaget tilsigter at hjælpe de personer, der har købt en </P>  \r\n\r\n<P>ejendom inden den 7. oktober, men ikke har været i stand til at få </P>  \r\n\r\n<P>solgt den gamle ejendom. </P>  \r\n\r\n<P>Disse personer bør have en chance for at indhente lånetilbud, der er </P>  \r\n\r\n<P>afgørende for at få den gamle ejendom belånt på hidtil gældende </P>  \r\n\r\n<P>vilkår. </P>  \r\n\r\n<P>Agnete Laustsen (KF) Birgit Fogh-Andersen (KF) Svend Åge Petersen </P>  \r\n\r\n<P>(KF) Merete Aarup (KF) Bente Nielsen (V) nfmd. Helge Sander </P>  \r\n\r\n<P>(V) Birgith Mogensen (CD) Arne Bjerregaard (KRF) Svend </P>  \r\n\r\n<P>Andersen (S) Bakholt (S) Baadsgaard (S) Knud Damgaard (S) </P>  \r\n\r\n<P>fmd. Torben Lund (S) Lissa Mathiasen (S) Ruth Olsen (SF) </P>  \r\n\r\n<P>Pelle Voigt (SF) Estrup (RV) </P>  \r\n\r\n<P>Partierne VS og FP havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00010"
        },
        {
            "displayName": "Entydig dokumentidentifikation",
            "displayValue": "CL005183"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}