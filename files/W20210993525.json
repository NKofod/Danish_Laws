{
    "id": 226186,
    "title": "Arbejdsmiljøklagenævnet fastholdt afgørelse med påbud om standsning af arbejdet med opsætning af betonelement (arbejdets udførelse - opsætning af betonelementer - frithængende - forbud)",
    "documentTypeId": "240",
    "isSagsforlobPeriodValid": true,
    "shortName": "KEN nr 9935 af 18/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse med påbud om standsning af arbejdet med opsætning af betonelement (arbejdets udførelse - opsætning af betonelementer - frithængende - forbud)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at de ansatte arbejdede under et frithængende betonelement, og at det var nødvendigt at standse arbejdet, for at imødegå en overhængende og betydelig fare for de ansattes sikkerhed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at betonelementet hang lodret over de ansatte og i en skrå vinkel mellem de allerede opstillede betonelementer. De ansatte kunne dermed blive ramt af betonelementet, hvis det faldt ned under kraning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det kunne ikke begrunde en ændret vurdering, at virksomheden havde planlagt arbejdet, så det kunne udføres sikkerhedsmæssigt forsvarligt, samt instrueret de ansatte og ført tilsyn hermed. Nævnet bemærkede, at det afgørende er, at arbejdet også bliver udført i overensstemmelse hermed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede desuden, at virksomheden var rette modtager af påbuddet, da det ikke fritager arbejdsgiveren for sine pligter efter arbejdsmiljøloven, at man har sørget for instruktion og ført tilsyn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>I har klaget over Arbejdstilsynets afgørelse af den 7. maj 2021 om at standse arbejdet med opsætning af betonelement.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 28. september 2021.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 7. maj 2021 med påbud til jer om at standse arbejdet med opsætning af betonelement i portåbning på arbejdsstedet [adresse udeladt], til det kan udføres sikkerhedsmæssigt fuldt forsvarligt, herunder at der ikke arbejdes under frithængende betonelementer.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at jeres ansatte på tilsynstidspunktet den 4. maj 2021 på byggepladsen arbejdede og opholdt sig under det frithængende betonelement, hvor der var risiko for, at betonelementet kunne falde ned.</p>\r\n<p>\r\n</p>\r\n<p>Nævnet vurderer også, at det var nødvendigt at standse arbejdet for at imødegå en overhængende og betydelig fare for de ansattes sikkerhed.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet konstaterede, at en ansat stod på en stige, en anden ansat befandt sig i kurven på en bomlift, mens en tredje ansat befandt sig og færdedes på terrænet under og omkring betonelementet.</p>\r\n<p>\r\n</p>\r\n<p>Betonelementet hang lodret over de ansatte og i en skrå vinkel mellem de allerede opstillede betonelementer.</p>\r\n<p>\r\n</p>\r\n<p>De ansatte kunne dermed blive ramt af betonelementet, hvis elementet faldt ned under kraning.</p>\r\n<p>\r\n</p>\r\n<p>Nævnet finder, at Arbejdstilsynets fotos understøtter Arbejdstilsynets konstateringer ved tilsynsbesøget.</p>\r\n<p>\r\n</p>\r\n<p>Nævnet er opmærksom på, at I har anført, at I ikke er rette modtager af påbuddet, da I mener at have opfyldt alle arbejdsgivers pligter. Jeres medarbejdere var instrueret mundtligt og skriftligt. Der blev også ført tilsyn med, at arbejdet blev udført sikkerhedsmæssigt fuldt forsvarligt, og som arbejdet i starten var planlagt og tilrettelagt.</p>\r\n<p>\r\n</p>\r\n<p>I mener ikke, at Arbejdstilsynet har forholdt sig til det ledelsen oplyste om instruktion af de ansatte.</p>\r\n<p>\r\n</p>\r\n<p>I finder desuden, at § 13, stk. 1, ikke var den rette hjemmel til afgørelsen.</p>\r\n<p>\r\n</p>\r\n<p>I finder heller ikke, at alle tre ansatte har været i betydelig eller overhængende fare i forbindelse med montagen, hvilket billede 1 bekræfter.</p>\r\n<p>\r\n</p>\r\n<p>Jeres oplysninger er indgået i behandlingen af sagen, men har ikke ført til et andet resultat.</p>\r\n<p>\r\n</p>\r\n<p>Det kan ikke begrunde en ændret vurdering, at I havde planlagt arbejdet, så det kunne udføres sikkerhedsmæssigt forsvarligt, og havde instrueret de ansatte og ført tilsyn hermed. Det afgørende er, at arbejdet også bliver udført i overensstemmelse hermed.</p>\r\n<p>\r\n</p>\r\n<p>Tilsynet konstaterede ved tilsynsbesøget, at jeres ansatte opholdt sig under en hængende byrde, hvilket Arbejdstilsynets foto understøtter.</p>\r\n<p>\r\n</p>\r\n<p>I er rette modtager, da afgørelser efter arbejdsmiljøloven bliver givet til den ansvarlige virksomhed og arbejdsgiver. Virksomheden er således ikke fri for ansvar efter arbejdsmiljøloven ved at have sørget for instruktion og ført tilsyn.</p>\r\n<p>\r\n</p>\r\n<p>Det forhold, at ansatte måtte have handlet i strid med jeres instruktion, har ikke betydning for, om der kan træffes afgørelse efter arbejdsmiljøloven. Jeres ansattes eventuelle handlen mod instruktion kan få betydning ved bedømmelsen af eventuelt strafferetligt forhold efter arbejdsmiljølovens § 83.</p>\r\n<p>\r\n</p>\r\n<p>Nævnet skal yderligere bemærke, at selvom det alene havde været en af de ansatte, der var i betydelig og overhængende fare, var der grundlag for et påbud om at standse arbejdet.</p>\r\n<p>\r\n</p>\r\n<p>Vedrørende det anførte om hjemmelen for afgørelsen henviser nævnet til bemærkninger til Arbejdstilsynets sagsbehandling nedenfor.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til kapitel 7 om tekniske hjælpemidler m.v.</p>\r\n<p>\r\n</p>\r\n<p>Det følger endvidere af loven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af detailreglerne om tekniske hjælpemidler, at der skal træffes foranstaltninger for at sikre, at personer ikke opholder sig under ophængte byrder, medmindre dette er nødvendigt for en hensigtsmæssig udførelse af arbejdet.</p>\r\n<p>\r\n</p>\r\n<p>\r\n   <span class=\"Bold\">Bemærkninger til Arbejdstilsynets sagsbehandling</span>\r\n</p>\r\n<p>\r\n</p>\r\n<p>Arbejdsmiljøklagenævnet bemærker, at Arbejdstilsynet i sin afgørelse har henvist til § 4, og § 13, i bekendtgørelse om arbejdets udførelse.</p>\r\n<p>\r\n</p>\r\n<p>Nævnet finder, at det er mere korrekt at henvise til reglerne om anvendelse af tekniske hjælpemidler. Arbejdstilsynet har rettet op på det i sin genvurdering af sagen.</p>\r\n<p>\r\n</p>\r\n<p>Nævnet finder, at tilsynets manglende henvisning til arbejdsmiljølovens § 45, stk. 1, og § 17, stk. 1, i bekendtgørelse om anvendelse af tekniske hjælpemidler ikke medfører, at afgørelsen er ugyldig, da overtrædelsen i sagen ligger inden for de allerede citerede bestemmelsers ordlyd, og den manglende citering ikke ses at have haft indflydelse på jeres forståelse af påbuddet.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 2, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om arbejdsgiverens almindelige pligter</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 15, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk.1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om anvendelse af tekniske hjælpemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i lov om arbejdsmiljø, jf. bekendtgørelse nr. 674 af 25. maj 2020</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 17, stk. 1, jf. bilag 1, punkt 3.1.3 i bekendtgørelse om anvendelse af tekniske hjælpemidler.</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på www.retsinformation.dk</p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p style=\"text-align: center;\">\r\n   <span class=\"Bold\">Almindelige pligter</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Arbejdsgiveren</span>\r\n</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n<p class=\"Liste1\">\r\n   <span class=\"Liste1Nr\">1.</span> kapitel 5 om arbejdets udførelse,</p>\r\n<p class=\"Liste1\">\r\n   <span class=\"Liste1Nr\">2.</span> kapitel 6 om indretning af arbejdsstedet,</p>\r\n<p class=\"Liste1\">\r\n   <span class=\"Liste1Nr\">3.</span> kapitel 7 om tekniske hjælpemidler m.v.,</p>\r\n<p class=\"Liste1\">\r\n   <span class=\"Liste1Nr\">4.</span> kapitel 8 om stoffer og materialer.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 77.</span> . . .</p>\r\n<p>\r\n   <span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n<p>\r\n   <span class=\"Italic\">1) at de tilstedeværende øjeblikkeligt fjerner sig fra farezonen,</span>\r\n</p>\r\n<p>\r\n   <span class=\"Italic\">2) </span>at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n<p>\r\n   <span class=\"Italic\">3) at arbejde i øvrigt standses.</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 17</span>, stk. 1. For anvendelsen af de i bilag 1 nævnte tekniske hjælpemidler gælder foruden §§ 4-16 detailreglerne fastsat i bilaget.</p>\r\n<p>…</p>\r\n<p>\r\n</p>\r\n<p>\r\n   <span class=\"Bold\">Bilag 1 til bekendtgørelse nr. 1109 af 15. december 1992 om anvendelse af tekniske hjælpemidler</span>\r\n</p>\r\n<p>\r\n</p>\r\n<p>\r\n   <span class=\"Bold\">3.1.3</span>. Der skal træffes foranstaltninger for at sikre, at personer ikke opholder sig under ophængte byrder, medmindre dette er nødvendigt for en hensigtsmæssig udførelse af arbejdet. Byrder må ikke føres hen over arbejdsområder, hvor der normalt opholder sig personer, hvis disse områder ikke er beskyttede.</p>\r\n<p>\r\n</p>\r\n<p>Hvis dette imidlertid er nødvendigt for en hensigtsmæssig udførelse af arbejdet, skal der fastlægges og anvendes passende procedurer.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2021"
        },
        {
            "displayName": "Accession",
            "displayValue": "W20210993525"
        },
        {
            "displayName": "Entydig dokumentidentifikation",
            "displayValue": "DH000409"
        },
        {
            "displayName": "Dato for indlæggelse",
            "displayValue": "19/11/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9935"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "18/11/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "21-26336"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}