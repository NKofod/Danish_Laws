{
    "id": 50189,
    "title": "Bekendtgørelse af luftfartsoverenskomst af 10. juni 1958 med Storhertugdømmet Luxembourg. ",
    "documentTypeId": "220",
    "isSagsforlobPeriodValid": false,
    "shortName": "BKI nr 19 af 22/03/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 10.  \r\n\r\n juni 1958 med Storhertugdømmet Luxembourg. </H1>  \r\n\r\n<P></P>  \r\n\r\n<BR>  \r\n\r\n<P>Under 10. juni 1958 er der i Luxembourg afsluttet følgende  \r\n\r\n luftfartsoverenskomst mellem Danmark og Storhertugdømmet Luxembourg: </P>  \r\n\r\n<P> <B>LUFTFARTSOVERENSKOMST MELLEM DANMARK OG STORHERTUGDØMMET  \r\n\r\n LUXEMBOURG</B>  </P>  \r\n\r\n<P>Danmarks og Storhertugdømmet Luxembourgs regeringer, som ønsker at fremme  \r\n\r\n den civile lufttrafik mellem Danmark og Storhertugdømmet Luxembourg, er  \r\n\r\n kommet overens om følgende: </P>  \r\n\r\n<P>Artikel 1. </P>  \r\n\r\n<UL CLASS=PLAIN-LIST>  \r\n\r\n<LI>a) De kontraherende parter tilstår hinanden de i bilaget til nærværende  \r\n\r\n overenskomst angivne rettigheder, der er nødvendige for oprettelsen af de i  \r\n\r\n bilaget angivne luftruter (i det følgende betegnet som de &#187;aftalte  \r\n\r\n ruter&#171;). </LI>  \r\n\r\n<LI>b) De aftalte ruter kan åbnes straks eller på et senere tidspunkt efter  \r\n\r\n bestemmelse af den kontraherende part, hvem rettighederne tilstås. </LI>  \r\n\r\n</UL>  \r\n\r\n<P>Artikel 2. </P>  \r\n\r\n<UL CLASS=PLAIN-LIST>  \r\n\r\n<LI>a) Driften af hver af de aftalte ruter kan påbegyndes, så snart den  \r\n\r\n kontraherende part, hvem de i bilaget omhandlede rettigheder er tilstået, har  \r\n\r\n udpeget et eller flere luftfartsselskaber til at beflyve de angivne  \r\n\r\n luftruter. </LI>  \r\n\r\n<LI>b) Det kan pålægges det eller de af en af de kontraherende parter således  \r\n\r\n udpegede luftfartsselskaber over for den anden kontraherende parts kompetente  \r\n\r\n luftfartsmyndigheder at dokumentere, at de er i stand til at opfylde de krav,  \r\n\r\n der stilles efter de love og bestemmelser, som af disse myndigheder normalt  \r\n\r\n anvendes på kommercielle luftfartsselskabers drift. </LI>  \r\n\r\n</UL>  \r\n\r\n<P>Artikel 3. </P>  \r\n\r\n<P>Taksterne skal fastsættes på et rimeligt niveau under hensyntagen til  \r\n\r\n økonomisk drift, normal fortjeneste samt til hver rutes særlige karakter,  \r\n\r\n såsom hastighed og bekvemmelighed. Den internationale  \r\n\r\n lufttransportorganisation (IATA)&#187;s rekommandationer skal også tages i  \r\n\r\n betragtning. I mangel af sådanne rekommandationer skal de danske og de  \r\n\r\n luxembourgske selskaber rådføre sig med et tredje lands luftfartsselskaber,  \r\n\r\n som beflyver de samme strækninger. Deres aftaler skal forelægges de  \r\n\r\n kontraherende parters kompetente luftfartsmyndigheder til godkendelse.  \r\n\r\n Såfremt selskaberne ikke har kunnet nå til enighed, skal disse myndigheder  \r\n\r\n bestræbe sig for at finde en løsning. I sidste instans skal den i nærværende  \r\n\r\n overenskomsts artikel 8 omhandlede fremgangsmåde følges. </P>  \r\n\r\n<P>Artikel 4. </P>  \r\n\r\n<UL CLASS=PLAIN-LIST>  \r\n\r\n<LI>a) De afgifter for benyttelsen af lufthavne og andre hjælpemidler, som  \r\n\r\n den ene af de kontraherende parter kan pålægge eller tillade, at der pålægges  \r\n\r\n det eller de af den anden kontraherende part udpegede luftfartsselskaber, må  \r\n\r\n ikke overstige de afgifter, som landets nationale luftfartøjer på lignende  \r\n\r\n internationale ruter betaler for benyttelse af nævnte lufthavne og  \r\n\r\n hjælpemidler. </LI>  \r\n\r\n<LI>b) Brændstof, smøreolie og reservedele, der tages om bord i </LI>  \r\n\r\n</UL>  \r\n\r\n<P>luftfartøjer eller indføres til den ene af de kontraherende parters  \r\n\r\n territorium af et luftfartsselskab udpeget af den anden kontraherende part  \r\n\r\n eller på et sådant selskabs vegne, og som udelukkende er bestemt til brug for  \r\n\r\n dette selskabs maskiner, skal med hensyn til toldafgifter,  \r\n\r\n undersøgelsesafgifter eller andre afgifter og gebyrer, som pålægges af  \r\n\r\n førstnævnte kontraherende part, indrømmes en behandling, der ikke er mindre  \r\n\r\n gunstig end den, som tilstås dens egne luftfartsselskaber, der driver  \r\n\r\n lignende internationale ruter, eller en mestbegunstiget stats  \r\n\r\n luftfartsselskaber. </P>  \r\n\r\n<UL CLASS=PLAIN-LIST>  \r\n\r\n<LI>c) Brændstof, smøreolie, reservedele, sædvanligt udstyr og forråd, som  \r\n\r\n forefindes om bord i luftfartøjer tilhørende den ene kontraherende parts  \r\n\r\n udpegede luftfartsselskaber, skal ved deres ankomst til eller afrejse fra den  \r\n\r\n anden kontraherende parts territorium være fritaget for toldafgifter,  \r\n\r\n undersøgelsesafgifter eller andre lignende afgifter og gebyrer, selv om  \r\n\r\n sådanne forsyninger benyttes af luftfartøjerne under flyvning over dette  \r\n\r\n territorium. </LI>  \r\n\r\n</UL>  \r\n\r\n<P>Artikel 5. </P>  \r\n\r\n<P>Luftdygtighedsbeviser, duelighedsbeviser og certifikater, der er udstedt  \r\n\r\n eller gjort gyldige af en kontraherende part, skal for så vidt angår driften  \r\n\r\n af de i bilaget angivne ruter, anerkendes som gyldige af den anden  \r\n\r\n kontraherende part. Hver af de kontraherende parter forbeholder sig dog ret  \r\n\r\n til for så vidt angår flyvning over dens eget territorium at nægte at  \r\n\r\n anerkende duelighedsbeviser og certifikater, som er udfærdiget for dens egne  \r\n\r\n statsborgere af en anden stat. </P>  \r\n\r\n<P>Artikel 6. </P>  \r\n\r\n<UL CLASS=PLAIN-LIST>  \r\n\r\n<LI>a) Hver kontraherende parts love og bestemmelser vedrørende ankomst til  \r\n\r\n og afgang fra dens territorium af luftfartøjer i international luftfart eller  \r\n\r\n vedrørende driften og navigeringen af sådanne luftfartøjer, medens de  \r\n\r\n befinder sig inden for dens territorium, skal finde anvendelse på  \r\n\r\n luftfartøjer tilhørende den anden kontraherende parts udpegede  \r\n\r\n luftfartsselskaber. </LI>  \r\n\r\n<LI>b) Hver kontraherende parts love og bestemmelser vedrørende ankomst til,  \r\n\r\n ophold på eller afgang fra dens territorium af passagerer, besætninger, post  \r\n\r\n og gods, såsom bestemmelser om ind- og udrejse, indvandring, pas, told og  \r\n\r\n karantæne, finder anvendelse på passagerer, besætninger, post og gods, der  \r\n\r\n befordres med luftfartøjer tilhørende de af den anden kontraherende part  \r\n\r\n udpegede luftfartsselskaber, medens de befinder sig på nævnte territorium.  \r\n\r\n</LI>  \r\n\r\n</UL>  \r\n\r\n<P>Artikel 7. </P>  \r\n\r\n<P>Hver kontraherende part forbeholder sig ret til at nægte eller  \r\n\r\n tilbagekalde en drifttilladelse, der er meddelt at af den anden kontraherende  \r\n\r\n part udpeget luftfartsselskab, i ethvert tilfælde, hvor det ikke findes  \r\n\r\n godtgjort, at den overvejende del af ejendomsretten til og den effektive  \r\n\r\n kontrol med det pågældende selskab beror hos en af de kontraherende parters  \r\n\r\n statsborgere, eller såfremt selskabet undlader at efterkomme de i artikel 6  \r\n\r\n omhandlede love og bestemmelser eller de vilkår, på hvilke nævnte tilladelse  \r\n\r\n er givet. </P>  \r\n\r\n<P>Artikel 8. </P>  \r\n\r\n<P>Enhver tvist mellem de kontraherende parter angående fortolkningen eller  \r\n\r\n anvendelsen af nærværende overenskomst eller dens bilag, som ikke kan  \r\n\r\n bilægges ved direkte forhandlinger, skal henvises til afgørelse ved den  \r\n\r\n internationale civile luftfartsorganisations råd, medmindre de kontraherende  \r\n\r\n parter bliver enige om at afgøre tvisten ved at indbringe den for en efter  \r\n\r\n aftale mellem dem oprettet voldgiftsdomstol eller for en anden person eller  \r\n\r\n organisation. De kontraherende parter forpligter sig til at efterkomme de  \r\n\r\n afsagte kendelser, der i alle tilfælde skal anses som endelige. </P>  \r\n\r\n<P>Artikel 9. </P>  \r\n\r\n<P>De kontraherende parters kompetente luftfartsmyndigheder skal i nær  \r\n\r\n samarbejdsånd fra tid til anden rådføre sig med hinanden for at sikre sig  \r\n\r\n overholdelsen af de i nærværende overenskomst og dens bilag fastsatte  \r\n\r\n principper samt disses gennemførelse på en tilfredsstillende måde. </P>  \r\n\r\n<P>Artikel 10. </P>  \r\n\r\n<P>Nærværende overenskomst og alle aftaler, som knytter sig hertil, skal  \r\n\r\n registreres hos den internationale civile luftfartsorganisation, der er  \r\n\r\n nedsat i henhold til den i Chicago den 7. december 1944 undertegnede  \r\n\r\n konvention angående international civilluftfart. </P>  \r\n\r\n<P>Artikel 11. </P>  \r\n\r\n<P>Nærværende overenskomst og dens bilag skal bringes i overensstemmelse med  \r\n\r\n enhver overenskomst af multilateral karakter, som de to kontraherende parter  \r\n\r\n måtte tilslutte sig. </P>  \r\n\r\n<P>Artikel 12. </P>  \r\n\r\n<P>Dersom en kontraherende part ønsker at ændre ene eller flere af  \r\n\r\n bestemmelserne i nærværende overenskomst eller dens bilag, kan den forlange,  \r\n\r\n at en drøftelse finder sted mellem de kontraherende parters kompetente  \r\n\r\n luftfartsmyndigheder, og denne drøftelse skal tage sin begyndelse inden for  \r\n\r\n en frist af 60 dage efter anmodningens fremsættelse. Enhver ændring i  \r\n\r\n overenskomsten, som de nævnte myndigheder er enedes om, træder i kraft, så  \r\n\r\n snart den er blevet bekræftet gennem udveksling af diplomatiske noter.  \r\n\r\n Ændringer i bilaget kan aftales direkte mellem de kontraherende parters  \r\n\r\n kompetente luftfartsmyndigheder. </P>  \r\n\r\n<P>Artikel 13. </P>  \r\n\r\n<P>Hver kontraherende part kan til enhver tid over for den anden part  \r\n\r\n tilkendegive ønsket om at bringe nærværende overenskomst til ophør. En sådan  \r\n\r\n opsigelse skal samtidig meddeles den internationale civile  \r\n\r\n luftfartsorganisation. Når en sådan opsigelse er foretaget, bringes  \r\n\r\n nærværende overenskomst til ophør 12 måneder efter datoen for den anden  \r\n\r\n kontraherende parts modtagelse af opsigelsen, medmindre denne tilbagekaldes  \r\n\r\n efter fælles overenskomst inden udløbet af denne periode. Såfremt den anden  \r\n\r\n kontraherende part undlader at anerkende modtagelsen af opsigelsen, anses  \r\n\r\n denne for modtaget 14 dage efter, at den internationale civile  \r\n\r\n luftfartsorganisation har modtaget den. </P>  \r\n\r\n<P>Artikel 14. </P>  \r\n\r\n<P>Ved anvendelsen af denne overenskomst og dens bilag gælder, medmindre  \r\n\r\n andet fremgår af teksten, at </P>  \r\n\r\n<UL CLASS=PLAIN-LIST>  \r\n\r\n<LI>a) udtrykket &#187;luftfartsmyndighed&#171; for så vidt angår Danmark  \r\n\r\n betyder ministeriet for offentlige arbejder eller enhver person eller  \r\n\r\n organisation, som er bemyndiget til at udøve de funktioner, som ministeriet  \r\n\r\n for offentlige arbejder for øjeblikket udøver. </LI>  \r\n\r\n</UL>  \r\n\r\n<P>og for Luxembourgs vedkommende: le &#187;Ministere des  \r\n\r\n Transports-Aeronautique Civile&#171; eller enhver person eller organisation,  \r\n\r\n som er bemyndiget til at udøve de funktioner, som le &#187;Ministere des  \r\n\r\n Transports-Aeronautique Civile&#171; for øjeblikket udøver. </P>  \r\n\r\n<UL CLASS=PLAIN-LIST>  \r\n\r\n<LI>b) Udtrykket &#187;udpeget luftfartsselskab&#171; betegner et selskab,  \r\n\r\n som en af de kontraherende parters luftfartsmyndigheder skriftligt har  \r\n\r\n meddelt den anden kontraherende parts luftfartsmyndigheder som værende det  \r\n\r\n selskab, som denne part har til hensigt i henhold til bestemmelserne i  \r\n\r\n artikel 1 og 2 i denne overenskomst at udpege til at beflyve de i  \r\n\r\n overenskomstens bilag angivne strækninger. </LI>  \r\n\r\n<LI>c) Ordet &#187; territorium&#171; svarer til den definition deraf, der er  \r\n\r\n givet i artikel 2 i den i Chicago den 7. december 1944 undertegnede  \r\n\r\n konvention vedrørende international cevilluftfart. </LI>  \r\n\r\n</UL>  \r\n\r\n<P>Artikel 15. </P>  \r\n\r\n<P>Bestemmelserne i denne overenskomst træder midlertidigt i kraft på datoen  \r\n\r\n for dens undertegnelse og træder endeligt i kraft på den dato, hvor den  \r\n\r\n danske regering får underretning om det luxembourgske parlaments godkendelse  \r\n\r\n af den. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i Luxembourg, den 10. juni  \r\n\r\n 1958 i 2 eksemplarer på dansk </I> </P>  \r\n\r\n<P CLASS=UNDERSKREVET-AF ALIGN=CENTER>og fransk, hvilke tekster skal have  \r\n\r\n samme gyldighed. </P>  \r\n\r\n<P>For den danske regering </P>  \r\n\r\n<P>(sign.) <I>L. Tillitse</I>  </P>  \r\n\r\n<P>For Storhertugdømmet Luxembourgs regering </P>  \r\n\r\n<P>(sign.) <I>Bech</I>  </P>  \r\n\r\n<P>(sign.) <I>V. Bodson</I>  </P>  \r\n\r\n</DIV>  \r\n\r\n<P>BILAG </P>  \r\n\r\n<P>De udpegede danske og luxemburgske luftfartsselskaber skal have samme ret  \r\n\r\n til at overflyve den anden kontraherende parts territorium samt til der at  \r\n\r\n foretage tekniske mellemlandinger; de skal også kunne anvende de lufthavne og  \r\n\r\n andre anlæg, der er beregnede til international trafik. De skal desuden på  \r\n\r\n den anden kontraherende parts territorium have ret til international trafik  \r\n\r\n at tage om bord og afsætte passagerer, post og gods i overensstemmelse med  \r\n\r\n bestemmelserne i denne overenskomst. </P>  \r\n\r\n<P>Fortegnelse I. </P>  \r\n\r\n<P> <I>Ruter, der kan drives af de danske luftfartsselskaber.</I>  </P>  \r\n\r\n<P CLASS=PUNKT> <B>1.</B> Danmark, via mellemliggende pladser, til Luxembourg  \r\n\r\n v.v. </P>  \r\n\r\n<P CLASS=PUNKT> <B>2.</B> Danmark, via mellemliggende pladser, til Luxembourg  \r\n\r\n og pladser derudover v.v. </P>  \r\n\r\n<P>Fortegnelse II. </P>  \r\n\r\n<P> <I>Ruter, som kan drives af de luxembourgske luftfartsselskaber.</I>  \r\n\r\n</P>  \r\n\r\n<P CLASS=PUNKT> <B>1.</B> Luxembourg, via mellemliggende pladser, til Danmark  \r\n\r\n v.v. </P>  \r\n\r\n<P CLASS=PUNKT> <B>2.</B> Luxembourg, via mellemliggende pladser, til Danmark  \r\n\r\n og pladser derudover v.v. </P>  \r\n\r\n<P>Samtidig med overenskomstens undertegnelse er der udvekslet følgende </P>  \r\n\r\n<P>noter: </P>  \r\n\r\n<P>KGL. DANSK GESANDTSKAB </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Luxembourg, den 10. juni 1958. </I> </P>  \r\n\r\n<P CLASS=UNDERSKREVET-AF ALIGN=CENTER> <I>Hr. minister,</I>  </P>  \r\n\r\n<P>Under henvisning til den i dag mellem den danske regering og  \r\n\r\n Storhertugdømmet Luxembourgs regering undertegnede overenskomst har jeg den  \r\n\r\n ære at meddele Dem, at den danske regering i overensstemmelse med  \r\n\r\n overenskomstens artikel 2 udpeger Det Danske Luftfartsselskab (DDL) til at  \r\n\r\n beflyve de i fortegnelse I i bilaget til overenskomsten angivne strækninger.  \r\n\r\n</P>  \r\n\r\n<P>I denne forbindelse har jeg den ære på min regerings vegne at der under de  \r\n\r\n forhandlinger, som er gået forud for overenskomstens undertegnelse, er opnået  \r\n\r\n enighed om følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab (DDL), der samarbejder med Det Norske  \r\n\r\n Luftfartselskap (DNL) og Aktiebolaget Aerotransport (ABA) under betegnelsen  \r\n\r\n Scandinavian Airlines System (SAS), kan beflyve de det i henhold til  \r\n\r\n overenskomsten tilståede ruter med luftfartøjer, besætninger og materiel  \r\n\r\n tilhørende hvert af de to andre luftfartsselskaber eller dem begge. </LI>  \r\n\r\n<LI>2) I det omfang, Det Danske Luftfartselskab (DDL) anvender luftfartøjer,  \r\n\r\n besætninger og materiel tilhørende de andre i Scandinavian Airlines System  \r\n\r\n (SAS) deltagende luftfartsselskaber, finder overenskomstens bestemmelser  \r\n\r\n anvendelse på sådanne luftfartøjer og besætninger og sådant materiel på samme  \r\n\r\n måde, som hvis disse tilhørte Det Danske Luftfartselskab (DDL), og de  \r\n\r\n kompetente danske myndigheder og Det Danske Luftfartselskab (DDL) påtager sig  \r\n\r\n det fulde ansvar herfor i henhold til overenskomsten. </LI>  \r\n\r\n</UL>  \r\n\r\n<P>Jeg benytter denne lejlighed, hr. minister til over for Deres Excellence  \r\n\r\n at forny forsikringerne om min udmærkede højagtelse. </P>  \r\n\r\n<P>(sign.) <I>L. Tillitse.</I>  </P>  \r\n\r\n<P>Hans Excellence </P>  \r\n\r\n<P>hr. udenrigsminister Joseph Bech, ect. ect.ect. </P>  \r\n\r\n<P>Luxembourg. </P>  \r\n\r\n<P>UDENRIGSMINISTERIET </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Luxembourg, den 10. juni 1958. </I> </P>  \r\n\r\n<P CLASS=UNDERSKREVET-AF ALIGN=CENTER> <I>Hr. minister</I>  </P>  \r\n\r\n<P>Under henvisning til den i dag mellem Storhertugdømmet Luxembourgs  \r\n\r\n regering og den danske regering undertegnede overenskomst har jeg den ære at  \r\n\r\n meddele Dem, at Storhertugdømmet Luxembourgs regering i overensstemmelse med  \r\n\r\n overenskomsten angivne strækninger. I denne forbindelse har jeg den ære på  \r\n\r\n min regerings vegne at bekræfte, at der under de forhandlinger, som er gået  \r\n\r\n forud for overenskomstens undertegnelse, er opnået enighed om følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab (DDL), der samarbejder med Det Norske  \r\n\r\n Luftfartselskap (DNL) og Aktiebolaget Aerotansport (ABA) under betegnelsen  \r\n\r\n Scandinavian Airlines System (SAS), kan beflyve de det i henhold til  \r\n\r\n overenskomsten tilståede ruter med luftfartøjer, besætninger og materiel  \r\n\r\n tilhørende hvert af de to andre luftfartsselskaber eller dem begge. </LI>  \r\n\r\n<LI>2) I det omfang, Det Danske Luftfartselskab (DDL) anvender luftfartøjer,  \r\n\r\n besætninger og materiel tilhørende de andre i Scandinavian Airlines System  \r\n\r\n (SAS) deltagende luftfartsselskaber, finder overenskomstens bestemmelser  \r\n\r\n anvendelse på sådanne luftfartøjer og besætninger og sådant materiel på samme  \r\n\r\n måde, som hvis disse tilhørte Det Danske Luftfartselskab (DDL), og de  \r\n\r\n kompetente danske myndigheder og Det Danske Luftfartselskab (DDL) påtager sig  \r\n\r\n det fulde ansvar herfor i henhold til overenskomsten. </LI>  \r\n\r\n</UL>  \r\n\r\n<P>Jeg benytter denne lejlighed, hr. minister, til over for Deres Excellence  \r\n\r\n at forny forsikringerne om min udmærkede højagtelse. </P>  \r\n\r\n<P>Udenrigsministeren </P>  \r\n\r\n<P>(sign.) <I>Bech.</I>  </P>  \r\n\r\n<P>Hans Excellence </P>  \r\n\r\n<P>hr. Lars Pedersen Tillitse, </P>  \r\n\r\n<P>Danmarks gesandt, </P>  \r\n\r\n<P>Bryssel. </P>  \r\n\r\n<P>I medfør af overenskomstens artikel 15 er denne trådt endeligt i kraft den  \r\n\r\n 26. februar 1960. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 22. marts 1960.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>J. O. Krag.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/1960"
        },
        {
            "displayName": "Accession",
            "displayValue": "L19600001964"
        },
        {
            "displayName": "Entydig dokumentidentifikation",
            "displayValue": "CM009006"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "22/03/1960"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}