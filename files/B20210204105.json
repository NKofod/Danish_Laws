{
    "id": 226019,
    "title": "Bekendtgørelse om krav om coronapas på Erhvervsministeriets område i forbindelse med håndtering af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 2041 af 11/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om krav om coronapas på Erhvervsministeriets område i forbindelse med håndtering af covid-19</p>\r\n<p class=\"Indledning2\">I medfør af § 3, stk. 3, § 32, § 35, § 36 og § 66, stk. 3, i epidemiloven, lov nr. 285 af 27. februar 2021, og efter forhandling med sundhedsministeren og forelæggelse for Epidemiudvalget i henhold til § 9, stk. 1, i epidemiloven fastsættes:</p>\r\n<p class=\"ParagrafGruppeOverskrift\">\r\n   <span>Definition på coronapas</span>\r\n</p>\r\n<p class=\"Paragraf\" id=\"id3cd46a14-fd50-4037-9eb7-a1765a54a416\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ved et coronapas forstås dokumentation for</p>\r\n<p class=\"Liste1\">\r\n   <span class=\"Liste1Nr\" id=\"id3a194e37-5244-42bf-afd5-389bbf001fb3\">1)</span> et negativt resultat af en covid-19-test, jf. stk. 2, der ved en PCR-test, jf. stk. 3, er højst 96 timer gammel regnet fra tidspunktet, hvor testen er foretaget, eller ved en antigentest, jf. stk. 4, der er højst 72 timer gammel regnet fra tidspunktet, hvor testen er foretaget,</p>\r\n<p class=\"Liste1\">\r\n   <span class=\"Liste1Nr\" id=\"idcb6fad0a-c088-40df-8a94-38aece6e206e\">2)</span> et positivt resultat af en PCR-test, jf. stk. 3, der er mindst 14 dage og højst 180 dage gammel regnet fra tidspunktet, hvor testen blev foretaget,</p>\r\n<p class=\"Liste1\">\r\n   <span class=\"Liste1Nr\" id=\"id762c0f43-abcf-4ee6-bdff-9565d9360fd0\">3)</span> et gennemført vaccinationsforløb mod covid-19, jf. stk. 5,</p>\r\n<p class=\"Liste1\">\r\n   <span class=\"Liste1Nr\" id=\"ide7608478-9c6e-4265-8024-ea93cde5f687\">4)</span> et påbegyndt vaccinationsforløb mod covid-19, jf. stk. 6, eller</p>\r\n<p class=\"Liste1\">\r\n   <span class=\"Liste1Nr\" id=\"id88c06dff-413f-41b9-af98-2ecdeca09a5e\">5)</span> nr. 1, 2, 3 eller 4 ved fremvisning af sundhedsmyndighedernes app ”Coronapas”, hvor skærmen viser ”Gyldigt i Danmark” kombineret med bevægelige elementer og aktuelt klokkeslæt på skærmen eller ved verifikation i form af scanning af QR-koden i appen, hvor skærmen viser ”Gyldigt i Danmark”.</p>\r\n<p class=\"Stk2\">\r\n   <span class=\"StkNr\" id=\"ida5b31563-14e3-4430-ab52-62ef3b45300e\">Stk. 2.</span> Ved en covid-19-test forstås en test, der er foretaget som en PCR-test, jf. stk. 3, eller en antigentest, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"id9ebe960a-9b47-40b8-aa89-3c4133e4701c\">Stk. 3.</span> Ved en PCR-test forstås en polymerase chain reaction-test.</p>\r\n<p class=\"Stk2\">\r\n   <span class=\"StkNr\" id=\"idddd450b2-b507-41bc-8dc6-1e931cc2d997\">Stk. 4.</span> Ved en antigentest forstås en test, der på kort tid viser, om der er immunkemisk påvisning af virusproteiner (antigener).</p>\r\n<p class=\"Stk2\">\r\n   <span class=\"StkNr\" id=\"id6d253623-4ffa-4981-b0c9-34eaf5177b61\">Stk. 5.</span> Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.</p>\r\n<p class=\"Stk2\">\r\n   <span class=\"StkNr\" id=\"id8ceb296b-a162-40fe-98f2-f0741b944ac1\">Stk. 6.</span> Et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.</p>\r\n<p class=\"Stk2\">\r\n   <span class=\"StkNr\" id=\"idcd4e645e-52c3-4abe-9b5f-71446f2afa48\">Stk. 7.</span> Dokumentation efter stk. 1, nr. 1-4, kan foreligge både i papirformat og elektronisk.</p>\r\n<p class=\"Stk2\">\r\n   <span class=\"StkNr\" id=\"idc32b92a3-023d-435e-9afd-354f8bb790c3\">Stk. 8.</span> Navnet på indehaveren af coronapasset skal svare til navnet på personens medbragte pas, kørekort, sundhedskort eller andet offentligt udstedt identitetskort. 1. pkt. gælder ikke for dokumentation efter stk. 1, nr. 5, samt i sundhedsmyndighedernes app ”MinSundhed” med bevægelige elementer, der beskytter mod kopiering fra appen.</p>\r\n<p class=\"ParagrafGruppeOverskrift\">\r\n   <span>Krav om coronapas</span>\r\n</p>\r\n<p class=\"Paragraf\" id=\"id1c4de941-51b4-4892-88db-4fce55982ce3\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For at forebygge og inddæmme udbredelse af covid-19 skal kunder, besøgende og lignende kunne forevise et coronapas ved ankomst til et lokale eller en lokalitet omfattet af § 2, stk. 2, jf. dog stk. 3-5, samt §§ 3 og 6. Coronapasset skal forevises til personale eller andre personer tilknyttet lokalet eller lokaliteten, eller der kan ske automatisk scanning af QR-koden i appen ”Coronapas”, jf. § 1, stk. 1, nr. 5.</p>\r\n<p class=\"Stk2\">\r\n   <span class=\"StkNr\" id=\"id2318e405-2b71-4baa-9d7f-714f56cc591b\">Stk. 2.</span> Stk. 1 omfatter følgende lokaler og lokaliteter, som fysiske og juridiske personer, herunder offentlige myndigheder, råder over, og hvortil offentligheden har adgang:</p>\r\n<p class=\"Liste1\">\r\n   <span class=\"Liste1Nr\" id=\"idfe969ccb-9c69-4c0f-8bb1-ad66bb9cc0d4\">1)</span> Serveringssteder, hvor der serveres mad, drikkevarer eller tobak til indtagelse på salgsstedet, jf. dog stk. 5. 1. pkt. omfatter alene lokaler.</p>\r\n<p class=\"Liste1\">\r\n   <span class=\"Liste1Nr\" id=\"idf085b774-ed52-4dbf-aa89-fec4e6750e55\">2)</span> Lokaler og lokaliteter, hvor der drives natklub, diskotek eller lignende. Ved vurderingen af, om 1. pkt. finder anvendelse, skal der bl.a. lægges vægt på, om der kun er få siddepladser, om der er dansegulv, om hovedaktiviteten ikke er salg af mad, og om der i medfør af § 28, stk. 4, i lov om restaurationsvirksomhed og alkoholbevilling m.v. er givet tilladelse til, at stedet kan holde åbent i den almindelige lukketid. Pkt. 1 gælder tillige for lokaler og lokaliteter beliggende på færger og andre lignende transportmidler.</p>\r\n<p class=\"Liste1\">\r\n   <span class=\"Liste1Nr\" id=\"idbae55d96-b86d-4f8c-98ba-c98ce7a375b6\">3)</span> Lokaler og lokaliteter, hvor der drives spillehaller, kasinoer, lege- og badelande, jf. dog stk. 3 og 4.</p>\r\n<p class=\"Liste1\">\r\n   <span class=\"Liste1Nr\" id=\"id0af69d02-ae24-4e0b-b6d0-2f6e84e4ba5e\">4)</span> Lokaler og lokaliteter, hvor der drives forlystelsesparker, jf. dog stk. 3 og 4.</p>\r\n<p class=\"Liste1\">\r\n   <span class=\"Liste1Nr\" id=\"idab0e4139-90b9-45c2-9fa9-14fec2134bc8\">5)</span> Lokaler og lokaliteter, hvor der afholdes messer eller dyrskuer, jf. dog stk. 3 og 4. Ved vurderingen af, om der er tale om en messe, skal der bl.a. lægges vægt på, at der er tale om en aktivitet, hvor flere besøgende eller deltagere går rundt og besøger forskellige adskilte udstillingsstande, hvor der fremvises varer, genstande, tjenesteydelser m.v. inden for et bestemt tema, uden et selvstændigt formål om direkte salg til forbrugere. Ved vurderingen af, om der er tale om et dyrskue, skal der bl.a. lægges vægt på, at der er tale om offentlig fremvisning og udstilling af husdyr eller maskiner, der er organiseret af landboforeningerne.</p>\r\n<p class=\"Liste1\">\r\n   <span class=\"Liste1Nr\" id=\"id950529ab-ff13-407c-baff-6b34ebf5be6c\">6)</span> Lokaler og lokaliteter, hvor der afholdes konferencer og foredrag, jf. dog stk. 3 og 4. Ved vurderingen af, om der er tale om en konference, skal der bl.a. lægges vægt på, at der er tale om arrangementer med erhvervsmæssige eller faglige formål, herunder videnskabelige kongresser, forbundskongresser og private virksomheders konferencer, herunder generalforsamlinger.</p>\r\n<p class=\"Stk2\">\r\n   <span class=\"StkNr\" id=\"idcab7e9bb-5c8a-4c36-847e-2fd86e01dcdc\">Stk. 3.</span> Stk. 1 finder ikke anvendelse for lokaler, jf. stk. 2, nr. 3-6, hvis den fysiske eller juridiske person, herunder offentlige myndighed, sikrer, at der opholder sig 200 eller færre kunder, besøgende og lignende i lokalet eller lokalerne samtidig. Dette kan f.eks. sikres ved, at der ikke udbydes mere end 200 billetter og ikke tillades adgang for flere kunder, besøgende og lignende, at lokalet eller lokalerne ikke er indrettet til flere end 200 kunder, besøgende eller lignende, eller ved at foretage adgangskontrol.</p>\r\n<p class=\"Stk2\">\r\n   <span class=\"StkNr\" id=\"idb5435f95-c663-46d8-b4e2-934ebd240005\">Stk. 4.</span> Stk. 1 finder ikke anvendelse for lokaliteter, jf. stk. 2, nr. 3-6, hvis den fysiske eller juridiske person, herunder offentlige myndighed, sikrer, at der opholder sig 2.000 eller færre kunder, besøgende og lignende på lokaliteten samtidig. Dette kan f.eks. sikres ved, at der ikke udbydes mere end 2.000 billetter og ikke tillades adgang for flere kunder, besøgende og lignende, at lokaliteten ikke er indrettet til flere end 2.000 kunder, besøgende eller lignende, eller ved at foretage adgangskontrol.</p>\r\n<p class=\"Stk2\">\r\n   <span class=\"StkNr\" id=\"idfbdb8291-8d6a-4639-ba97-7bb28bb8e69c\">Stk. 5.</span> Stk. 1 finder ikke anvendelse for serveringssteder, jf. stk. 2, nr. 1, som er beliggende i lokaler tilknyttet sociale tilbud og i andre lokaler, hvor der leveres ydelser efter lov om social service, herunder på ældreområdet. Sociale tilbud, der ikke er omfattet af eller oprettet efter lov om social service, men som er tilbud, der kan sidestilles med visiterede tilbud efter lov om social service (lavtærskeltilbud), kan ansøge Social- og Ældreministeriet om at blive omfattet af 1. pkt.</p>\r\n<p class=\"ParagrafGruppeOverskrift\">\r\n   <span>Undtagelser</span>\r\n</p>\r\n<p class=\"Paragraf\" id=\"idea8e0283-6572-45b5-83ac-c490c4f42fc9\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> § 2, stk. 1, gælder ikke for følgende:</p>\r\n<p class=\"Liste1\">\r\n   <span class=\"Liste1Nr\" id=\"id78475426-a8f1-4351-8485-1a04a440259f\">1)</span> Børn under 15 år.</p>\r\n<p class=\"Liste1\">\r\n   <span class=\"Liste1Nr\" id=\"id3056097e-6aca-4d44-97ef-909c3b625055\">2)</span> Personer, der kan fremvise dokumentation udstedt og underskrevet af et kommunalt borgerservicecenter for at være undtaget fra at få foretaget en covid-19-test, jf. stk. 2. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identitetskort.</p>\r\n<p class=\"Stk2\">\r\n   <span class=\"StkNr\" id=\"id94cc25b0-8d6f-49f9-858e-3a7a615a1520\">Stk. 2.</span> De kommunale borgerservicecentre udsteder dokumentation til personer, der sammen med et medbragt pas, kørekort, sundhedskort eller andet offentligt udstedt identitetskort, indleverer en erklæring på tro og love om, at personen af medicinske årsager eller som følge af en fysisk eller psykisk funktionsnedsættelse ikke bør få foretaget en covid-19-test. Dokumentationen er gyldig i 3 måneder fra udstedelsen. Sundhedsministeriet stiller den erklæring på tro og love, der skal anvendes efter 1. pkt., til rådighed. Erklæringen skal indeholde en udtømmende oplistning af de årsager, der kan føre til undtagelse for covid-19-test efter stk. 1, nr. 2.</p>\r\n<p class=\"ParagrafGruppeOverskrift\">\r\n   <span>Mulighed for bortvisning</span>\r\n</p>\r\n<p class=\"Paragraf\" id=\"ide311737a-45de-4cae-801f-dd38e58de469\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kan der ikke fremvises et coronapas, jf. § 2, stk. 1, kan der ske bortvisning, jf. dog § 2, stk. 3-5, samt §§ 3 og 6.</p>\r\n<p class=\"ParagrafGruppeOverskrift\">\r\n   <span>Kontrol af coronapas</span>\r\n</p>\r\n<p class=\"Paragraf\" id=\"id03e7985d-0330-4356-9811-7ffd062ec7be\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fysiske og juridiske personer, herunder offentlige myndigheder, der har rådighed over lokaler eller lokaliteter omfattet af § 2, stk. 2, må alene tillade adgang for kunder, besøgende og lignende, der overholder kravet i § 2, stk. 1, jf. dog § 2, stk. 3-5, samt §§ 3 og 6.</p>\r\n<p class=\"ParagrafGruppeOverskrift\">\r\n   <span>Generelle undtagelser</span>\r\n</p>\r\n<p class=\"Paragraf\" id=\"id8e3d4c80-3486-439e-9f3f-99ea6eccbe3e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen gælder ikke for Folketinget og domstolene.</p>\r\n<p class=\"Stk2\">\r\n   <span class=\"StkNr\" id=\"id739ace7c-3deb-4575-bade-4c8a61050dce\">Stk. 2.</span> Bekendtgørelsen gælder ikke i forbindelse med politiske meningstilkendegivelser.</p>\r\n<p class=\"ParagrafGruppeOverskrift\">\r\n   <span>Strafbestemmelser</span>\r\n</p>\r\n<p class=\"Paragraf\" id=\"id81b29461-c6b4-44e9-846a-eee7a26bde04\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Med bøde straffes den, der overtræder § 5.</p>\r\n<p class=\"Stk2\">\r\n   <span class=\"StkNr\" id=\"id6f720d5a-8b6c-475c-83ef-a3c243a50e53\">Stk. 2.</span> Med bøde straffes den, der ikke forlader lokaler eller lokaliteter omfattet af § 2, stk. 2, efter at være blevet bortvist, jf. § 4, i forbindelse med den håndhævelse, som fysiske og juridiske personer, herunder offentlige myndigheder, foretager i medfør af § 5.</p>\r\n<p class=\"Stk2\">\r\n   <span class=\"StkNr\" id=\"id7ab6577b-cc83-4ec6-a5f3-dfe442a978ec\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id8f081b9c-5a49-490c-b255-cef450f102f2\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 12. november 2021, kl. 6.00.</p>\r\n<p class=\"Stk2\">\r\n   <span class=\"StkNr\" id=\"id060d1636-d10a-4c7b-8ea4-4a0a354be7d9\">Stk. 2.</span> Bekendtgørelsen ophæves den 10. december 2021.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 11. november 2021</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Michael Dithmer</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2021"
        },
        {
            "displayName": "Accession",
            "displayValue": "B20210204105"
        },
        {
            "displayName": "Entydig dokumentidentifikation",
            "displayValue": "CQ001957"
        },
        {
            "displayName": "Dato for førstegangsindlæggelse",
            "displayValue": "12/11/2021"
        },
        {
            "displayName": "Dato for indlæggelse",
            "displayValue": "12/11/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2041"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "11/11/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 2021-15783"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}