{
    "id": 111974,
    "title": "1997 LSF 144   FORSLAG TIL LOV OM ÆNDRING AF LOV OM FOLKETINGSVALG I GRØNLAND (ÆNDRINGER   VEDRØRENDE KANDIDATANMELDELSER, STEDFORTRÆDERE, BREVSTEMMEAFGIVNING M.V.)  ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 144",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 144 </P>  \r\n\r\n<P></P>  \r\n\r\n<P>Forslag til Lov om ændring af lov om folketingsvalg i Grønland (Ændringer  \r\n\r\n vedrørende kandidatanmeldelser, stedfortrædere, brevstemmeafgivning m.v.)  \r\n\r\n</P>  \r\n\r\n<P></P>  \r\n\r\n<P>Fremsat af indenrigsministeren (Thorkild Simonsen) </P>  \r\n\r\n<P></P>  \r\n\r\n<P>den 17. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 845 af 21. december 1988 om folketingsvalg i Grønland, som  \r\n\r\n ændret ved lov nr. 877 af 24. november 1993, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 3</I> indsættes som <I>stk. 2</I> : </P>  \r\n\r\n<P> <I>&#187;Stk. 2.</I> Med samlevende ægtefæller, jf. stk. 1, sidestilles  \r\n\r\n ugifte samlevende i ægteskabslignende samlivsforhold, såfremt fælles bopæl  \r\n\r\n var etableret inden udrejsen.&#171;. </P>  \r\n\r\n<P> <B>2.</B> I <I>§ 8, stk. 1, § 47, § 60, 2. pkt., § 65, 4. pkt.,</I> og  \r\n\r\n<I>§ 79, 4. pkt</I> ., ændres &#187;Statsministeren&#171; til:  \r\n\r\n &#187;Indenrigsministeren&#171;. </P>  \r\n\r\n<P> <B>3.</B> I <I>§ 15, stk. 2, 2. pkt.</I> , ændres &#187;Grønlands  \r\n\r\n hjemmestyres Danmarkskontor&#171; til: &#187;folkeregisteret i Grønlands  \r\n\r\n Hjemmestyres Skattedirektorat&#171;. </P>  \r\n\r\n<P> <B>4.</B> I <I>§ 15, stk. 5, § 18, stk. 5, § 19, stk. 3, § 42, stk. 4,  \r\n\r\n 6</I> og <I> 7, § 60, 1. pkt., § 63, § 65, 3. pkt., § 79, 3. pkt.,</I> og  \r\n\r\n<I>§ 84, stk. 2,</I> ændres &#187;statsministeren&#171; til:  \r\n\r\n &#187;indenrigsministeren&#171;. </P>  \r\n\r\n<P> <B>5.</B>  <I>§ 27, stk. 1</I> og <I>2</I> , affattes således: </P>  \r\n\r\n<P>&#187;Anmeldelse af kandidater indgives til formanden for en  \r\n\r\n valgbestyrelse senest kl. 12 elleve dage før valgdagen. Anmeldelsen skal ske  \r\n\r\n på en formular, der tilvejebringes af Rigsombudsmanden. </P>  \r\n\r\n<P> <I>Stk. 2.</I> Anmeldelsen skal være underskrevet af kandidaten og  \r\n\r\n indeholde oplysning om kandidatens fulde navn, personnummer, stilling og  \r\n\r\n bopæl. I anmeldelsen skal endvidere angives navn og bopæl på en vælger,  \r\n\r\n hvortil der ud over kandidaten kan rettes henvendelse, hvis anmeldelsen er  \r\n\r\n mangelfuld.&#171;. </P>  \r\n\r\n<P> <B>6.</B>  <I>§ 27, stk. 3</I> , ophæves. </P>  \r\n\r\n<P>Stk. 4-6 bliver herefter stk. 3-5. </P>  \r\n\r\n<P> <B>7.</B> I <I>§ 27</I> indsættes efter <I>stk. 6,</I> der bliver <I>stk.  \r\n\r\n 5</I> : </P>  \r\n\r\n<P> <I>&#187;Stk. 6.</I> Den, der indleverer en kandidatanmeldelse, har ret  \r\n\r\n til at få kvittering for indleveringen med angivelse af tidspunktet for  \r\n\r\n indleveringen.&#171;. </P>  \r\n\r\n<P> <B>8.</B> Efter § 27 indsættes: </P>  \r\n\r\n<P>&#187; <B>§ 27 a.</B> En kandidat kan tilbagekalde en indgivet  \r\n\r\n kandidatanmeldelse over for formanden for den valgbestyrelse, hvortil  \r\n\r\n kandidatanmeldelsen er indleveret, senest kl. 12 elleve dage før valgdagen.  \r\n\r\n En vælger, der som stiller har anbefalet en kandidat, kan ikke tilbagekalde  \r\n\r\n anbefalingen, efter at kandidatanmeldelsen er indleveret til formanden for en  \r\n\r\n valgbestyrelse.&#171;. </P>  \r\n\r\n<P> <B>9.</B> I <I>§ 31, 1. pkt.,</I> udgår: &#187;og disses stedfortrædere i  \r\n\r\n den anmeldte rækkefølge&#171;. </P>  \r\n\r\n<P> <B>10</B> . <I>§ 32, 2. pkt</I> ., udgår. </P>  \r\n\r\n<P> <B>11.</B> I <I>§ 34, stk. 3, 1. pkt.</I> , udgår: &#187;og disses  \r\n\r\n stedfortrædere i den anmeldte rækkefølge&#171;. </P>  \r\n\r\n<P> <B>12.</B> I <I>§ 42, stk. 8, 1. pkt.</I> , indsættes efter &#187;om  \r\n\r\n bord&#171;: &#187;på skibe hjemmehørende i Grønland eller&#171;. </P>  \r\n\r\n<P> <B>13.</B> I <I>§ 43, stk. 2</I> , indsættes efter &#187;Søfolk på&#171;:  \r\n\r\n &#187;grønlandske skibe eller på&#171;. </P>  \r\n\r\n<P> <B>14.</B> Efter § 43 indsættes: </P>  \r\n\r\n<P> <B>&#187;§ 43 a</B> . Når valg til Folketinget er udskrevet, underrettes  \r\n\r\n skibsførere på grønlandske skibe herom. </P>  \r\n\r\n<P> <I>Stk. 2.</I> Så snart skibsføreren på et grønlandsk skib bliver bekendt  \r\n\r\n med, at der er udskrevet valg til Folketinget, skal skibsføreren sørge for,  \r\n\r\n at der straks foretages brevstemmeafgivning om bord. Gennemførelse af  \r\n\r\n brevstemmeafgivning kan dog undlades, hvis brevstemmerne selv ved anvendelse  \r\n\r\n af hurtigste forsendelsesmåde ikke kan påregnes at komme frem inden  \r\n\r\n afstemningens begyndelse på valgdagen, eller hvis tvingende eller  \r\n\r\n uopsættelige skibsforretninger er til hinder herfor.&#171;. </P>  \r\n\r\n<P> <B>15</B> . I <I>§ 44, stk. 1, 1. pkt.</I> , indsættes efter  \r\n\r\n &#187;Grønland&#171;: &#187;,herunder på grønlandske skibe,&#187;. </P>  \r\n\r\n<P> <B>16.</B> I <I>§ 44, stk. 1</I> , indsættes efter <I>3. pkt.</I> : </P>  \r\n\r\n<P>&#187;Brevstemmematerialet bør så vidt muligt altid findes om bord i  \r\n\r\n grønlandske skibe.&#171;. </P>  \r\n\r\n<P> <B>17.</B> I <I>§ 49, stk. 2, nr. 3</I> , ændres &#187;andet eller  \r\n\r\n mere&#171; til: &#187;flere&#171;. </P>  \r\n\r\n<P> <B>18.</B> Efter § 62 indsættes: </P>  \r\n\r\n<P>&#187; <B>§ 62 a.</B> De ikke valgte kandidater er stedfortrædere for de  \r\n\r\n valgte af samme parti henholdsvis kandidatforbund i rækkefølge efter  \r\n\r\n størrelsen af deres stemmetal. I tilfælde af stemmelighed foretages  \r\n\r\n lodtrækning.&#171;. </P>  \r\n\r\n<P> <B>19.</B> I <I>§ 67</I> ændres &#187;jf. § 68&#171; til: &#187;jf. § 62  \r\n\r\n a&#171;. </P>  \r\n\r\n<P> <B>20.</B>  <I>§ 68, stk. 2</I> , affattes således: </P>  \r\n\r\n<P> <I>&#187;Stk. 2.</I> Hvis der ved mandatledighed ikke er nogen  \r\n\r\n stedfortræder, afholdes udfyldningsvalg, jf. § 68 a.&#171;. </P>  \r\n\r\n<P> <B>21.</B> Efter § 68 indsættes: </P>  \r\n\r\n<P>&#187; <B>§ 68 a.</B> Hvis der er afholdt udfyldningsvalg, gælder valget  \r\n\r\n af det nye medlem for den resterende del af gyldighedsperioden for valgene på  \r\n\r\n den almindelige valgdag.&#171;. </P>  \r\n\r\n<P> <B>22.</B> I <I>§ 74, stk. 1,</I> ændres &#187;afstemningsområder&#171;  \r\n\r\n til: &#187;valgkredse og afstemningsdistrikter&#171;. </P>  \r\n\r\n<P> <B>23.</B> I <I>§ 78</I> udgår: &#187;statsministeren og&#171;. </P>  \r\n\r\n<P> <B>24.</B> I <I>§ 83, stk. 1,</I> ændres &#187;§§ 40 eller 46&#171; til:  \r\n\r\n &#187;§ 40, § 43 a, stk. 2, eller § 46&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Formålet med lovforslaget</I>  </P>  \r\n\r\n<P>Formålet med lovforslaget er at erstatte den hidtidige ordning med  \r\n\r\n personlige stedfortrædere med en ordning, hvorefter de ikke valgte kandidater  \r\n\r\n er stedfortrædere for de valgte af samme parti henholdsvis kandidatforbund i  \r\n\r\n rækkefølge efter størrelsen af deres stemmetal. Formålet med lovforslaget er  \r\n\r\n endvidere at åbne mulighed for, at der kan brevstemmes om bord på skibe  \r\n\r\n hjemmehørende i Grønland. Ved gennemførelse af disse ændringer vil reglerne  \r\n\r\n om stedfortrædere henholdsvis brevstemmeafgivning ved folketingsvalg i  \r\n\r\n Grønland i alt væsentligt blive bragt i overensstemmelse med de regler, der  \r\n\r\n gælder i de øvrige dele af riget. </P>  \r\n\r\n<P>Formålet med lovforslaget er herudover at lovfæste fristen for indlevering  \r\n\r\n af kandidatanmeldelser samt at gennemføre enkelte andre ændringer af  \r\n\r\n overvejende teknisk/redaktionel karakter. Der henvises herved til  \r\n\r\n lovforslagets enkelte bestemmelser og bemærkningerne hertil nedenfor. </P>  \r\n\r\n<P>Ændringen vedrørende stedfortræderordningen samt vedrørende  \r\n\r\n brevstemmeafgivning svarer til de ændringer vedrørende valg til Grønlands  \r\n\r\n Landsting, der er gennemført ved landstingslov nr. 9 af 31. oktober 1996 om  \r\n\r\n valg til Grønlands Landsting. </P>  \r\n\r\n<P> <I>2. Forelæggelse for andre myndigheder</I>  </P>  \r\n\r\n<P>Lovforslaget har været forelagt for Grønlands Hjemmestyre, som har  \r\n\r\n tilsluttet sig forslaget. </P>  \r\n\r\n<P>Lovforslaget har endvidere været forelagt for Justitsministeriet,  \r\n\r\n Finansministeriet, Statsministeriet og Rigsombudsmanden i Grønland. </P>  \r\n\r\n<P> <I>3. Lovforslagets økonomiske og administrative konsekvenser m.v.</I>  \r\n\r\n</P>  \r\n\r\n<P>Lovforslaget medfører ingen økonomiske eller administrative konsekvenser  \r\n\r\n hverken for staten eller Grønlands Hjemmestyre eller de grønlandske kommuner.  \r\n\r\n Lovforslaget har ingen erhvervsmæssige eller miljømæssige konsekvenser og  \r\n\r\n indeholder ingen EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Forslaget om at sidestille ugifte samlevende med ægtefæller i relation til  \r\n\r\n valgret uanset udlandsophold er en konsekvens af den tilsvarende ændring, der  \r\n\r\n ved lov nr. 472 af 12. juni 1996 om ændring af lov om valg til Folketinget  \r\n\r\n (Valgret til ugifte samboende under midlertidigt ophold i udlandet) er  \r\n\r\n gennemført i den danske folketingsvalglov. En tilsvarende sidestilling er ved  \r\n\r\n den i de almindelige bemærkninger nævnte landstingslov gennemført ved valg  \r\n\r\n til Grønlands Landsting. Registrerede partnere nævnes ikke udtrykkeligt i  \r\n\r\n lovforslaget, men disse er sidestillet med ægtefæller i kraft af § 3, stk. 2,  \r\n\r\n i lov om registreret partnerskab (lov nr. 372 af 7. juni 1989, som ændret ved  \r\n\r\n lov nr. 821 af 19. december 1989), der ved kongelig anordning nr. 320 af 26.  \r\n\r\n april 1996 er sat i kraft i Grønland med virkning fra den 1. juli 1996. </P>  \r\n\r\n<P>Til nr. 2 </P>  \r\n\r\n<P>Forslaget om, at &#187;Statsministeren&#171; overalt i loven ændres til  \r\n\r\n &#187;Indenrigsministeren&#171;, er en konsekvens af, at folketingsvalg i  \r\n\r\n Grønland med virkning fra den 1. januar 1989 er overført fra statsministerens  \r\n\r\n til indenrigsministerens ressort. Dette er ligeledes begrundelsen for  \r\n\r\n lovforslagets nr. 4. </P>  \r\n\r\n<P>Til nr. 3 </P>  \r\n\r\n<P>Forslaget er konsekvens af, at folkeregistret i Hjemmestyrets  \r\n\r\n Danmarkskontor er nedlagt og dets opgaver overført til folkeregistret i  \r\n\r\n Hjemmestyrets Skattedirektorat. </P>  \r\n\r\n<P>Til nr. 4 </P>  \r\n\r\n<P>Der henvises til bemærkningerne til nr. 2. </P>  \r\n\r\n<P>Til nr. 5 og 6 </P>  \r\n\r\n<P>Efter gældende lovs § 27, stk. 1, skal fristen for indlevering af  \r\n\r\n kandidatanmeldelser fastsættes af Rigsombudsmanden i Grønland, når valg er  \r\n\r\n udskrevet. I overensstemmelse med forslag herom fra Rigsombudsmanden  \r\n\r\n foreslås, dels at fristen lovfæstes, dels at fristen fastsættes til kl. 12  \r\n\r\n elleve dage før valgdagen ligesom i Danmark. (På Færøerne udløber fristen kl.  \r\n\r\n 18 elleve dage før valgdagen). Baggrunden for forslaget er, at det må anses  \r\n\r\n for mest hensigtsmæssigt, at det på forhånd, forud for valget, er kendt for  \r\n\r\n eventuelle kandidater, hvornår fristen udløber. I denne forbindelse kan  \r\n\r\n nævnes, at Rigsombudsmanden ved tidligere valg lejlighedsvis har været  \r\n\r\n kritiseret for at fastsætte fristen for kort. Ved at lovfæste fristen  \r\n\r\n bortfalder grundlaget for en sådan kritik. </P>  \r\n\r\n<P>Ved den ændrede affattelse af § 27, stk. 1, er det endvidere præciseret,  \r\n\r\n at kandidatanmeldelser skal indleveres til formanden for en valgbestyrelse,  \r\n\r\n og ikke blot til en valgbestyrelse. Borgmesteren er født formand for  \r\n\r\n valgbestyrelsen i de enkelte kommuner, jf. lovens § 10, stk. 2. </P>  \r\n\r\n<P>Forslaget til ændret affattelse af § 27, stk. 2, samt ophævelse af § 27,  \r\n\r\n stk. 3, er en konsekvens af ophævelse af ordningen med personlige  \r\n\r\n stedfortrædere. </P>  \r\n\r\n<P>Til nr. 7 </P>  \r\n\r\n<P>Forslaget om at lovfæste retten til at få kvittering for indleveringen af  \r\n\r\n en kandidatanmeldelse er begrundet i, at en sådan ret er lovfæstet i  \r\n\r\n folketingsvalglovene for de øvrige dele af riget. </P>  \r\n\r\n<P>Til nr. 8 </P>  \r\n\r\n<P>Forslaget om at lovfæste retten til at tilbagekalde en indleveret  \r\n\r\n kandidatanmeldelse henholdsvis lovfæste et skæringstidspunkt for en stillers  \r\n\r\n adgang til at tilbagekalde sin anbefaling af en kandidat uden for partierne  \r\n\r\n er begrundet i, at sådanne regler er lovfæstet i folketingsvalglovene for de  \r\n\r\n øvrige dele af riget. </P>  \r\n\r\n<P>Til nr. 9-11 </P>  \r\n\r\n<P>Forslagene til ændring af § 31, 1. pkt., henholdsvis § 32 og § 34, stk. 3,  \r\n\r\n er en konsekvens af ophævelse af ordningen med personlige stedfortrædere.  \r\n\r\n</P>  \r\n\r\n<P>Ophævelse af ordningen med personlige stedfortrædere indebærer, at der i  \r\n\r\n tilfælde af fredsvalg, jf. § 32, ikke mere vil være nogen stedfortræder for  \r\n\r\n de to opstillede kandidater, der erklæres for valgt uden afstemning. </P>  \r\n\r\n<P>Til nr. 12 </P>  \r\n\r\n<P>Efter de gældende regler i § 42, stk. 8, er der adgang til at brevstemme  \r\n\r\n på danske skibe, der sejler i udenrigsfart. Ved forslaget åbnes adgang til,  \r\n\r\n at der også kan afgives brevstemme på skibe hjemmehørende i Grønland, uanset  \r\n\r\n om disse sejler i udenrigsfart. Det forudsættes dog, at der er tale om skibe,  \r\n\r\n der normalt ikke vil have mulighed for i perioden efter udskrivning af  \r\n\r\n folketingsvalg at anløbe en havn i Grønland, hvor der kan afgives brevstemme  \r\n\r\n på et folkeregister. Det vil typisk dreje sig om trawlere tilhørende Royal  \r\n\r\n Greenland A/S eller andre rederier, der er på fjernfiskeri, og om skibe  \r\n\r\n tilhørende Royal Arctic Line A/S. Forslaget skal i øvrigt ses i sammenhæng  \r\n\r\n med, at der ved den i de almindelige bemærkninger nævnte landstingslov er  \r\n\r\n åbnet mulighed for at brevstemme på grønlandske skibe ved valg til  \r\n\r\n Landstinget. </P>  \r\n\r\n<P>Til nr.13-16 </P>  \r\n\r\n<P>Forslagene er en konsekvens af, at der ved forslaget i nr. 12 er åbnet  \r\n\r\n adgang til at brevstemme på skibe hjemmehørende i Grønland. </P>  \r\n\r\n<P>Ved forslaget i nr. 13 udstrækkes den særlige adgang for søfolk på danske  \r\n\r\n (og færøske) skibe i udenrigsfart og deres medsejlende ægtefæller til at  \r\n\r\n afgive stemme på skibet fra dagen efter et folketingsvalg med gyldighed for  \r\n\r\n førstkommende folketingsvalg til også at gælde for søfolk og deres  \r\n\r\n medsejlende ægtefæller på grønlandske skibe. </P>  \r\n\r\n<P>Ved forslaget i nr. 14 pålægges skibsføreren at foranstalte  \r\n\r\n brevstemmeafgivning om bord, når vedkommende får underretning om, at der er  \r\n\r\n udskrevet valg til Folketinget. Pligten til at sørge for underretning af  \r\n\r\n grønlandske skibe om, at der er udskrevet folketingsvalg, vil påhvile  \r\n\r\n Rigsombudsmanden, som er den, der leder valget i Grønland. </P>  \r\n\r\n<P>Forslagene i nr. 15 og 16 indeholder regler om brevstemmematerialet ved  \r\n\r\n brevstemmeafgivning på grønlandske skibe. Det grønlandske brevstemmemateriale  \r\n\r\n skal benyttes, og det skal så vidt muligt altid findes om bord i grønlandske  \r\n\r\n skibe. </P>  \r\n\r\n<P>Til nr. 17 </P>  \r\n\r\n<P>Ved forslaget bringes reglerne om, hvilke brevstemmer der ikke kan tages i  \r\n\r\n betragtning, i overensstemmelse med de regler, der gælder i den øvrige del af  \r\n\r\n riget. Forslaget indebærer, at indlæggelse af andre ting i yderkuverten end  \r\n\r\n eet følgebrev og een konvolut ikke er til hinder for, at brevstemmen kan  \r\n\r\n tages i betragtning. </P>  \r\n\r\n<P>Til nr. 18-21 </P>  \r\n\r\n<P>Forslagene er en konsekvens af, at ordningen med personlige stedfortrædere  \r\n\r\n erstattes af en ordning, hvorefter de ikke valgte kandidater er  \r\n\r\n stedfortrædere for de valgte af samme parti henholdsvis kandidatforbund. Ved  \r\n\r\n forslagene bringes reglerne om folketingsvalg i Grønland i overensstemmelse  \r\n\r\n med de regler om stedfortrædere henholdsvis udfyldningsvalg, der gælder i den  \r\n\r\n øvrige del af riget. For så vidt angår udfyldningsvalg skal dog bemærkes, at  \r\n\r\n det i Danmark er Folketinget, der i hvert enkelt tilfælde, hvor der ikke er  \r\n\r\n nogen stedfortræder, afgør, om der skal afholdes udfyldningsvalg. På  \r\n\r\n Færøerne, og efter forslaget tillige i Grønland, er afholdelse af  \r\n\r\n udfyldningsvalg i sådanne tilfælde obligatorisk. </P>  \r\n\r\n<P>Til nr. 22 </P>  \r\n\r\n<P>Forslaget er af redaktionel karakter. </P>  \r\n\r\n<P>Til nr. 23 </P>  \r\n\r\n<P>Der henvises til bemærkningerne til nr. 2. </P>  \r\n\r\n<P>Til nr. 24 </P>  \r\n\r\n<P>Forslaget er en konsekvens af, at der åbnes adgang til at brevstemme på  \r\n\r\n skibe hjemmehørende i Grønland. Forslaget indebærer, at skibsførere på skibe  \r\n\r\n hjemmehørende i Grønland, der forsømmer deres pligt til at foranstalte  \r\n\r\n brevstemmeafgivning om bord, jf. forslaget i nr. 14 til § 43 a, kan idømmes  \r\n\r\n bøde. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft den 1. juli 1998. </P>  \r\n\r\n<P>Skriftlig fremsættelse (17. december 1997) </P>  \r\n\r\n<P> <B>Indenrigsministeren</B> (Thorkild Simonsen): </P>  \r\n\r\n<P>Jeg tillader mig herved for det høje Ting at fremsætte: </P>  \r\n\r\n<P> <I>Forslag til lov om ændring af lov om folketingsvalg i Grønland.  \r\n\r\n (Ændringer vedrørende kandidatanmeldelser, stedfortrædere,  \r\n\r\n brevstemmeafgivning m.v.).</I>  </P>  \r\n\r\n<P>(Lovforslag nr. L 144). </P>  \r\n\r\n<P>Formålet med lovforslaget er at erstatte den hidtidige ordning med  \r\n\r\n personlige stedfortrædere med en ordning, hvorefter de ikke valgte kandidater  \r\n\r\n er stedfortrædere for de valgte af samme parti henholdsvis kandidatforbund i  \r\n\r\n rækkefølge efter størrelsen af deres stemmetal. Formålet med lovforslaget er  \r\n\r\n endvidere at åbne mulighed for, at der kan brevstemmes på skibe hjemmehørende  \r\n\r\n i Grønland. Ved gennemførelse af disse ændringer vil reglerne om  \r\n\r\n stedfortrædere henholdsvis brevstemmeafgivning ved folketingsvalg i Grønland  \r\n\r\n i alt væsentligt blive bragt i overensstemmelse med de regler, der gælder i  \r\n\r\n den øvrige del af riget. </P>  \r\n\r\n<P>Formålet med lovforslaget er herudover at lovfæste fristen for indlevering  \r\n\r\n af kandidatanmeldelser samt at gennemføre enkelte andre ændringer af  \r\n\r\n overvejende teknisk/redaktionel karakter. </P>  \r\n\r\n<P>Ændringen vedrørende stedfortræderordningen samt vedrørende  \r\n\r\n brevstemmeafgivning svarer til de ændringer vedrørende valg til Grønlands  \r\n\r\n Landsting, der er gennemført ved landstingslov nr. 9 af 31. oktober 1996 om  \r\n\r\n valg til Grønlands Landsting. </P>  \r\n\r\n<P>Lovforslaget har i udkast været forelagt for Grønlands Hjemmestyre.  \r\n\r\n Udkastet til lovforslag blev i forbindelse hermed behandlet af Landstinget på  \r\n\r\n efterårssamlingen 1997. Landstinget kunne under behandlingen tilslutte sig,  \r\n\r\n at loven om folketingsvalg i Grønland ændres i overensstemmelse med det  \r\n\r\n fremsendte lovudkast og dermed dette lovforslag. </P>  \r\n\r\n<P>Idet jeg i øvrigt henviser til lovforslagets bemærkninger, skal jeg  \r\n\r\n indstille lovforslaget til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov nr. 845 af 21. december 1988 om folketingsvalg i Grønland, som  \r\n\r\n ændret ved lov nr. 877 af 24. november 1993, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 3</I> indsættes som <I>stk. 2</I> : </P>  \r\n\r\n<P> <I>&#187;Stk. 2.</I> Med samlevende ægtefæller, jf. stk. 1, sidestilles  \r\n\r\n ugifte samlevende i ægteskabslignende samlivsforhold, såfremt fælles bopæl  \r\n\r\n var etableret inden udrejsen.&#171;. </P>  \r\n\r\n<P> <B>§ 3.</B> Følgende personer, der midlertidigt har taget ophold i  \r\n\r\n udlandet, og ægtefæller, der samlever med disse personer, anses for at have  \r\n\r\n fast bopæl i riget: </P>  \r\n\r\n<P>1) ..... </P>  \r\n\r\n<P>2) ..... </P>  \r\n\r\n<P>3) ..... </P>  \r\n\r\n<P>4) ..... </P>  \r\n\r\n<P>5) ..... </P>  \r\n\r\n<P>6) ..... </P>  \r\n\r\n<P> <B>2.</B> I <I>§ 8, stk. 1, § 47, § 60, 2. pkt., § 65, 4. pkt.,</I> og  \r\n\r\n<I>§ 79, 4. pkt</I> ., ændres &#187;Statsministeren&#171; til:  \r\n\r\n &#187;Indenrigsministeren&#171;. </P>  \r\n\r\n<P> <B>§ 8.</B> Hver kommune er delt i valgkredse som angivet i bilaget til  \r\n\r\n denne lov. Valgkredsene omfatter de byer og bygder m.v., der er nævnt i  \r\n\r\n bilaget. Statsministeren kan ved bekendtgørelse foretage ændringer i  \r\n\r\n valgkredsinddelingen. </P>  \r\n\r\n<P> <I>Stk. 2</I> . ..... </P>  \r\n\r\n<P> <B>§ 47.</B> Statsministeren kan fastsætte nærmere regler om  \r\n\r\n tilrettelæggelse og gennemførelse af brevstemmeafgivning og om fremgangsmåden  \r\n\r\n ved afgivelse af brevstemme. </P>  \r\n\r\n<P> <B>§ 60.</B> Rigsombudsmanden underretter straks statsministeren om  \r\n\r\n resultatet af den foreløbige opgørelse, det samlede antal vælgere samt om  \r\n\r\n forhold, der kan have betydning for valgets gyldighed og bedømmelsen af den  \r\n\r\n foreløbige opgørelse. Statsministeren sender straks materialet til  \r\n\r\n Folketinget. </P>  \r\n\r\n<P> <B>§ 65.</B> Enhver vælger kan klage over folketingsvalg. Klager skal  \r\n\r\n sendes til rigsombudsmanden og skal være rigsombudsmanden i hænde senest  \r\n\r\n ugedagen efter valgdagen. Rigsombudsmanden sender klagen til statsministeren  \r\n\r\n med sine bemærkninger. Statsministeren videresender materialet til  \r\n\r\n Folketinget. </P>  \r\n\r\n<P> <B>§ 79.</B> Enhver vælger kan klage over folkeafstemningen. Klager skal  \r\n\r\n sendes til rigsombudsmanden og skal være rigsombudsmanden i hænde senest  \r\n\r\n ugedagen efter afstemningen. Rigsombudsmanden sender klagen til  \r\n\r\n statsministeren med sine bemærkninger. Statsministeren videresender klagen  \r\n\r\n til Folketinget. </P>  \r\n\r\n<P> <B>3.</B> I <I>§ 15, stk. 2, 2. pkt.</I> , ændres &#187;Grønlands  \r\n\r\n hjemmestyres Danmarkskontor&#171; til: &#187;folkeregisteret i Grønlands  \r\n\r\n Hjemmestyres Skattedirektorat&#171;. </P>  \r\n\r\n<P> <B>§ 15.</B> ..... </P>  \r\n\r\n<P> <I>Stk. 2.</I> Vælgere, der er omfattet af § 3, og som sidst har været  \r\n\r\n tilmeldt folkeregisteret for områder i Grønland uden for den kommunale  \r\n\r\n inddeling, skal efter anmodning optages på valglisten i Nuuk Kommune.  \r\n\r\n Anmodning om optagelse indgives til Grønlands hjemmestyres Danmarkskontor.  \r\n\r\n</P>  \r\n\r\n<P> <I>Stk. 3</I> . .... </P>  \r\n\r\n<P> <I>Stk. 4</I> . .... </P>  \r\n\r\n<P> <I>Stk. 5</I> . .... </P>  \r\n\r\n<P> <B>4.</B> I <I>§ 15, stk. 5, § 18, stk. 5, § 19, stk. 3, § 42, stk. 4,  \r\n\r\n 6</I> og <I> 7, § 60, 1. pkt., § 63, § 65, 3. pkt., § 79, 3. pkt.,</I> og  \r\n\r\n<I>§ 84, stk. 2,</I> ændres &#187;statsministeren&#171; til:  \r\n\r\n &#187;indenrigsministeren&#171;. </P>  \r\n\r\n<P> <B>§ 15</B> . ... </P>  \r\n\r\n<P> <I>Stk. 2</I> . .... </P>  \r\n\r\n<P> <I>Stk. 3</I> . .... </P>  \r\n\r\n<P> <I>Stk. 4</I> . .... </P>  \r\n\r\n<P> <I>Stk. 5</I> . Nærmere regler om fremgangsmåden ved optagelse på  \r\n\r\n valglisten kan fastsættes af statsministeren. </P>  \r\n\r\n<P> <B>§ 18</B> . ... </P>  \r\n\r\n<P> <I>Stk. 2</I> . .... </P>  \r\n\r\n<P> <I>Stk. 3</I> . .... </P>  \r\n\r\n<P> <I>Stk. 4</I> . .... </P>  \r\n\r\n<P> <I>Stk. 5</I> . Nærmere regler om optagelse på tilflytterlisten  \r\n\r\n fastsættes af statsministeren. </P>  \r\n\r\n<P> <B>§ 19</B> . ... </P>  \r\n\r\n<P> <I>Stk. 2</I> . .... </P>  \r\n\r\n<P> <I>Stk. 3</I> . Nærmere regler om fremgangsmåden ved slettelse af  \r\n\r\n valglisten fastsættes af statsministeren. </P>  \r\n\r\n<P> <B>§ 42</B> . ... </P>  \r\n\r\n<P> <I>Stk. 2</I> . .... </P>  \r\n\r\n<P> <I>Stk. 3</I> . .... </P>  \r\n\r\n<P> <I>Stk. 4</I> . Vælgere, der opholder sig på flyvepladser, vejrstationer  \r\n\r\n m.v. i Grønland uden for den kommunale inddeling, kan brevstemme hos en  \r\n\r\n stemmemodtager, der er udpeget af statsministeren. </P>  \r\n\r\n<P> <I>Stk. 5</I> . .... </P>  \r\n\r\n<P> <I>Stk. 6.</I> Vælgere, der opholder sig i den øvrige del af riget, kan  \r\n\r\n brevstemme på et folkeregister eller hos en stemmemodtager, der er udpeget af  \r\n\r\n statsministeren. </P>  \r\n\r\n<P> <I>Stk. 7.</I> Vælgere, der opholder sig i udlandet, kan brevstemme på en  \r\n\r\n dansk diplomatisk eller konsulær repræsentation eller hos en stemmemodtager,  \r\n\r\n der er udpeget af statsministeren. </P>  \r\n\r\n<P> <I>Stk. 8</I> . ..... </P>  \r\n\r\n<P> <B>§ 60.</B> Rigsombudsmanden underretter straks statsministeren om  \r\n\r\n resultatet af den foreløbige opgørelse, det samlede antal vælgere samt om  \r\n\r\n forhold, der kan have betydning for valgets gyldighed og bedømmelsen af den  \r\n\r\n foreløbige opgørelse. Statsministeren sender straks materialet til  \r\n\r\n Folketinget. </P>  \r\n\r\n<P> <B>§ 63.</B> Rigsombudsmanden sender valgbogen til statsministeren, der  \r\n\r\n straks sender valgbogen til Folketinget. </P>  \r\n\r\n<P> <B>§ 65.</B> Enhver vælger kan klage over folketingsvalg. Klager skal  \r\n\r\n sendes til rigsombudsmanden og skal være rigsombudsmanden i hænde senest  \r\n\r\n ugedagen efter valgdagen. Rigsombudsmanden sender klagen til statsministeren  \r\n\r\n med sine bemærkninger. Statsministeren videresender materialet til  \r\n\r\n Folketinget. </P>  \r\n\r\n<P> <B>§ 79.</B> Enhver vælger kan klage over folkeafstemningen. Klager skal  \r\n\r\n sendes til rigsombudsmanden og skal være rigsombudsmanden i hænde senest  \r\n\r\n ugedagen efter afstemningen. Rigsombudsmanden sender klagen til  \r\n\r\n statsministeren med sine bemærkninger. Statsministeren videresender klagen  \r\n\r\n til Folketinget. </P>  \r\n\r\n<P> <B>§ 84.</B> ..... </P>  \r\n\r\n<P> <I>Stk. 2</I> . Tidspunktet for ikrafttrædelsen af § 14 for vælgere, der  \r\n\r\n fra Færøerne er tilmeldt folkeregisteret for områder i Grønland uden for den  \r\n\r\n kommunale inddeling, samt tidspunktet for ikrafttrædelsen af § 84, stk. 3,  \r\n\r\n nr. 3, fastsættes dog af statsministeren. </P>  \r\n\r\n<P> <I>Stk. 3.</I> ..... </P>  \r\n\r\n<P> <I>Stk. 4.</I> ..... </P>  \r\n\r\n<P> <B>5.</B>  <I>§ 27, stk. 1</I> og <I>2</I> , affattes således: </P>  \r\n\r\n<P>&#187;Anmeldelse af kandidater indgives til formanden for en  \r\n\r\n valgbestyrelse senest kl. 12 elleve dage før valgdagen. Anmeldelsen skal ske  \r\n\r\n på en formular, der tilvejebringes af Rigsombudsmanden. </P>  \r\n\r\n<P> <I>Stk. 2.</I> Anmeldelsen skal være underskrevet af kandidaten og  \r\n\r\n indeholde oplysning om kandidatens fulde navn, personnummer, stilling og  \r\n\r\n bopæl. I anmeldelsen skal endvidere angives navn og bopæl på en vælger,  \r\n\r\n hvortil der ud over kandidaten kan rettes henvendelse, hvis anmeldelsen er  \r\n\r\n mangelfuld.&#171;. </P>  \r\n\r\n<P> <B>6.</B>  <I>§ 27, stk. 3</I> , ophæves. </P>  \r\n\r\n<P>Stk. 4-6 bliver herefter stk. 3-5. </P>  \r\n\r\n<P> <B>§ 27.</B> Anmeldelse af kandidater indgives til en valgbestyrelse.  \r\n\r\n Rigsombudsmanden fastsætter fristen for indgivelse af kandidatanmeldelser.  \r\n\r\n Anmeldelserne skal ske på en formular, der tilvejebringes af  \r\n\r\n rigsombudsmanden. </P>  \r\n\r\n<P> <I>Stk. 2.</I> En kandidatanmeldelse kan kun omfatte een kandidat. For  \r\n\r\n hver kandidat skal opstilles en eller to stedfortrædere. Såfremt der  \r\n\r\n opstilles to stedfortrædere, skal det i anmeldelsen angives, i hvilken  \r\n\r\n rækkefølgede pågældende skal træde i kandidatens sted. Kandidatanmeldelsen  \r\n\r\n skal indeholde oplysning om kandidatens og stedfortrædernes navne,  \r\n\r\n personnummer, stilling og bopæl. I anmeldelsen skal endvidere angives navn og  \r\n\r\n bopæl på en vælger, som der ud over kandidaten kan rettes henvendelse til,  \r\n\r\n hvis anmeldelsen er er mangelfuld. Kandidatanmeldelsen skal være underskrevet  \r\n\r\n af kandidaten og stedfortræderne. Underskriften kan ske på selve anmeldelsen  \r\n\r\n eller på genparter af denne. </P>  \r\n\r\n<P> <I>Stk. 3.</I> Samme person kan være stedfortræder for flere kandidater.  \r\n\r\n En kandidat kan samtidig være stedfortræder for andre kandidater. </P>  \r\n\r\n<P> <I>Stk. 4</I> . .... </P>  \r\n\r\n<P> <I>Stk. 5.</I> .... </P>  \r\n\r\n<P> <I>Stk. 6.</I> .... </P>  \r\n\r\n<P> <B>7.</B> I <I>§ 27</I> indsættes efter <I>stk. 6,</I> der bliver <I>stk.  \r\n\r\n 5</I> : </P>  \r\n\r\n<P> <I>&#187;Stk. 6.</I> Den, der indleverer en kandidatanmeldelse, har ret  \r\n\r\n til at få kvittering for indleveringen med angivelse af tidspunktet for  \r\n\r\n indleveringen.&#171;. </P>  \r\n\r\n<P> <B>8.</B> Efter § 27 indsættes: </P>  \r\n\r\n<P>&#187; <B>§ 27 a.</B> En kandidat kan tilbagekalde en indgivet  \r\n\r\n kandidatanmeldelse over for formanden for den valgbestyrelse, hvortil  \r\n\r\n kandidatanmeldelsen er indleveret, senest kl. 12 elleve dage før valgdagen.  \r\n\r\n En vælger, der som stiller har anbefalet en kandidat, kan ikke tilbagekalde  \r\n\r\n anbefalingen, efter at kandidatanmeldelsen er indleveret til formanden for en  \r\n\r\n valgbestyrelse.&#171;. </P>  \r\n\r\n<P> <B>9.</B> I <I>§ 31, 1. pkt.,</I> udgår: &#187;og disses stedfortrædere i  \r\n\r\n den anmeldte rækkefølge&#171;. </P>  \r\n\r\n<P> <B>§ 32.</B> Rigsombudsmanden bekendtgør snarest muligt navnene på de  \r\n\r\n opstillede kandidater og disses stedfortrædere i den anmeldte rækkefølge.  \r\n\r\n Kandidater, der opstiller for et parti, anføres i alfabetisk rækkefølge  \r\n\r\n særskilt for hvert parti. Partierne anføres i alfabetisk rækkefølge.  \r\n\r\n Kandidater, der opstiller uden for partierne, anføres til sidst i alfabetisk  \r\n\r\n rækkefølge med oplysning om indgåede kandidatforbund. Samtidig underrettes  \r\n\r\n valgbestyrelserne, der sørger for, at meddelelsen bekendtgøres i alle  \r\n\r\n valgkredse og afstemningsdistrikter. Bekendtgørelsen sker som nævnt i § 25,  \r\n\r\n stk. 4. </P>  \r\n\r\n<P> <B>10</B> . <I>§ 32, 2. pkt</I> ., udgår. </P>  \r\n\r\n<P> <B>§ 32.</B> Såfremt der kun er opstillet to kandidater til valget,  \r\n\r\n aflyser rigsombudsmanden afstemningen og erklærer de opstillede kandidater  \r\n\r\n for valgt uden afstemning. De anmeldte stedfortrædere for kandidaterne  \r\n\r\n betragtes som stedfortrædere i den rækkefølge, der er angivet i  \r\n\r\n kandidatanmeldelserne. </P>  \r\n\r\n<P> <B>11.</B> I <I>§ 34, stk. 3, 1. pkt.</I> , udgår: &#187;og disses  \r\n\r\n stedfortrædere i den anmeldte rækkefølge&#171;. </P>  \r\n\r\n<P> <B>§ 34</B> . .... </P>  \r\n\r\n<P> <I>Stk. 2.</I> .... </P>  \r\n\r\n<P> <I>Stk. 3.</I> I stemmelokalet og i stemmerummet skal der være opslag,  \r\n\r\n der angiver navnene på de opstillede kandidater og disses stedfortrædere i  \r\n\r\n den anmeldte rækkefølge. Kandidater, der opstiller for et parti, anføres i  \r\n\r\n alfabetisk rækkefølge særskilt for hvert parti. Partierne anføres i  \r\n\r\n alfabetisk rækkefølge. Kandidater, der opstiller uden for partierne, anføres  \r\n\r\n til sidst i alfabetisk rækkefølge. Såfremt to eller flere kandidater uden for  \r\n\r\n partierne har indgået kandidatforbund, skal opslaget indeholde oplysning  \r\n\r\n herom. </P>  \r\n\r\n<P> <I>Stk. 4</I> . .... </P>  \r\n\r\n<P> <B>12.</B> I <I>§ 42, stk. 8, 1. pkt.</I> , indsættes efter &#187;om  \r\n\r\n bord&#171;: &#187;på skibe hjemmehørende i Grønland eller&#171;. </P>  \r\n\r\n<P> <B>§ 42</B> . .... </P>  \r\n\r\n<P> <I>Stk. 2.</I> .... </P>  \r\n\r\n<P> <I>Stk. 3</I> . .... </P>  \r\n\r\n<P> <I>Stk. 4.</I> .... </P>  \r\n\r\n<P> <I>Stk. 5.</I> .... </P>  \r\n\r\n<P> <I>Stk. 6</I> . .... </P>  \r\n\r\n<P> <I>Stk. 7.</I> .... </P>  \r\n\r\n<P> <I>Stk. 8.</I> Søfolk og passagerer om bord på danske skibe i  \r\n\r\n udenrigsfart samt personer, der er ansat på danske havanlæg, kan brevstemme  \r\n\r\n på skibet eller havanlægget. Skibsføreren eller den, som skibsføreren har  \r\n\r\n udpeget, henholdsvis havanlæggets chef eller den, som chefen har udpeget,  \r\n\r\n fungerer som stemmemodtager. </P>  \r\n\r\n<P> <B>13.</B> I <I>§ 43, stk. 2</I> , indsættes efter &#187;Søfolk på&#171;:  \r\n\r\n &#187;grønlandske skibe eller på&#171;. </P>  \r\n\r\n<P> <B>§ 43.</B> .... </P>  \r\n\r\n<P> <I>Stk. 2.</I> Søfolk på danske skibe i udenrigsfart og deres medsejlende  \r\n\r\n ægtefæller kan afgive brevstemme på skibet fra dagen efter et folketingsvalg  \r\n\r\n med gyldighed for førstkommende folketingsvalg. </P>  \r\n\r\n<P> <B>14.</B> Efter § 43 indsættes: </P>  \r\n\r\n<P> <B>&#187;§ 43 a</B> . Når valg til Folketinget er udskrevet, underrettes  \r\n\r\n skibsførere på grønlandske skibe herom. </P>  \r\n\r\n<P> <I>Stk. 2.</I> Så snart skibsføreren på et grønlandsk skib bliver bekendt  \r\n\r\n med, at der er udskrevet valg til Folketinget, skal skibsføreren sørge for,  \r\n\r\n at der straks foretages brevstemmeafgivning om bord. Gennemførelse af  \r\n\r\n brevstemmeafgivning kan dog undlades, hvis brevstemmerne selv ved anvendelse  \r\n\r\n af hurtigste forsendelsesmåde ikke kan påregnes at komme frem inden  \r\n\r\n afstemningens begyndelse på valgdagen, eller hvis tvingende eller  \r\n\r\n uopsættelige skibsforretninger er til hinder herfor.&#171;. </P>  \r\n\r\n<P> <B>15</B> . I <I>§ 44, stk. 1, 1. pkt.</I> , indsættes efter  \r\n\r\n &#187;Grønland&#171;: &#187;,herunder på grønlandske skibe,&#187;. </P>  \r\n\r\n<P> <B>16.</B> I <I>§ 44, stk. 1</I> , indsættes efter <I>3. pkt.</I> : </P>  \r\n\r\n<P>&#187;Brevstemmematerialet bør så vidt muligt altid findes om bord i  \r\n\r\n grønlandske skibe.&#171;. </P>  \r\n\r\n<P> <B>§ 44.</B> Brevstemmematerialet til brug ved brevstemmeafgivning i  \r\n\r\n Grønland består af en stemmeseddel som nævnt i § 33, stk. 1, en kuvert, et  \r\n\r\n følgebrev og en yderkuvert. Rigsombudsmanden tilvejebringer  \r\n\r\n brevstemmematerialet. Brevstemmematerialet skal til enhver tid findes på  \r\n\r\n folkeregistrene i Grønland. </P>  \r\n\r\n<P> <I>Stk. 2.</I> ..... </P>  \r\n\r\n<P> <B>17.</B> I <I>§ 49, stk. 2, nr. 3</I> , ændres &#187;andet eller  \r\n\r\n mere&#171; til: &#187;flere&#171;. </P>  \r\n\r\n<P> <B>§ 49</B> . .... </P>  \r\n\r\n<P> <I>Stk. 2.</I> En brevstemme kan ikke komme i betragtning, såfremt </P>  \r\n\r\n<P>1) .... </P>  \r\n\r\n<P>2) .... </P>  \r\n\r\n<P>3) yderkuverten indeholder andet eller mere end eet følgebrev og een  \r\n\r\n kuvert, </P>  \r\n\r\n<P>4) .... </P>  \r\n\r\n<P>5) .... </P>  \r\n\r\n<P>6) .... </P>  \r\n\r\n<P> <I>Stk. 3.</I> .... </P>  \r\n\r\n<P> <B>18.</B> Efter § 62 indsættes: </P>  \r\n\r\n<P>&#187; <B>§ 62 a.</B> De ikke valgte kandidater er stedfortrædere for de  \r\n\r\n valgte af samme parti henholdsvis kandidatforbund i rækkefølge efter  \r\n\r\n størrelsen af deres stemmetal. I tilfælde af stemmelighed foretages  \r\n\r\n lodtrækning.&#171;. </P>  \r\n\r\n<P> <B>19.</B> I <I>§ 67</I> ændres &#187;jf. § 68&#171; til: &#187;jf. § 62  \r\n\r\n a&#171;. </P>  \r\n\r\n<P> <B>§ 67.</B> Hvis Folketinget træffer afgørelse om, at en valgt kandidat  \r\n\r\n ikke er valgbar, indtræder den pågældendes stedfortræder, jf. § 68. </P>  \r\n\r\n<P> <B>20.</B>  <I>§ 68, stk. 2</I> , affattes således: </P>  \r\n\r\n<P> <I>&#187;Stk. 2.</I> Hvis der ved mandatledighed ikke er nogen  \r\n\r\n stedfortræder, afholdes udfyldningsvalg, jf. § 68 a.&#171;. </P>  \r\n\r\n<P> <B>§ 68.</B> .... </P>  \r\n\r\n<P> <I>Stk. 2</I> . Findes der ved mandatledighed ikke nogen stedfortræder  \r\n\r\n for vedkommende folketingsmedlem, og var pågældende opstillet for et parti,  \r\n\r\n tilfalder mandatet den af partiets kandidater, der ifølge den opgørelse, der  \r\n\r\n er nævnt i § 62, stk. 2, har opnået det næsthøjeste antal stemmer. Var  \r\n\r\n pågældende opstillet uden for partierne og havde indgået kandidatforbund med  \r\n\r\n een eller flere andre kandidater, tilfalder mandatet den af forbundets  \r\n\r\n kandidater, der ifølge opgørelsen i § 62, stk. 2, har opnået det næsthøjeste  \r\n\r\n antal stemmer. Var pågældende opstillet uden for partierne som  \r\n\r\n enkeltkandidat, tilfalder mandatet den kandidat, der ifølge opgørelsen i §  \r\n\r\n 62, stk. 2, er nærmest berettiget til mandatet. </P>  \r\n\r\n<P> <B>21.</B> Efter § 68 indsættes: </P>  \r\n\r\n<P>&#187; <B>§ 68 a.</B> Hvis der er afholdt udfyldningsvalg, gælder valget  \r\n\r\n af det nye medlem for den resterende del af gyldighedsperioden for valgene på  \r\n\r\n den almindelige valgdag.&#171;. </P>  \r\n\r\n<P> <B>22.</B> I <I>§ 74, stk. 1,</I> ændres &#187;afstemningsområder&#171;  \r\n\r\n til: &#187;valgkredse og afstemningsdistrikter&#171;. </P>  \r\n\r\n<P> <B>§ 74.</B> Folkeafstemningen foregår i de samme afstemningsområder som  \r\n\r\n valg til Folketinget, jf. kapitel 3. </P>  \r\n\r\n<P> <I>Stk. 2.</I> .... </P>  \r\n\r\n<P> <I>Stk. 3.</I> .... </P>  \r\n\r\n<P> <B>23.</B> I <I>§ 78</I> udgår: &#187;statsministeren og&#171;. </P>  \r\n\r\n<P> <B>§ 78.</B> Rigsombudsmanden underretter straks statsministeren og  \r\n\r\n indenrigsministeren om resultatet af folkeafstemningen. </P>  \r\n\r\n<P> <B>24.</B> I <I>§ 83, stk. 1,</I> ændres &#187;§§ 40 eller 46&#171; til:  \r\n\r\n &#187;§ 40, § 43 a, stk. 2, eller § 46&#171;. </P>  \r\n\r\n<P> <B>§ 83.</B> Medmindre mere indgribende foranstaltninger er forskyldt  \r\n\r\n efter den øvrige lovgivning, kan den, der overtræder §§ 40 eller 46, idømmes  \r\n\r\n bøde. </P>  \r\n\r\n<P> <I>Stk. 2.</I> .... </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "199712K00144"
        },
        {
            "displayName": "Entydig dokumentidentifikation",
            "displayValue": "CL008209"
        },
        {
            "displayName": "Dato for førstegangsindlæggelse",
            "displayValue": "17/12/1997"
        },
        {
            "displayName": "Dato for indlæggelse",
            "displayValue": "17/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}