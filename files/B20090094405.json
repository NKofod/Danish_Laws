{
    "id": 127496,
    "title": "Bekendtgørelse om tilskud til projekter vedrørende investeringer i og demonstration af nye processer og teknologier på gartneribedrifter",
    "documentTypeId": "60",
    "isSagsforlobPeriodValid": true,
    "shortName": "BEK nr 944 af 05/10/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Ordningens indhold</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Administration</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Tilskudsberettigede projekter</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Betingelser for tilskud</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Tilskudsberettigede projektudgifter</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Ændring af projektet og indtræden i tilsagn</p>\r\n      <p class=\"Indholdsfortegnelse\"><a href=\"#K7\">Kapitel 7</a>   Beregning af tilskud</p>\r\n      <p class=\"Indholdsfortegnelse\"><a href=\"#K8\">Kapitel 8</a>   Udbetaling af tilskud</p>\r\n      <p class=\"Indholdsfortegnelse\"><a href=\"#K9\">Kapitel 9</a>   Underretningspligt</p>\r\n      <p class=\"Indholdsfortegnelse\"><a href=\"#K10\">Kapitel 10</a>   Bortfald og tilbagebetaling af tilskud</p>\r\n      <p class=\"Indholdsfortegnelse\"><a href=\"#K11\">Kapitel 11</a>   Force majeure</p>\r\n      <p class=\"Indholdsfortegnelse\"><a href=\"#K12\">Kapitel 12</a>   Klageadgang</p>\r\n      <p class=\"Indholdsfortegnelse\"><a href=\"#K13\">Kapitel 13</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til projekter vedrørende investeringer i og demonstration af nye processer og teknologier på gartneribedrifter</p>\r\n      <p class=\"Indledning2\">I medfør af § 3, jf. § 2, nr. 1, litra a, nr. 2, litra a, § 5, § 7, stk. 4, § 11, stk. 1, 2 og 4, § 12 og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Ordningens indhold</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Ministeriet for Fødevarer, Landbrug og Fiskeri kan inden for de afsatte rammer give tilsagn om tilskud til projekter vedrørende investeringer i og demonstration af nye processer og teknologier, der bidrager til miljømæssigt eller klimamæssigt bæredygtigt gartneri eller til at forbedre arbejdsmiljøet i gartneriet samt til at sikre en økonomisk bæredygtig gartneribedrift.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Tilsagn om tilskud kan gives til ejere og forpagtere, der driver en primær bedrift, der anvendes til produktion af blomster i væksthus, blomster på friland, grøntsager i væksthus, grøntsager på friland, champignon, frugtplantage eller til planteskoleproduktion.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Administration</p>\r\n      <p class=\"ParagrafGruppeOverskrift\"><span id=\"Kap2_X1\">Myndigheder og kontrol</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ministeriet for Fødevarer, Landbrug og Fiskeri ved FødevareErhverv træffer afgørelser efter denne bekendtgørelse.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> FødevareErhverv foretager kontrol i forbindelse med administrationen efter denne bekendtgørelse.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> FødevareErhverv forestår den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Plantedirektoratet kan forestå den fysiske kontrol og den efterfølgende regnskabskontrol, jf. § 5 i bekendtgørelse nr. 124 af 26. februar 2008 om Plantedirektoratets opgaver og beføjelser.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Til brug for kontrollen indhentes oplysninger fra andre myndigheder i fornødent omfang.</p>\r\n      <p class=\"ParagrafGruppeOverskrift\"><span id=\"Kap2_X2\">Ansøgning om tilskud</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Ansøgning om tilskud indgives til FødevareErhverv på et særligt ansøgningsskema, der fås ved henvendelse til FødevareErhverv eller via FødevareErhvervs hjemmeside.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Ansøgning om tilskud skal være modtaget i FødevareErhverv senest den 20. november 2009. En ansøger kan kun indgive én ansøgning om tilskud.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> FødevareErhverv kvitterer for ansøgningens modtagelse og kan i forbindelse hermed give tilladelse til at iværksætte projektet.</p>\r\n      <p class=\"ParagrafGruppeOverskrift\"><span id=\"Kap2_X3\">Prioritering og afgørelse</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Hvis den i § 1, stk. 1, afsatte ramme ikke er tilstrækkelig til at give tilsagn til alle tilskudsberettigede ansøgninger, træffes afgørelse om tilsagn på grundlag af en prioritering af ansøgningerne efter stk. 2 - 4.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ansøgningerne prioriteres på grundlag af forventede effekter som følge af gennemførelse af projektets investeringer i forhold til følgende indsatsområder i prioriteret rækkefølge:</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> Reduktion af negative effekter af pesticidanvendelsen.</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> Reduktion af forbrug eller udvaskning af kvælstof eller fosfor.</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num3\">3)</span> Reduktion af energiforbruget.</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num4\">4)</span> Reduktion af klimagasser.</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num5\">5)</span> Reduktion af vandforbruget.</p>\r\n      <p class=\"Liste1\"><span class=\"Liste1Nr\" id=\"Par5_Stk2_Num6\">6)</span> Forbedring af arbejdsmiljøet for de beskæftigede på jordbrugsbedriften.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Ansøgningerne prioriteres på grundlag af det forventede forbedrede økonomiske resultat af den primære drift, jf. § 6, stk. 2, som følge af gennemførelse af projektet.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Hvis ansøgningen kan godkendes, giver FødevareErhverv tilsagn om tilskud.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Tilskudsberettigede projekter</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Der kan ydes tilskud til projekter vedrørende:</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Investeringer i nye processer og teknologier, der bidrager til miljømæssigt eller klimamæssigt bæredygtigt gartneridrift, herunder investeringer i</p>\r\n      <p class=\"Liste2\"><span class=\"Liste2Nr\" id=\"Par6_Stk1_Num1_Lita\">a)</span> teknologier, der bidrager til reduktion i forbruget af pesticider,</p>\r\n      <p class=\"Liste2\"><span class=\"Liste2Nr\" id=\"Par6_Stk1_Num1_Litb\">b)</span> energioptimering,</p>\r\n      <p class=\"Liste2\"><span class=\"Liste2Nr\" id=\"Par6_Stk1_Num1_Litc\">c)</span> teknologier, der bidrager til reduktion af vandforbruget og</p>\r\n      <p class=\"Liste2\"><span class=\"Liste2Nr\" id=\"Par6_Stk1_Num1_Litd\">d)</span> klimavenlige dyrkningssystemer.</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> Investeringer i nye processer og teknologier, der bidrager til at forbedre arbejdsmiljøet i jordbruget.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Projektets gennemførelse skal medføre et forbedret økonomisk resultat af den primære jordbrugsdrift.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Når investeringerne er gennemført, skal tilsagnshaver gennemføre demonstrationsaktiviteter, hvis primære formål er at demonstrere og sprede videnskabelig viden og praksis vedrørende anvendelsen af investeringer i nye processer og teknologier, jf. § 6.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Tilskud kan ydes til primære gartnere, der som ejer eller forpagter driver en primær gartneribedrift med et årligt arbejdskraftbehov på mindst 830 arbejdstimer opgjort efter normtimesatser.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Betingelser for tilskud</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Det er en betingelse for tilskud til et projekt,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> at de samlede tilskudsberettigede investeringsudgifter beløber sig til mindst 100.000 kr., og at de samlede tilskudsberettigede udgifter til demonstration af projektet beløber sig til mindst 5.000 kr.,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> at de nødvendige tilladelser fra offentlige myndigheder opnås,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> at ansøger afgiver de oplysninger, FødevareErhverv anmoder om til brug for sagsbehandlingen,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num4\">4)</span> at det er tilsagnshaver, der gennemfører projektet,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num5\">5)</span> at tilsagnshaver indsender udbetalingsanmodning og projektrapport rettidigt til FødevareErhverv, jf. § 17, stk. 4,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num6\">6)</span> at investeringer, hvortil der er ydet tilskud, opretholdes i en periode på mindst 5 år fra det tidspunkt, hvor tilsagn om tilskud er givet, og</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num7\">7)</span> at udbetalingsanmodning med tilhørende originale regnskabsbilag holdes tilgængeligt i mindst 5 år, regnet fra udbetalingsdatoen.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Når projektet er gennemført, skal tilsagnshaver afrapportere projektet til FødevareErhverv. Afrapporteringen skal indeholde en redegørelse for de aktiviteter, der er gennemført i forbindelse med projektet og for resultatet af projektet.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> FødevareErhverv fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter.</p>\r\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> FødevareErhverv kan i tilsagnet fastsætte yderligere betingelser for tilskud.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Tilskudsberettigede projektudgifter</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> De tilskudsberettigede investeringsudgifter kan omfatte</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> udgifter til investeringer på jordbrugsbedriften,</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> udgifter til honorar til arkitekt, ingeniør og anden konsulentbistand i forbindelse med gennemførelse af projektet,</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> udgifter til attestation af udbetalingsanmodning og til udarbejdelse af slutrapport,</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num4\">4)</span> udgifter til den Kgl. Bygningsinspektørs afsyning af investeringerne, og</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num5\">5)</span> andre udgifter, som FødevareErhverv vurderer at være nødvendige for at gennemføre investeringsprojektet.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> De tilskudsberettigede investeringsudgifter kan ikke omfatte</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> udgifter til køb af brugt udstyr og materiel,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> udgifter til opførelse og ombygning af bygninger,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num3\">3)</span> udgifter til leje og leasing af udstyr og materiel,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num4\">4)</span> udgifter til investeringer, hvortil der gives tilskud efter anden lovgivning,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num5\">5)</span> udgifter til investeringer, som tilsagnshaver er forpligtet til at gennemføre efter anden lovgivning,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num6\">6)</span> udgifter til finansierings- og pengeinstitutomkostninger, medmindre disse skyldes krav fra tilsagnsgivende myndighed,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num7\">7)</span> moms, medmindre denne endeligt bæres af tilsagnshaver,</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num8\">8)</span> udgifter til tilsagnshavers eget arbejde eller til løn til tilsagnshavers personale i forbindelse med projektet, eller</p>\r\n      <p class=\"Liste1\"><span class=\"Liste1Nr\" id=\"Par11_Stk1_Num9\">9)</span> udgifter, som tilsagnshaver har betalt, inden FødevareErhverv har givet tilladelse til at iværksætte projektet, jf. § 4, stk. 3.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> De tilskudsberettigede udgifter til demonstration af de gennemførte investeringer kan omfatte</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num1\">1)</span> udgifter til køb af varer og tjenesteydelser, herunder konsulentbistand og anden ekstern bistand og maskinstationsydelser,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num2\">2)</span> udgifter til køb af nødvendigt udstyr m.v.,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num3\">3)</span> udgifter til afprøvning og test af genstanden for demonstrationen under forudsætning af, at aktiviteterne er nødvendige for at gennemføre demonstrationen og ikke medfører en værditilvækst til genstanden for demonstrationen,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num4\">4)</span> udgifter til leje og leasing af udstyr, der er direkte relateret til projektet,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num5\">5)</span> udgifter til information og offentlighed, herunder fremstilling af informationsmateriale og tilrettelæggelse af åbent hus og fremvisning af projektet,</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num6\">6)</span> udgifter, der vedrører revision og udarbejdelse af slutrapport, og</p>\r\n      <p class=\"Liste1\"><span class=\"Liste1Nr\" id=\"Par12_Stk1_Num7\">7)</span> andre udgifter, der er nødvendige for at gennemføre projektet.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> FødevareErhverv fastsætter værdien af udstyr m.v., der har værdi efter projektets afslutning. Værdien modregnes i opgørelsen af de samlede tilskudsberettigede omkostninger.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> De tilskudsberettigede udgifter til demonstration af de gennemførte investeringer kan ikke omfatte</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> udgifter, hvortil der gives andre EU-tilskud,</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> udgifter vedrørende aktiviteter, som tilsagnshaver er forpligtet til at gennemføre i medfør af anden lovgivning,</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> finansierings- og pengeinstitutomkostninger, medmindre disse skyldes krav fra tilsagnsgivende myndighed,</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> moms, medmindre denne endelig bæres af tilsagnshaver,</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num5\">5)</span> udgifter, der normalt afholdes af offentlige institutioner og offentlige virksomheder,</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num6\">6)</span> almindelige driftsudgifter, der ikke er relateret til projektet,</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num7\">7)</span> udgifter til tilsagnshavers eget arbejde eller til løn til ansatte hos tilsagnshaver, og</p>\r\n      <p class=\"Liste1\"><span class=\"Liste1Nr\" id=\"Par13_Stk1_Num8\">8)</span> udgifter, som tilsagnshaver har betalt, inden FødevareErhverv har givet tilladelse til at iværksætte projektet, jf. § 4, stk. 3.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Ændring af projektet og indtræden i tilsagn</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> FødevareErhverv kan godkende ændring af et projekt, hvis ændringen efter FødevareErhvervs vurdering er i overensstemmelse med projektets overordnede formål. FødevareErhverv skal godkende ansøgning om ændring af et projekt, inden ændringen iværksættes.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Tilsagnsbeløbet kan ikke forhøjes i forbindelse med ændringer i projektet.</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> FødevareErhverv kan efter ansøgning tillade, at en anden, der ifølge § 1 og § 8 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet.</p>\r\n      <p class=\"Kapitel\" id=\"K7\"><span id=\"Kap7\">Kapitel 7</span></p>\r\n      <p class=\"KapitelOverskrift2\">Beregning af tilskud</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Tilskuddet til investeringerne kan udgøre op til 40 pct. af de tilskudsberettigede udgifter.</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Tilskuddet kan højest beregnes på grundlag af et samlet beløb på 5,0 millioner kr. pr. virksomhed.</p>\r\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> Tilskuddet til demonstration af de gennemførte investeringer kan udgøre op til 60 pct. af de tilskudsberettigede udgifter.</p>\r\n      <p class=\"Kapitel\" id=\"K8\"><span id=\"Kap8\">Kapitel 8</span></p>\r\n      <p class=\"KapitelOverskrift2\">Udbetaling af tilskud</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Udbetaling af tilskud sker på baggrund af opgørelse over tilsagnshavers betalte tilskudsberettigede udgifter, der skal kunne dokumenteres. Anmodning om udbetaling af tilskud skal udfærdiges på et særligt skema og vedlægges en revisorerklæring fra en statsautoriseret eller registreret revisor. Skema og formular til revisorerklæring fås ved henvendelse til FødevareErhverv eller via FødevareErhvervs hjemmeside.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Tilskud til investeringer kan udbetales i tre rater. De enkelte rater skal udgøre mindst 20 pct. af det samlede tilsagnsbeløb.</p>\r\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> FødevareErhverv kan beslutte, at forinden udbetaling af sidste rate vedrørende investeringerne foretages, skal investeringen synes af en Kgl. Bygningsinspektør.</p>\r\n      <p class=\"Stk2\"><span class=\"StkNr\" id=\"Par17_Stk4\">Stk. 4.</span> Anmodning om slutudbetaling efter gennemførelse af investeringerne og demonstration af investeringerne skal være modtaget i FødevareErhverv senest den 1. juni 2012. FødevareErhverv kan i særlige tilfælde meddele dispensation fra denne frist.</p>\r\n      <p class=\"Stk2\"><span class=\"StkNr\" id=\"Par17_Stk5\">Stk. 5.</span> FødevareErhverv overfører tilskuddet til tilsagnshavers NemKonto.</p>\r\n      <p class=\"Kapitel\" id=\"K9\"><span id=\"Kap9\">Kapitel 9</span></p>\r\n      <p class=\"KapitelOverskrift2\">Underretningspligt</p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til FødevareErhverv om, hvorvidt betingelserne for tilskud fortsat opfyldes.</p>\r\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold at give FødevareErhverv skriftlig meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 19.</p>\r\n      <p class=\"Kapitel\" id=\"K10\"><span id=\"Kap10\">Kapitel 10</span></p>\r\n      <p class=\"KapitelOverskrift2\">Bortfald og tilbagebetaling af tilskud</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Tilsagn om tilskud bortfalder, hvis</p>\r\n      <p class=\"Liste1\"><span class=\"Liste1Nr\" id=\"Par19_Stk1_Num1\">1)</span> betingelserne for tilskud ikke er opfyldt,</p>\r\n      <p class=\"Liste1\"><span class=\"Liste1Nr\" id=\"Par19_Stk1_Num2\">2)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n      <p class=\"Liste1\"><span class=\"Liste1Nr\" id=\"Par19_Stk1_Num3\">3)</span> projektet ikke gennemføres i overensstemmelse med den godkendte ansøgning,</p>\r\n      <p class=\"Liste1\"><span class=\"Liste1Nr\" id=\"Par19_Stk1_Num4\">4)</span> tilsagnshaver tilsidesætter sine pligter efter landdistriktslovens § 11, stk. 2, eller</p>\r\n      <p class=\"Liste1\"><span class=\"Liste1Nr\" id=\"Par19_Stk1_Num5\">5)</span> tilsagnshaver ikke overholder sin underretningspligt efter § 18.</p>\r\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> I de i stk. 1 nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\r\n      <p class=\"Kapitel\" id=\"K11\"><span id=\"Kap11\">Kapitel 11</span></p>\r\n      <p class=\"KapitelOverskrift2\">Force majeure</p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> FødevareErhverv anerkender følgende begivenheder som force majeure:</p>\r\n      <p class=\"Liste1\"><span class=\"Liste1Nr\" id=\"Par20_Stk1_Num1\">1)</span> Tilsagnshavers død.</p>\r\n      <p class=\"Liste1\"><span class=\"Liste1Nr\" id=\"Par20_Stk1_Num2\">2)</span> Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet.</p>\r\n      <p class=\"Liste1\"><span class=\"Liste1Nr\" id=\"Par20_Stk1_Num3\">3)</span> En alvorlig naturkatastrofe, der i væsentlig grad berører arealer, der er omfattet af projektet.</p>\r\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n      <p class=\"Stk2\"><span class=\"StkNr\" id=\"Par20_Stk4\">Stk. 4.</span> Hvis tilsagnshaver eller dennes dødsbo ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n      <p class=\"Kapitel\" id=\"K12\"><span id=\"Kap12\">Kapitel 12</span></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri.</p>\r\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Klagen skal indgives gennem FødevareErhverv. Klagen skal være FødevareErhverv i hænde senest 4 uger efter modtagelsen af den afgørelse, klagen vedrører.</p>\r\n      <p class=\"Stk2\"><span class=\"StkNr\" id=\"Par21_Stk3\">Stk. 3.</span> FødevareErhverv kan genoptage en sag, efter der er indgivet en klage.</p>\r\n      <p class=\"Kapitel\" id=\"K13\"><span id=\"Kap13\">Kapitel 13</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Bekendtgørelsen træder i kraft den 7. oktober 2009</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">FødevareErhverv, den 5. oktober 2009</P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Steen Bonde</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/10/2009"
        },
        {
            "displayName": "Accession",
            "displayValue": "B20090094405"
        },
        {
            "displayName": "Entydig dokumentidentifikation",
            "displayValue": "AH003458"
        },
        {
            "displayName": "Dato for førstegangsindlæggelse",
            "displayValue": "06/10/2009"
        },
        {
            "displayName": "Dato for indlæggelse",
            "displayValue": "06/10/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "944"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "05/10/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3601-09-100"
        },
        {
            "displayName": "Stikord",
            "displayValue": "bedrift, gartneri"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}