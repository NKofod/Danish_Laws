{
    "id": 110230,
    "title": "1989 LSF 225   FORSLAG TIL LOV OM ÆNDRING AF PERSONSKATTELOVEN (FORHØJELSE AF   PERSONFRADRAGET FOR ENLIGE PENSIONISTER OG PERSONFRADRAGSREGLER FOR IKKE   REELT ENLIGE PENSIONISTER) ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 225",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 225 </P>  \r\n\r\n<P></P>  \r\n\r\n<P>Forslag til Lov om ændring af personskatteloven (Forhøjelse af  \r\n\r\n personfradraget for enlige pensionister og personfradragsregler for ikke  \r\n\r\n reelt enlige pensionister) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 26. april 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 17. maj 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900042230\"> Lov nr. 422 af 13/06/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 661 af 19. oktober 1989, som senest ændret ved lov  \r\n\r\n nr. 210 af 30. marts 1990, foretages følgende ændringer: </P>  \r\n\r\n<P>1. I <I>§ 10, stk. 2, 2. pkt.,</I> ændres &#187;48.100 kr.&#171; til:  \r\n\r\n &#187;48.300 kr.&#171; </P>  \r\n\r\n<P>2. I <I>§ 10, stk. 2,</I> indsættes efter 3. pkt.: </P>  \r\n\r\n<P>&#187;Er den skattepligtige ugift eller separeret ved indkomstårets udløb,  \r\n\r\n er det en betingelse for at få personfradrag efter 2. pkt., at den  \r\n\r\n skattepligtige er enlig. Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag efter 2. pkt.  \r\n\r\n bortfalder eller ikke opfyldes. Den nævnte myndighed giver meddelelse til  \r\n\r\n skattemyndigheden om de personer, som opfylder eller ikke længere opfylder  \r\n\r\n betingelsen for personfradrag efter 2. pkt.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven har virkning fra og med indkomståret 1991. </P>  \r\n\r\n<P>Stk. 2. § 1, nr. 2, gælder for personer, der efter den 25. april 1990  \r\n\r\n første gang efter lov om social pension får udbetalt forskud på  \r\n\r\n førtidspension, tilkendes førtidspension eller invaliditetsydelse med  \r\n\r\n bistands- eller plejetillæg eller opfylder aldersbetingelsen for  \r\n\r\n folkepension. </P>  \r\n\r\n<P>Stk. 3. Personskattelovens § 10, stk. 2, 4., 5., 7. og 8. pkt., som  \r\n\r\n affattet i § 1, nr. 2, gælder også for personer, der før den 26. april 1990  \r\n\r\n første gang efter lov om social pension har fået udbetalt forskud på  \r\n\r\n førtidspension, er tilkendt førtidspension eller invaliditetsydelse med  \r\n\r\n bistands- eller plejetillæg eller har opfyldt aldersbetingelsen for  \r\n\r\n folkepension, hvis en ændring af samlivsforhold eller ægteskabelig status  \r\n\r\n efter den 25. april 1990 medfører, at de ikke er enlige, jf. § 1, nr. 2. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 661 af 19. oktober 1989, som senest ændret ved lov  \r\n\r\n nr. 210 af 30. marts 1990, foretages følgende ændringer: </P>  \r\n\r\n<P>1. I <I>§ 10, stk. 2, 2. pkt.,</I> ændres &#187;48.100 kr.&#171; til:  \r\n\r\n &#187;48.300 kr.&#171;. </P>  \r\n\r\n<P>2. I <I>§ 10, stk. 2,</I> indsættes efter <I>3. pkt.: </I></P>  \r\n\r\n<P>&#187;Er den skattepligtige ugift eller separeret ved indkomstårets udløb,  \r\n\r\n er det en betingelse for at få personfradrag efter 2. pkt., at den  \r\n\r\n skattepligtige er enlig. Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag efter 2. pkt.  \r\n\r\n bortfalder eller ikke opfyldes. Den nævnte myndighed giver meddelelse til  \r\n\r\n skattemyndigheden om de personer, som opfylder, eller ikke længere opfylder,  \r\n\r\n betingelsen for personfradrag efter 2. pkt.&#171;. </P>  \r\n\r\n<P>§ 2 </P>  \r\n\r\n<P>Stk. 1. Loven har virkning fra og med indkomståret 1991. </P>  \r\n\r\n<P>Stk. 2. § 1, nr. 2, gælder for personer, der efter den 25. april 1990  \r\n\r\n første gang efter lov om social pension får udbetalt forskud på  \r\n\r\n førtidspension, tilkendes førtidspension eller invaliditetsydelse med  \r\n\r\n bistands- eller plejetillæg eller opfylder aldersbetingelsen for  \r\n\r\n folkepension. </P>  \r\n\r\n<P>Stk. 3. Personskattelovens § 10, stk. 2, 4., 5., 7. og 8. pkt., som  \r\n\r\n affattet i § 1, nr. 2, gælder også for personer, der før den 26. april 1990  \r\n\r\n første gang efter lov om social pension har fået udbetalt forskud på  \r\n\r\n førtidspension, er tilkendt førtidspension eller invaliditetsydelse med  \r\n\r\n bistands- eller plejetillæg eller har opfyldt aldersbetingelsen for  \r\n\r\n folkepension, hvis en ændring af samlivsforhold eller ægteskabelig status  \r\n\r\n efter den 25. april 1990 medfører, at de ikke er enlige, jf. § 1, nr. 2. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Det foreslås, at grundbeløbet for enlige pensionisters personfradrag  \r\n\r\n forhøjes med 200 kr. fra og med indkomståret 1991 for at sikre, at enlige  \r\n\r\n pensionister uden ekstraindkomst heller ikke i fremtiden skal betale skat.  \r\n\r\n</P>  \r\n\r\n<P>Det foreslås endvidere, at alle ugifte personer, der bliver pensionister  \r\n\r\n den 26. april 1990 eller senere kun skal have det særlige personfradrag for  \r\n\r\n enlige, hvis de er reelt enlige. Yderligere skal personer, der allerede før  \r\n\r\n den 26. april 1990 er enlige pensionister efter de gældende regler, ikke have  \r\n\r\n det forhøjede personfradrag, hvis de den 26. april 1990 eller senere  \r\n\r\n foretager ændring af samlivsforholdet eller af den ægteskabelige status,  \r\n\r\n således at de ikke længere kan anses for reelt enlige efter lovforslaget.  \r\n\r\n Selvom lovforslaget således skal gælde for personer, der bliver pensionister  \r\n\r\n i resten af indkomståret 1990 og for de nuværende pensionister, der ændrer  \r\n\r\n samlivsstatus i resten af året, får den særlige personfradragsregel først  \r\n\r\n virkning for de pågældende pensionister fra og med indkomståret 1991. </P>  \r\n\r\n<P>I det følgende bruges udtrykket pensionister også for personer, der  \r\n\r\n opfylder aldersbetingelsen for at få folkepension, uden at de pågældende  \r\n\r\n faktisk modtager folkepension. </P>  \r\n\r\n<P>Endvidere gælder det i det følgende anførte om ugifte tilsvarende for  \r\n\r\n separerede. </P>  \r\n\r\n<P>2. Den foreslåede forhøjelse af grundbeløbet for enlige pensionisters  \r\n\r\n personfradrag med 200 kr. sikrer, at enlige pensionister uden  \r\n\r\n ekstraindkomster fortsat ikke skal betale skat. I 1991 udgør pensionen til en  \r\n\r\n enlig folkepensionist med den foreslåede satsregulering 56.514 kr. Med  \r\n\r\n fradrag af det ligningsmæssigt beregnede 3 pct.'s-fradrag nedbringes den  \r\n\r\n skattepligtige indkomst til 54.819 kr. Den foreslåede forhøjelse af  \r\n\r\n personfradragets grundbeløb indebærer, at enlige pensionisters personfradrag  \r\n\r\n i 1991 med et reguleringstal på 113,6 (incl. regulering med  \r\n\r\n satsreguleringsprocenten på 2) bliver på 54.900 kr., hvilket netop er  \r\n\r\n tilstrækkeligt til at sikre, at der ikke skal betales skat af pensionen. </P>  \r\n\r\n<P>Enlige pensionister med indkomster ved siden af pensionen betaler skat, og  \r\n\r\n for denne gruppe medfører 200 kr.'s-forhøjelsen en skattelettelse på ca. 100  \r\n\r\n kr. i en gennemsnitskommune. </P>  \r\n\r\n<P>3. Efter de gældende regler opnår enlige pensionister et personfradrag,  \r\n\r\n der er væsentligt større end gifte samlevende pensionisters, nemlig 53.600  \r\n\r\n kr. (forhøjet personfradrag) mod 30.200 kr. for en gift samlevende pensionist  \r\n\r\n (1990-niveau). Personer, der indgår ægteskab i årets løb, bevarer efter  \r\n\r\n gældende regler det forhøjede personfradrag for det indkomstår, hvori  \r\n\r\n ægteskab indgås. </P>  \r\n\r\n<P>Det forhøjede personfradrag gælder for alle enlige, der er omfattet af lov  \r\n\r\n om social pension, dvs. både folkepensionister og førtidspensionister.  \r\n\r\n Betingelsen er, at personen ved udgangen af indkomståret opfylder  \r\n\r\n aldersbetingelsen for at modtage folkepension eller med virkning fra samme  \r\n\r\n tidspunkt modtager eller får forskud på førtidspension eller modtager  \r\n\r\n invaliditetsydelse med bistands- eller plejetillæg. Som enlig pensionist  \r\n\r\n betragtes i denne sammenhæng også papirløst samlevende, herunder samlevende  \r\n\r\n personer, der har været gift med hinanden, men nu er skilt. </P>  \r\n\r\n<P>Det har været fremført, at der er tale om økonomisk diskrimination af  \r\n\r\n gifte i forhold til papirløst samlevende. Der har således været rejst kritik  \r\n\r\n af, at reglerne om et forhøjet personfradrag kunne tilskynde ægtepar til at  \r\n\r\n lade sig skille eller papirløst samlevende til ikke at gifte sig. </P>  \r\n\r\n<P>Det <I>foreslås</I> derfor, at kun reelt enlige ugifte og reelt enlige  \r\n\r\n separerede pensionister skal have det forhøjede personfradrag og det  \r\n\r\n foreslås, at begrebet enlig afgrænsningsmæssigt skal svare til  \r\n\r\n børnetilskudslovens afgrænsning for så vidt angår ugifte og separerede for  \r\n\r\n modtagelse af ordinært børnetilskud, jf. denne lovs § 2, nr. 1. </P>  \r\n\r\n<P>Efter lov om børnetilskud og forskudsvis udbetaling af børnebidrag kan  \r\n\r\n alene reelt enlige få ordinært børnetilskud. Den praksis, der har udviklet  \r\n\r\n sig efter børnetilskudsloven, og som fremgår af Socialministeriets vejledning  \r\n\r\n om børnetilskud og forskudsvis udbetaling af børnebidrag, foreslås anvendt  \r\n\r\n også efter personskatteloven, således at alene de ugifte og separerede  \r\n\r\n pensionister, der kan betragtes som reelt enlige, kan opnå det forhøjede  \r\n\r\n personfradrag. </P>  \r\n\r\n<P>Efter børnetilskudsloven anses en person, der ikke er gift, kun for enlig,  \r\n\r\n hvis den pågældende ikke lever i et ægteskabslignende forhold eller i et  \r\n\r\n forhold, der kan føre til registreret partnerskab. </P>  \r\n\r\n<P>På denne baggrund skal ved &#187;reelt enlige&#171; efter  \r\n\r\n personskatteloven forstås ugifte og separerede pensionister, der ikke lever i  \r\n\r\n et samlivsforhold. Ved samlivsforhold forstås et ægteskabslignende forhold,  \r\n\r\n det vil sige et forhold, hvor parterne gennem kontante bidrag, arbejde i  \r\n\r\n hjemmet eller på anden måde bidrager til den fælles husførelse, og der er  \r\n\r\n tale om et samlivsforhold, der kan føre til ægteskab eller registreret  \r\n\r\n partnerskab efter dansk ret. Det vil normalt være en forudsætning, at  \r\n\r\n parterne har samme bopæl, men den formelle folkeregisteradresse er ikke  \r\n\r\n afgørende. </P>  \r\n\r\n<P>Selv om en frasepareret person ikke i separationsperioden kan gifte sig  \r\n\r\n igen, er den pågældende omfattet af de nye regler, hvis vedkommende ikke er  \r\n\r\n reelt enlig. </P>  \r\n\r\n<P>Medmindre der er tale om samlivsforhold er pensionister, der f. eks. har  \r\n\r\n en logerende eller en husholderske boende, og pensionister, der bor i et  \r\n\r\n kollektiv, ikke omfattet af forslaget. </P>  \r\n\r\n<P>Ugifte og separerede personer, der efter den 25. april 1990 ansøger om  \r\n\r\n social pension eller opfylder aldersbetingelsen for folkepension efter lov om  \r\n\r\n social pension, vil af de sociale myndigheder blive anmodet om at afgive en  \r\n\r\n erklæring om samlivsforhold, såfremt personen gør krav på det forhøjede  \r\n\r\n personfradrag. De sociale myndigheder skal herefter til brug for fastsættelse  \r\n\r\n af personfradragets størrelse underrette skattemyndigheden om de personer,  \r\n\r\n der er berettiget til det forhøjede personfradrag. </P>  \r\n\r\n<P>Enlige pensionister, der den 26. april 1990 eller senere opfylder  \r\n\r\n aldersbetingelsen for at modtage folkepension, tildeles førtidspension eller  \r\n\r\n forskud på førtidspension eller invaliditetsydelse med bistands- eller  \r\n\r\n plejetillæg efter lov om social pension, og som afgiver erklæring om, at de  \r\n\r\n er reelt enlige, er efter lovforslaget berettigede til det forhøjede  \r\n\r\n personfradrag. Pensionister, der er reelt enlige, er kun berettigede til det  \r\n\r\n forhøjede personfradrag for enlige pensionister, så længe de fortsat er reelt  \r\n\r\n enlige. Hvis de pågældende indgår et papirløst samlivsforhold, hvorved de  \r\n\r\n ikke kan betragtes som reelt enlige, bortfalder det forhøjede personfradrag  \r\n\r\n med virkning fra det indkomstår, hvori samlivsforholdet indgås. </P>  \r\n\r\n<P>Det lavere personfradrag for ikke reelt enlige (der svarer til  \r\n\r\n personfradraget for en gift) får dog først virkning for personfradraget fra  \r\n\r\n og med indkomståret 1991. En ikke reelt enlig person, der bliver pensionist  \r\n\r\n efter den 25. april 1990, kan således kun for indkomståret 1990 opnå det  \r\n\r\n forhøjede personfradrag. </P>  \r\n\r\n<P>4. En <I>gift ikke separeret</I> person, der den 26. april 1990 eller  \r\n\r\n senere bliver pensionist, er ikke omfattet af den foreslåede særlige  \r\n\r\n personfradragsregel for ikke reelt enlige, idet reglen kun skal finde  \r\n\r\n anvendelse for ugifte og separerede. Den pågældende skal derfor ikke afgive  \r\n\r\n erklæring til den sociale myndighed om sine samlivsforhold ved overgang til  \r\n\r\n pensioniststatus. </P>  \r\n\r\n<P>Når en sådan gift pensionist bliver enlig ved skilsmisse eller separation  \r\n\r\n eller ægtefællens død, skal den pågældende fra dette tidspunkt have det  \r\n\r\n forhøjede personfradrag, hvis vedkommende herefter bliver reelt enlig. </P>  \r\n\r\n<P>De pensionister, der bliver ikke reelt enlige, skal selv underrette den  \r\n\r\n sociale myndighed herom. Den myndighed, der varetager administrationen af lov  \r\n\r\n om social pension, forudsættes at give oplysning til disse pensionister om  \r\n\r\n personfradragets størrelse ved at indlede et samlivsforhold, jf. pkt. 7. </P>  \r\n\r\n<P>5. Endvidere foreslås det i <I>§ 2, stk. 3,</I> at pensionister, der er  \r\n\r\n gift før den 26. april 1990 og som denne dag eller senere bliver skilt eller  \r\n\r\n separeret, kun kan få det forhøjede personfradrag, hvis de efter skilsmissen  \r\n\r\n eller separationen bliver reelt enlige, jf. forslagets § 1, nr. 2. Hvis  \r\n\r\n skilsmisse eller separation finder sted i resten af indkomståret 1990 og  \r\n\r\n pågældende indleder et samlivsforhold, kan det forhøjede personfradrag i  \r\n\r\n givet fald ikke opnås fra og med indkomståret 1991 men alene for 1990. En  \r\n\r\n pensionist, hvis ægtefælle dør den 26. april 1990 eller senere, kan efter  \r\n\r\n forslaget kun få det forhøjede personfradrag, hvis den længstlevende efter  \r\n\r\n ægtefællens død er reelt enlig. Hvis ægtefællen dør i resten af indkomståret  \r\n\r\n 1990, kan det forhøjede personfradrag kun opnås fra og med indkomståret 1991,  \r\n\r\n hvis den længstlevende er reelt enlig. For disse pensionister gælder således,  \r\n\r\n at de skal være reelt enlige for at få personfradraget for enlige  \r\n\r\n pensionister. </P>  \r\n\r\n<P>Det følger af forslaget, at pensionister, der den 26. april 1990 eller  \r\n\r\n senere betragtes som reelt enlige, kan bevare det forhøjede personfradrag fra  \r\n\r\n og med 1991, så længe de pågældende er reelt enlige. </P>  \r\n\r\n<P>Papirløst samlevende, der for indkomståret 1990 har det forhøjede  \r\n\r\n personfradrag for enlige, bevarer dette fra og med indkomståret 1991 under  \r\n\r\n forudsætning af, at de ikke indleder et nyt samlivsforhold den 26. april 1990  \r\n\r\n eller senere. </P>  \r\n\r\n<P>6. Hverken de nuværende pensionister eller de nye gifte pensionister er  \r\n\r\n omfattet af erklæringsordningen. Erklæringsordningen skal således kun gælde  \r\n\r\n for ugifte og separerede personer, der bliver pensionister den 26. april 1990  \r\n\r\n eller senere. Ændring af samlivsstatus for de <I>nuværende</I> pensionister  \r\n\r\n til ikke reelt enlige må disse selv give oplysning om til de sociale  \r\n\r\n myndigheder på samme måde som nye pensionister, der bliver ikke reelt enlige  \r\n\r\n efter overgangen til pensioniststatus, jf. pkt. 7. </P>  \r\n\r\n<P>7. Det er hensigten, at den myndighed, der varetager administrationen af  \r\n\r\n pensionsloven, generelt skal orientere pensionisterne om, hvilken betydning  \r\n\r\n samlivsforhold og ægteskabelig status m.v. har for personfradragets  \r\n\r\n størrelse. </P>  \r\n\r\n<P>Dette kan f.eks. ske via den årlige pensionsmeddelelse, som alle  \r\n\r\n pensionister får tilsendt, og iøvrigt i forbindelse med anden, generel  \r\n\r\n orientering rettet specielt mod pensionister. I tilknytning til denne  \r\n\r\n orientering bør det præciseres, at der skal ske underretning til den  \r\n\r\n myndighed, der varetager administrationen af pensionsloven, hvis der sker  \r\n\r\n ændring af samlivsforholdene af betydning for personfradragets størrelse.  \r\n\r\n</P>  \r\n\r\n<P>Det forudsættes, at personer, der modtager meddelelse om ret til  \r\n\r\n folkepension, inden de pågældende fylder 67 år, og personer, der ansøger om  \r\n\r\n førtidspension m.v., særligt orienteres om betydningen af samlivsforhold m.v.  \r\n\r\n for størrelsen af personfradraget. Der orienteres samtidig om, at en  \r\n\r\n forudsætning for at opnå det forhøjede personfradrag som pensionist er, at  \r\n\r\n der afgives erklæring om, at pågældende er reelt enlig, jf. dette forslag.  \r\n\r\n</P>  \r\n\r\n<P>Det forudsættes, at det indskærpes over for de personer, der afgiver  \r\n\r\n erklæring om, at de pågældende er reelt enlige, at der skal ske underretning  \r\n\r\n til den myndighed, der varetager administrationen af pensionsloven, hvis  \r\n\r\n pågældende ikke længere opfylder betingelserne for det forhøjede  \r\n\r\n personfradrag. </P>  \r\n\r\n<P>Overgang fra førtidspension til folkepension medfører ikke i sig selv, at  \r\n\r\n der skal afgives ny erklæring om samlivsforhold m.v. </P>  \r\n\r\n<P>8. Forskudsregistreringen for et indkomstår foretages primært i juli  \r\n\r\n kvartal i det forudgående indkomstår. På dette tidspunkt vil der ikke  \r\n\r\n foreligge oplysninger om de enlige personer, der har ret til personfradrag  \r\n\r\n for enlige pensionister i indkomståret. Det er tanken at forskudsregistrere  \r\n\r\n enlige pensionister med personfradrag som for reelt enlige, medmindre der  \r\n\r\n allerede på dette tidspunkt foreligger oplysning om, at pensionisten ikke er  \r\n\r\n berettiget til dette personfradrag. </P>  \r\n\r\n<P>9. Den gældende praksis for, hvornår gifte, ikke samlevende pensionister  \r\n\r\n kan få det forhøjede personfradrag efter § 10, stk. 2, 2. pkt., er ikke  \r\n\r\n forudsat ændret. Derimod er separerede ægtefæller omfattet af lovforslaget,  \r\n\r\n såfremt de indgår et samlivsforhold. </P>  \r\n\r\n<P>10. Personskatteloven er senest ændret ved lov nr. 210 af 30. marts 1990,  \r\n\r\n jf. Folketingstidende 1989-90, sp. 6041, 6231, 7825, 8062; tillæg A, 4867.  \r\n\r\n</P>  \r\n\r\n<P>Lovforslagets provenumæssige konsekvenser </P>  \r\n\r\n<P>Provenutabet ved den ekstra forhøjelse af personfradraget til enlige  \r\n\r\n pensionister med 200 kr. fra og med 1991 skønnes til ca. 50 mill. kr. for  \r\n\r\n 1991, heraf ca. 30 mill. kr. for kommunerne. </P>  \r\n\r\n<P>Det er ikke muligt på forhånd at skønne over de provenumæssige  \r\n\r\n konsekvenser for indkomstskatten af den foreslåede regel for det lave  \r\n\r\n personfradrag for ikke reelt enlige. For hver 100 personer, der efter  \r\n\r\n lovændringen ikke vil få det forhøjede personfradrag, vil merprovenuet  \r\n\r\n andrage ca. 1,2 mill. kr., heraf godt halvdelen til kommunerne. </P>  \r\n\r\n<P>Lovforslagets administrative konsekvenser </P>  \r\n\r\n<P>Den foreslåede forhøjelse af grundbeløbet for enlige pensionisters  \r\n\r\n personfradrag medfører ingen administrative konsekvenser. </P>  \r\n\r\n<P>Den foreslåede sondring mellem reelt enlige og ikke reelt enlige kræver  \r\n\r\n indførelse af en ny kode for personfradraget. Udviklingsomkostninger mv.  \r\n\r\n hertil udgør ca. 350.000 kr. og de årlige driftsudgifter ca. 10.000 kr. </P>  \r\n\r\n<P>Indførelse af en særlig personfradragsregel vil på det sociale område give  \r\n\r\n kommunerne et vist administrativt merarbejde. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Grundbeløbet for enlige pensionisters personfradrag udgør 48.100 kr.  \r\n\r\n (1987). For 1990 udgør det regulerede personfradrag 53.600 kr. </P>  \r\n\r\n<P>Det foreslås, at grundbeløbet (1987) forhøjes med 200 kr. til 48.300 kr.  \r\n\r\n Det regulerede personfradrag for indkomståret 1991 bliver på 54.900 kr. </P>  \r\n\r\n<P>Til nr. 2 </P>  \r\n\r\n<P>Alle ugifte og separerede pensionister, der den 26. april 1990 eller  \r\n\r\n senere opfylder aldersbetingelsen efter lov om social pension for at modtage  \r\n\r\n folkepension eller som får tilkendt førtidspension eller begynder at få  \r\n\r\n forskud på førtidspension eller modtager invaliditetsydelse med bistands-  \r\n\r\n eller plejetillæg, kan efter forslaget kun få det forhøjede personfradrag,  \r\n\r\n såfremt de opfylder betingelsen om at være reelt enlig og giver meddelelse  \r\n\r\n herom til de sociale myndigheder. </P>  \r\n\r\n<P>Pensionister, der er reelt enlige, er således kun berettigede til  \r\n\r\n personfradraget for enlige pensionister, hvis de over for de sociale  \r\n\r\n myndigheder erklærer sig som reelt enlige. </P>  \r\n\r\n<P>Der henvises endvidere til lovforslagets almindelige bemærkninger. </P>  \r\n\r\n<P>Til § 2 </P>  \r\n\r\n<P>Der henvises til lovforslagets almindelige bemærkninger. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 661 af 19. oktober 1989, som senest ændret ved lov  \r\n\r\n nr. 210 af 30. marts 1990, foretages følgende ændringer: </P>  \r\n\r\n<P>1. I <I>§ 10, stk. 2, 2. pkt.,</I> ændres &#187;48.100 kr.&#171; til:  \r\n\r\n &#187;48.300 kr.&#171;. </P>  \r\n\r\n<P>2. I <I>§ 10, stk. 2,</I> indsættes efter <I>3. pkt.: </I></P>  \r\n\r\n<P>&#187;Er den skattepligtige ugift eller separeret ved indkomstårets udløb,  \r\n\r\n er det en betingelse for at få personfradrag efter 2. pkt., at den  \r\n\r\n skattepligtige er enlig. Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag efter 2. pkt.  \r\n\r\n bortfalder eller ikke opfyldes. Den nævnte myndighed giver meddelelse til  \r\n\r\n skattemyndigheden om de personer, som opfylder, eller ikke længere opfylder,  \r\n\r\n betingelsen for personfradrag efter 2. pkt.&#171;. </P>  \r\n\r\n<P>§ 10. - - - </P>  \r\n\r\n<P>Stk. 2.7) For personer, som ved udgangen af indkomståret opfylder  \r\n\r\n aldersbetingelsen efter lov om social pension for at modtage folkepension, er  \r\n\r\n personfradragets grundbeløb 27.100 kr. Er den skattepligtige ved  \r\n\r\n indkomstårets udløb ikke samlevende med en ægtefælle, eller er ægteskabet  \r\n\r\n indgået i indkomstårets løb, udgør grundbeløbet dog 48.100 kr. Disse  \r\n\r\n grundbeløb gælder også for personer, der modtager eller får forskud på  \r\n\r\n førtidspension eller modtager invaliditetsydelse med bistands- eller  \r\n\r\n plejetillæg. </P>  \r\n\r\n<P>Stk. 3. - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/06/1990"
        },
        {
            "displayName": "Accession",
            "displayValue": "198912K00225"
        },
        {
            "displayName": "Entydig dokumentidentifikation",
            "displayValue": "CL003789"
        },
        {
            "displayName": "Dato for førstegangsindlæggelse",
            "displayValue": "14/06/1990"
        },
        {
            "displayName": "Dato for indlæggelse",
            "displayValue": "14/06/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "225"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}