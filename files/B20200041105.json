{
    "id": 214010,
    "title": "Bekendtgørelse om ændring af bekendtgørelse om nødundervisning m.v. på børne- og undervisningsområdet som led i forebyggelse og afhjælpning i forbindelse med covid-19 (Gradvis og kontrolleret åbning af skoler og institutioner m.v. på Børne- og Undervisningsministeriets område)",
    "documentTypeId": "80",
    "isSagsforlobPeriodValid": true,
    "shortName": "BEK nr 411 af 13/04/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om nødundervisning m.v. på børne- og undervisningsområdet som led i forebyggelse og afhjælpning i forbindelse med covid-19</p>\r\n<p class=\"UnderTitel2\">(Gradvis og kontrolleret åbning af skoler og institutioner m.v. på Børne- og Undervisningsministeriets område)</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 242 af 19. marts 2020 om nødundervisning m.v. på børne- og undervisningsområdet som led i forebyggelse og afhjælpning i forbindelse med covid-19 foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 1 og 2 </span>affattes således:</p>\r\n<p class=\"Paragraf\" id=\"id11e89d57-2a2e-409b-99d8-f4463b38d910\">\r\n   <span class=\"ParagrafNr\">»§ 1.</span> Pligten til at gennemføre nødundervisning efter loven omfatter enhver situation, hvor elever, kursister og deltagere ikke kan modtage den almindelige undervisning som følge af de regler om lukning og gradvis, kontrolleret genåbning af skoler og institutioner m.v., som er fastsat i medfør af § 22, stk. 1, i lov om foranstaltninger mod smitsomme og andre overførbare sygdomme.</p>\r\n<p class=\"Paragraf\" id=\"idd8470252-8748-4941-8cc2-20b0e94c4044\">\r\n   <span class=\"ParagrafNr\">§ 2.</span> En skole eller institution, der skal gennemføre nødundervisning efter loven, tilrettelægger og gennemfører denne med og uden samlet fysisk tilstedeværelse af undervisere, elever, kursister eller deltagere i overensstemmelse de regler, som er fastsat i medfør af lov om foranstaltninger mod smitsomme og andre overførbare sygdomme, og de eventuelle retningslinjer og anvisninger for nødundervisning, som børne- og undervisningsministeren har givet og offentliggjort på Børne- og Undervisningsministeriets hjemmeside.</p>\r\n<p class=\"Stk2\">\r\n   <span class=\"StkNr\" id=\"id13984493-1d89-47a7-b871-47c8aa7860e8\">Stk. 2.</span> Skolen eller Institutionen gennemfører nødundervisning for eleven uden elevens fysiske tilstedeværelse på skolen eller institutionen, uanset om eleven er omfattet af den gradvise, kontrollerede genåbning af skoler og institutioner m.v., hvis skolen eller institutionen på grund af foranstaltningerne mod covid-19 alligevel ikke kan modtage eleven til nødundervisning på skolen eller institutionen, eller hvis eleven af sundhedsmæssige grunde er vurderet til ikke at skulle møde fysisk frem til nødundervisning på skolen eller institutionen.«</p>\r\n<p class=\"AendringMedNummer\">\r\n   <span class=\"AendringNr\">2.</span> Efter § 2 indsættes:</p>\r\n<p class=\"Paragraf\" id=\"id4e6ce6b9-7f5c-428e-9ad1-7101f2d7c38b\">\r\n   <span class=\"ParagrafNr\">»§ 2 a.</span> Lederen af skolen eller institutionen skal i den daglige tilrettelæggelse af nødundervisningen arbejde tæt sammen med skolens eller institutionens øvrige ledere, pædagoger, undervisere og andre medarbejdere om, at alle udfolder enhver mulig bestræbelse, herunder ved brug af ekstraordinære og usædvanlige løsninger, for i videst mulige praktiske og pædagogiske omfang at afbøde de afledte virkninger på elevernes, kursisternes og deltagernes undervisning og gennemførelse af igangværende skolegang, uddannelse eller kursus, som vil være eller kunne være en følge af de foranstaltninger, som træffes som led i forebyggelse og afhjælpning i forbindelse med covid-19.</p>\r\n<p class=\"Stk2\">\r\n   <span class=\"StkNr\" id=\"id19657262-25c3-4c52-b0aa-f160879320f3\">Stk. 2.</span> Målet med de i stk. 1. nævnte bestræbelser er, at der i den nødundervisning, som gradvist skal gives med samlet fysisk tilstedeværelse, sker en fleksibel og gradvis indfasning af den almindelige undervisning, som skolen eller institutionen skal give igen efter lukningsperiodens ophør, og af de regler i lovgivningen på Børne- og Undervisningsministeriets område, som gælder for den almindelige undervisning.</p>\r\n<p class=\"Stk2\">\r\n   <span class=\"StkNr\" id=\"idf7ba370e-49ae-4072-ac17-e996e9fcd38f\">Stk. 3.</span> Skolens eller institutionens leder er efter de almindelige regler herom ansvarlig over for kommunalbestyrelsen, henholdsvis bestyrelsen.</p>\r\n<p class=\"Paragraf\" id=\"id7158a9d3-96e5-40aa-8192-8a32c74670ea\">\r\n   <span class=\"ParagrafNr\">§ 2 b.</span> Institutionen eller skolen tilrettelægger al nødundervisning, jf. § 2, efter den enkelte elevs behov i den udstrækning, dette er praktisk muligt i den ekstraordinære situation. Dette gælder særligt elever, kursister og deltagere med behov for specialundervisning og specialpædagogisk støtte, elever med særlige støttebehov, tosprogede elever samt elever på ungdomsuddannelse for unge med særlige behov (STU). Det gælder også andre elever, kursister og deltagere, hvis udvikling kræver en særlig hensyntagen eller støtte.</p>\r\n<p class=\"Paragraf\" id=\"idf3395a9c-ea15-4a6c-8205-4f3c07fb8539\">\r\n   <span class=\"ParagrafNr\">§ 2 c.</span> Nødundervisning uden samlet fysisk tilstedeværelse af undervisere, elever, kursister eller deltagere kan blandt andet omfatte fjernundervisning og virtuel undervisning, herunder egen læring i hjemmet efter anvisning fra underviser ved brug af bøger og andre relevante undervisningsmidler, inklusive digitale. Nødundervisning som fjernundervisning eller virtuel undervisning kan også indebære, at eleven, kursisten eller deltageren får hjemmeopgaver til digital aflevering og efterfølgende bedømmelse og evaluering fra underviseren.</p>\r\n<p class=\"Stk2\">\r\n   <span class=\"StkNr\" id=\"iddd394096-a966-459e-a005-48ac1094c205\">Stk. 2.</span> Institutionen eller skolen skal gennem daglig kontakt sikre sig, at der gives ekstra støtte til børn og unge, som skal have nødundervisning uden samlet fysisk tilstedeværelse, og som ikke får eller ikke kan forventes at få den nødvendige støtte i hjemmet til den undervisning, der som følge af lukning af institutionen eller skolen ikke kan gives på institutionen eller skolen, jf. de regler herom, som er fastsat i medfør af § 22, stk. 1, i lov om foranstaltninger mod smitsomme og andre overførbare sygdomme.</p>\r\n<p class=\"Stk2\">\r\n   <span class=\"StkNr\" id=\"ide62d7ef3-be1d-4ffd-b5b1-64478186e3f1\">Stk. 3.</span> Pligten til at give nødundervisning uden samlet fysisk tilstedeværelse af undervisere, elever, kursister eller deltagere omfatter ikke praktisk orienteret undervisning i fag eller aktiviteter, hvor det vil være forbundet med uforholdsmæssige faglige, praktiske eller sikkerhedsmæssige vanskeligheder at gennemføre undervisningen uden samtidig tilstedeværelse af underviser og elever, kursister eller deltagere. Institutionen eller skolen udskyder i nødvendigt omfang allerede planlagt praktisk orienteret undervisning, så den gennemføres, når pligten til at give nødundervisning uden samlet fysisk tilstedeværelse af undervisere, elever, kursister eller deltagere er ophørt. Omvendt kan institutionen eller skolen fremrykke allerede planlagt undervisning, der ikke er praktisk orienteret, så denne gennemføres som nødundervisning uden samlet fysisk tilstedeværelse af undervisere, elever, kursister eller deltagere.</p>\r\n<p class=\"Stk2\">\r\n   <span class=\"StkNr\" id=\"id4c81cf78-5e06-4cf0-9b7b-c343a183d51e\">Stk. 4.</span> I ganske særlige tilfælde gennemfører institutionen eller skolen uanset reglerne om nødundervisning uden samlet fysisk tilstedeværelse af undervisere, elever, kursister eller deltagere, praktisk orienteret undervisning på uddannelsesstedet, herunder laboratorie- og værkstedsaktiviteter, hvis det er fagligt og tidsmæssigt nødvendigt. Det kan f.eks. være hensynet til optagelse til videre uddannelse. En gennemførelse af undervisningen på institutionen eller skolen efter 1. pkt. forudsætter, at det kan ske inden for de rammer, der fastsættes i medfør af lov om foranstaltninger mod smitsomme og andre overførbare sygdomme, og under iagttagelse af retningslinjer om forebyggelse af risiko for smittespredning, som måtte være fastsat af sundhedsmyndighederne.</p>\r\n<p class=\"Stk2\">\r\n   <span class=\"StkNr\" id=\"id326610bc-e07a-4ae0-baee-59bea593ff6b\">Stk. 5.</span> Den praktisk orienterede undervisning, der ikke er omfattet af pligten til at give nødundervisning uden samlet fysisk tilstedeværelse af undervisere, elever, kursister eller deltagere, jf. stk. 3, som ikke er gennemført efter stk. 4, og som ikke kan gives som led i den gradvise og kontrollerede åbning af skolen eller institutionen, skal inden for de almindelige regler om omfanget af undervisningen så vidt muligt gives, når pligten til at give nødundervisning er ophørt. I folkeskolen gælder dette dog kun praktisk orienteret undervisning i fag, som eleven afslutter i skoleåret 2019-2020, og kun i det omfang det er muligt.«</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 7, stk. 3</span>, ændres »jf. § 2, stk. 4-6,« til: »jf. § 2 c, stk. 3-5«.</p>\r\n<p class=\"AendringMedNummer\">\r\n   <span class=\"AendringNr\">4.</span> Efter § 10 indsættes:</p>\r\n<p class=\"ParagrafGruppeOverskrift\">\r\n   <span>»Ikrafttræden m.v.</span>\r\n</p>\r\n<p class=\"Paragraf\" id=\"id97b9a794-4360-4f0b-a59c-ff4b172dc211\">\r\n   <span class=\"ParagrafNr\">§ 10 a.</span> Bekendtgørelse om forbud mod større forsamlinger og mod adgang til og restriktioner for lokaler i forbindelse med håndtering af covid-19 finder ikke anvendelse på institutioner, skoler m.v., der er omfattet af regler fastsat i medfør af lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19.«</p>\r\n<p class=\"CentreretParagraf\">§ 2.</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 15. april 2020.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 13. april 2020</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/ Martin Larsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/2020"
        },
        {
            "displayName": "Accession",
            "displayValue": "B20200041105"
        },
        {
            "displayName": "Entydig dokumentidentifikation",
            "displayValue": "DA000221"
        },
        {
            "displayName": "Dato for førstegangsindlæggelse",
            "displayValue": "15/04/2020"
        },
        {
            "displayName": "Dato for indlæggelse",
            "displayValue": "15/04/2020"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "411"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "13/04/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin., <br />Styrelsen for Undervisning og Kvalitet, j.nr. 20/05071"
        },
        {
            "displayName": "Stikord",
            "displayValue": "nødbekendtgørelser"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}