{
    "id": 38322,
    "title": "Begrænsninger i salg til forbrugere. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 51364 af 01/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forbrugerombudsmanden blev af erhvervsudvalget forelagt et forslag  \r\n\r\n stillet af Det Danske Handelskammer om forbud mod begrænsninger i salg til  \r\n\r\n forbrugerne. Ombudsmanden svarede, at det efter hans opfattelse ikke er i  \r\n\r\n strid med markedsføringslovens § 1 eller andre bestemmelser at begrænse  \r\n\r\n salget. Som begrundelse herfor anførte Ombudsmanden, at det må stå den  \r\n\r\n enkelte erhvervsdrivende frit, hvor meget han vil sælge til sine kunder under  \r\n\r\n forudsætning af, at begrænsningen er klart tilkendegivet ved skiltning eller  \r\n\r\n annoncering. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Begrænsninger i salg til forbrugere. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>2.3. Begrænsning i salg til forbruger</B>  </P>  \r\n\r\n<P>I beretningsåret blev der af Det Danske Handelskammer til Folketingets  \r\n\r\n Erhvervsudvalg fremsendt forslag til ændring af markedsføringsloven. </P>  \r\n\r\n<P>Forslaget, der skulle modvirke salg til under indkøbspris var formuleret  \r\n\r\n således: </P>  \r\n\r\n<P>&#187;Ved salg, udbud eller annoncering af varer som specialtilbud må  \r\n\r\n tilbudet ikke begrænses hverken mængdemæssigt pr. aftager eller til kun at  \r\n\r\n omfatte særlige aftagere. </P>  \r\n\r\n<P>Disse begrænsninger er ikke gældende, hvis salget, udbudet eller  \r\n\r\n annonceringen udelukkende er rettet mod aftagere, der anvender varerne i  \r\n\r\n deres erhvervsmæssige virke&#171;. </P>  \r\n\r\n<P>Til brug for ministerens besvarelse over for Erhvervsudvalget udtalte FO,  \r\n\r\n at der siden markedsføringslovens ikrafttræden den 1. maj 1975 er modtaget  \r\n\r\n adskillige forespørgsler, om en forretning i en annonce eller ved et opslag i  \r\n\r\n butikken er berettiget til at meddele, at man <I>kun sælger et begrænset  \r\n\r\n antal</I> eller mængde af en bestemt vare til hver kunde. </P>  \r\n\r\n<P>Disse henvendelser er blevet besvaret med, at det ikke er i strid med  \r\n\r\n markedsføringslovens § 1 om god markedsføringsskik eller med andre  \r\n\r\n bestemmelser i loven at meddele, at de enkelte kunder kun har adgang til at  \r\n\r\n købe en vis mængde af en eller fiere bestemte varer. </P>  \r\n\r\n<P>Som begrundelse for dette standpunkt har FO for det første anført, at det  \r\n\r\n må stå den enkelte erhvervsdrivende frit for at bestemme, hvor meget han vil  \r\n\r\n sælge til sine kunder, men at det som regel må være en forudsætning, at  \r\n\r\n begrænsningen er klart tilkendegivet ved annoncering eller skiltning. </P>  \r\n\r\n<P>Dernæst har FO fremhævet, at den erhvervsdrivendes interesse i at begrænse  \r\n\r\n salget kan ligge i, at han ønsker, at et særlig favorabelt tilbud skal stå  \r\n\r\n åbent for så stor en del af kundekredsen som muligt, således at f.eks.  \r\n\r\n kunder, der på grund af deres arbejde først kan købe ind sent på dagen, skal  \r\n\r\n kunne benytte sig af tilbudet. </P>  \r\n\r\n<P>Endvidere er det FO's opfattelse, at en begrænsning i det antal  \r\n\r\n eksemplarer af den udbudte vare, som hver forbruger kan købe, udtrykkeligt må  \r\n\r\n oplyses, såfremt det kan forventes, at en sådan begrænsning vil få betydning  \r\n\r\n for almindelige forbrugere. </P>  \r\n\r\n<P>I tilslutning hertil kan det oplyses, at FO tidligere har givet udtryk  \r\n\r\n for, at det ikke kan anses for at være i strid med god markedsføringsskik,  \r\n\r\n såfremt en forretning uden at have annonceret eller skiltet med begrænset  \r\n\r\n antal pr. kunde, nægter at sælge en vare i et antal, der ligger ud over, hvad  \r\n\r\n forbrugere i almindelighed kan forventes at ville købe til eget brug. </P>  \r\n\r\n<P>Efter FO's opfattelse vil det heller ikke være i strid med god  \r\n\r\n markedsføringsskik at nægte tilbagevendende kunder, som forretningen ved har  \r\n\r\n købt den samme vare, at købe mere end de begrænsninger, forretningen har sat  \r\n\r\n i overensstemmelse med det anførte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1987, side 16.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19875136458"
        },
        {
            "displayName": "Entydig dokumentidentifikation",
            "displayValue": "CA006257"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "51364"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/01/1987"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}