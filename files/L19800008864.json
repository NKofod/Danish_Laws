{
    "id": 71586,
    "title": "Bekendtgørelse af international aftale af 15. december 1977 om etablering af et eksperimentelt europæisk net af maritime datastationer (COST PROJEKT 43) ",
    "documentTypeId": "220",
    "isSagsforlobPeriodValid": false,
    "shortName": "BKI nr 88 af 27/10/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af international aftale af 15.  \r\n\r\n december 1977 om etablering af et eksperimentelt europæisk net af maritime  \r\n\r\n datastationer (COST PROJEKT 43) </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 22. januar 1979 har Danmark ratificeret en den 15.  \r\n\r\n december 1977 i Bryssel udfærdiget international aftale om etablering af et  \r\n\r\n eksperimentelt europæisk net af maritime datastationer (COST PROJEKT 43).  \r\n\r\n</P>  \r\n\r\n<P>Aftalen og et dertil knyttet bilag har følgende ordlyd: </P>  \r\n\r\n<P>INTERNATIONAL AFTALE </P>  \r\n\r\n<P>om etablering af et eksperimentelt europæisk net af maritime datastationer  \r\n\r\n (COST PROJEKT 43) </P>  \r\n\r\n<P>Regeringerne i </P>  \r\n\r\n<P>Kongeriget Belgien </P>  \r\n\r\n<P>Kongeriget Danmark </P>  \r\n\r\n<P>Republikken Finland </P>  \r\n\r\n<P>Den franske Republik </P>  \r\n\r\n<P>Irland </P>  \r\n\r\n<P>Den italienske Republik </P>  \r\n\r\n<P>Kongeriget Norge </P>  \r\n\r\n<P>Den portugisiske Republik </P>  \r\n\r\n<P>Kongeriget Spanien </P>  \r\n\r\n<P>Det forenede Kongerige Storbritannien og Nordirland </P>  \r\n\r\n<P>Kongeriget Sverige </P>  \r\n\r\n<P>herefter benævnt &#187;deltagerne&#171;, </P>  \r\n\r\n<P>der er vidende om behovet for at koordinere deres indsats med henblik på  \r\n\r\n etablering af et eksperimentelt europæisk net af maritime datastationer til  \r\n\r\n tilvejebringelse af meteorologiske og oceanografiske data, </P>  \r\n\r\n<P>ER BLEVET ENIGE om følgende: </P>  \r\n\r\n<P>Artikel 1 </P>  \r\n\r\n<P>De kontraherende parter i nærværende aftale, herefter benævnt  \r\n\r\n &#187;parterne&#171;, samarbejder om et projekt, herefter benævnt  \r\n\r\n &#187;projektet&#171;, der har til formål at etablere et eksperimentelt  \r\n\r\n europæisk net af maritime datastationer (ENOS) med henblik på  \r\n\r\n tilvejebringelse af meteorologiske og oceanografiske data på real tid. </P>  \r\n\r\n<P>Beskrivelse af projektet findes i bilag I. (* 1) Artikel 2 </P>  \r\n\r\n<P>En styringskomitee, herefter benævnt &#187;komiteen&#171;, bestående af en  \r\n\r\n repræsentant for hver af parterne, oprettes herved. Hver repræsentant kan  \r\n\r\n være ledsaget af eksperter eller rådgivere. </P>  \r\n\r\n<P>Komiteen, der træffer afgørelser på enstemmigt grundlag, vedtager sin  \r\n\r\n forretningsorden. Endvidere udpeger komiteen formand og næstformand. </P>  \r\n\r\n<P>Artikel 3 </P>  \r\n\r\n<P>Komiteen er ansvarlig for projektets koordination, herunder navnlig for  \r\n\r\n at: </P>  \r\n\r\n<UL CLASS=PLAIN-LIST>  \r\n\r\n<LI>a) udarbejde begrundede anbefalinger til parterne om al virksomhed  \r\n\r\n vedrørende projektets gennemførelse, </LI>  \r\n\r\n<LI>b) følge arbejdets gang og anbefale parterne i givet fald at foretage  \r\n\r\n nødvendige ændringer vedrørende formålet med eller omfanget af det  \r\n\r\n igangværende arbejde, </LI>  \r\n\r\n<LI>c) træffe beslutninger vedrørende de fem i bilag I omtalte  \r\n\r\n underafdelingers virksomhed, hvis koordination er nødvendig for et heldigt  \r\n\r\n udfald af projektet, </LI>  \r\n\r\n<LI>d) udpege projektets leder og definere hans beføjelser, </LI>  \r\n\r\n<LI>e) udarbejde programforslag for arbejdets eventuelle fortsættelse efter  \r\n\r\n udløbet af nærværende aftale, </LI>  \r\n\r\n<LI>f) udveksle forskningsresultater i en udstrækning, der er forenelig med  \r\n\r\n rimelig hensyntagen til parternes interesser, deres kompetente offentlige  \r\n\r\n myndigheder eller institutioner og de forskningsorganer, der er indgået  \r\n\r\n kontrakt med, for så vidt angår industrielle ejendomsrettigheder og  \r\n\r\n fortroligt materiale af kommerciel art, </LI>  \r\n\r\n<LI>g) udgive årligt og ved projektets fuldførelse en rapport med komiteens  \r\n\r\n konklusioner vedrørende resultaterne af det arbejde, der er omfattet af  \r\n\r\n projektet, og tilsende parterne rapporten. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P>Løbende udgifter, herunder udgifter til administration, sekretariat og  \r\n\r\n personale, hvis samlede beløb ikke må overstige 15.000.000 belgiske francs,  \r\n\r\n skal fordeles mellem parterne som følger: </P>  \r\n\r\n<PRE>  \r\n\r\n Belgien ..................................................... 887.650  \r\n\r\n Danmark ..................................................... 528.100  \r\n\r\n Finland ..................................................... 393.250  \r\n\r\n Frankrig  ................................................. 4.393.250  \r\n\r\n Irland  ..................................................... 101.100  \r\n\r\n Italien ................................................... 2.550.550  \r\n\r\n Norge ....................................................... 415.750  \r\n\r\n Portugal  ................................................... 235.950  \r\n\r\n Spanien ................................................... 1.359.550  \r\n\r\n Det forenede Kongerige  ................................... 3.179.800  \r\n\r\n Sverige ..................................................... 955.050  \r\n\r\n</PRE>  \r\n\r\n<P>På parternes anmodning stiller Kommissionen for De Europæiske Fællesskaber  \r\n\r\n sekretariat til rådighed for komiteen og forvalter midlerne. Disse udgifter  \r\n\r\n refunderes Kommissionen. </P>  \r\n\r\n<P>Artikel 5 </P>  \r\n\r\n<P CLASS=PUNKT> <B>1.</B> Med henblik på at holde komiteen underrettet  \r\n\r\n pålægger parterne deres virksomheder og kontraktanter at give meddelelse om  \r\n\r\n hvilke forpligtelser de tidligere har indgået samt om de industrielle  \r\n\r\n ejendomsrettigheder, som de har kendskab til og som kan være til hinder for  \r\n\r\n udførelsen af det arbejde, der omfattes af nærværende aftale. </P>  \r\n\r\n<P CLASS=PUNKT> <B>2.</B> Uden præjudice for anvendelsen af vedkommende lands  \r\n\r\n nationale lovgivning sikrer hver part, at (de under dens jurisdiktion  \r\n\r\n hørende) indehavere af industrielle ejendomsrettigheder og tekniske  \r\n\r\n oplysninger som følge af arbejde, hvis udførelse er blevet overdraget dem, er  \r\n\r\n forpligtet til på anden parts anmodning at give denne eller en af denne  \r\n\r\n udpeget tredje part licens med hensyn til de pågældende industrielle  \r\n\r\n ejendomsrettigheder eller tekniske oplysninger og til at give den tekniske  \r\n\r\n know-how, der er nødvendig for udnyttelse af licensen, når der anmodes om at  \r\n\r\n få denne tilstået: </P>  \r\n\r\n<P>- for udførelse af det af nærværende aftale omfattede arbejde eller </P>  \r\n\r\n<P>- for etablering af maritime stationer, der har til formål at  \r\n\r\n tilvejebringe meteorologiske og oceanografiske data. </P>  \r\n\r\n<P>Sådanne licenser skal gives på rimelige betingelser under hensyntagen til  \r\n\r\n kommerciel skik og brug. </P>  \r\n\r\n<P CLASS=PUNKT> <B>3.</B> I dette øjemed sørger parterne for, at der i  \r\n\r\n kontrakter om arbejde omfattet af nærværende aftale indsættes klausuler, som  \r\n\r\n gør det muligt at give de i stk. 2 omhandlede licenser. </P>  \r\n\r\n<P CLASS=PUNKT> <B>4.</B> Parterne bestræber sig på enhver måde, særlig ved  \r\n\r\n indføjelse af hensigtsmæssige klausuler i kontrakter om arbejde omfattet af  \r\n\r\n nærværende aftale, for at træffe foranstaltninger til, at de i stk. 2  \r\n\r\n omhandlede licenser på rimelige betingelser og under hensyntagen til  \r\n\r\n kommerciel skik og brug kan udvides til industrielle ejendomsrettigheder, der  \r\n\r\n er meddelt i overensstemmelse med stk. 1, og til teknisk know-how, der  \r\n\r\n tidligere var hvor udnyttelse af nævnte licenser ellers ikke ville være  \r\n\r\n mulig. Når den valgte kontraktant ikke kan godkende en sådan udvidelse, skal  \r\n\r\n sagen forelægges komiteen, inden kontrakten indgås, således at komiteen kan  \r\n\r\n fremsætte sine synspunkter desangående. </P>  \r\n\r\n<P CLASS=PUNKT> <B>5.</B> Parterne tager de nødvendige skridt for at sikre,  \r\n\r\n at opfyldelsen af de i stk. 1 til 4 omtalte forpligtelser ikke berøres af en  \r\n\r\n senere overdragelse af de industrielle ejendomsrettigheder, tekniske  \r\n\r\n oplysninger eller know-how. Enhver overdragelse af industrielle  \r\n\r\n ejendomsrettigheder skal meddeles komiteen. </P>  \r\n\r\n<P CLASS=PUNKT> <B>6.</B> Hvis en part ophører med at deltage i nærværende  \r\n\r\n aftale, forbliver udnyttelsesrettigheder, som vedkommende part har givet  \r\n\r\n eller er pligtig at give eller har opnået i medfør af stk. 2 og 4, og som  \r\n\r\n angår resultatet af det arbejde, der er udført indtil den dato, da nævnte  \r\n\r\n parts deltagelse ophører, gyldige udover denne dato på de i vedkommende  \r\n\r\n kontrakt eller kontrakter fastsatte betingelser. </P>  \r\n\r\n<P CLASS=PUNKT> <B>7.</B> De i stk. 1 til 6 nævnte rettigheder og  \r\n\r\n forpligtelser forbliver i kraft efter udløbet af nærværende aftale. De gælder  \r\n\r\n industrielle ejendomsrettigheder, så længe disse består, samt tekniske  \r\n\r\n oplysninger eller know-how, der ikke er beskyttet, indtil de bliver  \r\n\r\n offentligt eje, i egentlig forstand, d.v.s. ikke blot hvis dette skyldes  \r\n\r\n oplysninger fra licenshaveren. </P>  \r\n\r\n<P>Artikel 6 </P>  \r\n\r\n<P>Parterne anvender bestemmelserne i bilag II om retsstillingen for systemer  \r\n\r\n til tilvejebringelse af oceanografiske data (ODAS). </P>  \r\n\r\n<P>Bilagene til bilag II kan gøres til genstand for revision uafhængigt af  \r\n\r\n artiklerne om retsstillingen for ODAS. </P>  \r\n\r\n<P>Artikel 7 </P>  \r\n\r\n<P>Parterne konsulterer hinanden </P>  \r\n\r\n<P>- på anmodning fra en af dem, om ethvert problem, der opstår ved  \r\n\r\n gennemførelsen af nærværende aftale, </P>  \r\n\r\n<P>- om projektets fortsættelse i tilfælde af en parts tilbagetræden. </P>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> Nærværende aftale er åben for deltagernes  \r\n\r\n undertegnelse, indtil den træder i kraft i overensstemmelse med stk. 3.  \r\n\r\n Enhver deltager, der ikke undertegner nærværende aftale i nævnte periode, kan  \r\n\r\n i overensstemmelse med artikel 10 tiltræde den på et hvilket som helst senere  \r\n\r\n tidspunkt. </P>  \r\n\r\n<P CLASS=PUNKT> <B>2.</B> Nærværende aftale skal ratificeres eller accepteres  \r\n\r\n af signatarstaterne. Ratifikations- eller acceptinstrumenterne skal deponeres  \r\n\r\n hos generalsekretæren for Rådet for De Europæiske Fællesskaber. </P>  \r\n\r\n<P CLASS=PUNKT> <B>3.</B> Nærværende aftale træder i kraft 30 dage efter, at  \r\n\r\n syv signatarstater har deponeret deres ratifikations- eller  \r\n\r\n acceptinstrumenter. </P>  \r\n\r\n<P CLASS=PUNKT> <B>4.</B> For deltagere, der deponerer deres ratifikations-  \r\n\r\n eller acceptinstrumenter efter, at nærværende aftale er trådt i kraft, træder  \r\n\r\n aftalen i kraft på datoen for et sådant instruments deponering. </P>  \r\n\r\n<P CLASS=PUNKT> <B>5.</B> Deltagere, der ikke har deponeret deres  \r\n\r\n ratifikations- eller acceptinstrumenter på tidspunktet for nærværende aftales  \r\n\r\n ikrafttræden, kan uden stemmeret deltage i komiteens arbejde i en seks  \r\n\r\n måneders periode efter datoen for aftalens ikrafttræden. </P>  \r\n\r\n<P CLASS=PUNKT> <B>6.</B> Generalsekretæren for Rådet for De Europæiske  \r\n\r\n Fællesskaber skal omgående underrette alle deltagere og stater, der tiltræder  \r\n\r\n nærværende aftale, om datoen for deponering af ratifikations-, accepteller  \r\n\r\n tiltrædelsesinstrumenter vedrørende denne aftale samt om datoen for dens  \r\n\r\n ikrafttræden, og tilsende dem alle andre meddelelser, som han har modtaget i  \r\n\r\n henhold til aftalen. </P>  \r\n\r\n<P>Artikel 9 </P>  \r\n\r\n<P>Enhver part kan skriftligt underrette generalsekretæren for Rådet for De  \r\n\r\n Europæiske Fællesskaber om tilbagetræden to år efter, at aftalen er trådt i  \r\n\r\n kraft. Denne tilbagetræden får virkning et år efter den dato, da  \r\n\r\n generalsekretæren for Rådet for De Europæiske Fællesskaber har modtaget  \r\n\r\n meddelelsen herom. </P>  \r\n\r\n<P>Artikel 10 </P>  \r\n\r\n<P>Nærværende aftale er åben for tiltrædelse af de stater, der har deltaget i  \r\n\r\n ministerkonferencen i Bruxelles den 22. og 23. november 1971 samt for  \r\n\r\n Republikken Island og De Europæiske Fællesskaber. Enhver tiltrædelse i  \r\n\r\n henhold til denne artikel kræver enstemmigt samtykke fra parterne, der kan  \r\n\r\n fastsætte betingelser for tiltrædelsen. Tiltrædelsesinstrumenterne skal  \r\n\r\n deponeres hos generalsekretæren for Rådet for De Europæiske Fællesskaber. For  \r\n\r\n den part, der tiltræder aftalen, træder denne i kraft på datoen for  \r\n\r\n tiltrædelsesinstrumentets deponering. </P>  \r\n\r\n<P>Artikel 11 </P>  \r\n\r\n<P>Nærværende aftale forbliver i kraft i 4 år. Hvis projektet ikke er  \r\n\r\n fuldført inden for dette tidsrum, kan parterne vedtage at forlænge den med  \r\n\r\n henblik på projektets fuldførelse. </P>  \r\n\r\n<P>Artikel 12 </P>  \r\n\r\n<P>Nærværende aftale, hvis engelske og franske tekster har samme gyldighed,  \r\n\r\n skal deponeres i generalsekretariatet for Rådet for De Europæiske  \r\n\r\n Fællesskaber, der tilsender hver part en bekræftet genpart. </P>  \r\n\r\n<P>Udfærdiget i Bryssel den 15. december 1977. </P>  \r\n\r\n<P>---------- </P>  \r\n\r\n<P>Bilag II </P>  \r\n\r\n<P>Retsstilling for ODAS </P>  \r\n\r\n<P>Artikel 1 - Definition af udtryk </P>  \r\n\r\n<P CLASS=PUNKT> <B>1.</B> Systemer, hjælpemidler og genstande til  \r\n\r\n tilvejebringelse af oceanografiske data, der er etableret i henhold til COST  \r\n\r\n projekt 43, betegnes herefter som ODAS COST 43. </P>  \r\n\r\n<P CLASS=PUNKT> <B>2.</B> Ved ODAS COST 43 forstås konstruktioner, platforme,  \r\n\r\n anlæg, bøjer eller andre genstande, med undtagelse af skibe, tilligemed deres  \r\n\r\n udstyr, benyttet på havet hovedsageligt med det formål at indhente, opbevare  \r\n\r\n eller sende prøver eller data vedrørende det pågældende havområde eller  \r\n\r\n atmosfæren eller brugen heraf. Nedenfor gives definitioner på forskellige  \r\n\r\n udtryk, der beskriver ODAS COST 43 i nærværende artikler med bilag. </P>  \r\n\r\n<UL CLASS=PLAIN-LIST>  \r\n\r\n<LI>a) &#187;bemandet&#171;: en genstand, der kræver en eller flere personers  \r\n\r\n stadige tilstedeværelse ombord på heltidsbasis, så længe genstanden er i  \r\n\r\n funktion, herunder genstande, der er bemandet på sæson- eller anden periodisk  \r\n\r\n basis af længere varighed; </LI>  \r\n\r\n<LI>b) &#187;ubemandet&#171;: enhver genstand, der ikke er omfattet af  \r\n\r\n definitionen &#187;bemandet&#171; ODAS; </LI>  \r\n\r\n<LI>c) &#187;forankret&#171; eller &#187;fortøjet&#171;: en flydende genstand  \r\n\r\n i eller på vandet, der er forankret, fortøjet eller fastholdt i konstant  \r\n\r\n stilling ved hjælp af ethvert hensigtsmæssigt system; </LI>  \r\n\r\n<LI>d) &#187;drivende&#171;: en genstand, der er bestemt til at flyde i eller  \r\n\r\n på vandet, og som kan bevæge sig, men som ikke er i stand til at ændre sin  \r\n\r\n kurs for at undgå sammenstød; </LI>  \r\n\r\n<LI>e) &#187;der rager op over overfladen&#171;: en genstand, der delvis  \r\n\r\n rager op over skillefladen mellem luft og hav; </LI>  \r\n\r\n<LI>f) &#187;undervands&#171;: en genstand, der er bestemt udelukkende til at  \r\n\r\n bruges under skillefladen mellem luft og hav; </LI>  \r\n\r\n<LI>g) &#187;bundfast&#171;: en genstand, der står på havbunden eller er  \r\n\r\n fastgjort til grunden under denne. </LI>  \r\n\r\n</UL>  \r\n\r\n<P CLASS=PUNKT> <B>3.</B> Station' betyder et geografisk sted, der fra tid  \r\n\r\n til anden benyttes af en ODAS COST 43. </P>  \r\n\r\n<P CLASS=PUNKT> <B>4.</B> Indregistreringsstat' betyder den stat, der har  \r\n\r\n oprettet et særligt register for ODAS COST 43, eller den stat, i hvilken en  \r\n\r\n ODAS COST 43 er således indregistreret. </P>  \r\n\r\n<P CLASS=PUNKT> <B>5.</B> Person' betyder en juridisk eller fysisk person.  \r\n\r\n</P>  \r\n\r\n<P CLASS=PUNKT> <B>6.</B> Anbringelse' betyder anbringelse af ODAS COST 43.  \r\n\r\n</P>  \r\n\r\n<P CLASS=PUNKT> <B>7.</B> Benyttelse' betyder brug, anvendelse, udnyttelse  \r\n\r\n eller drift af ODAS COST 43. </P>  \r\n\r\n<P CLASS=PUNKT> <B>8.</B> Ejer' betyder den stat eller person, i hvis navn en  \r\n\r\n ODAS COST 43 er indregistreret. </P>  \r\n\r\n<P CLASS=PUNKT> <B>9.</B> Bruger' betyder den stat eller person, der af  \r\n\r\n ejeren har tilladelse til at benytte en ODAS COST 43. </P>  \r\n\r\n<P>Artikel 2 - Omfang og virkning </P>  \r\n\r\n<P CLASS=PUNKT> <B>1.</B> Nærværende artikler gælder for enhver ODAS COST 43,  \r\n\r\n der er indregistreret i overensstemmelse med artikel 4. </P>  \r\n\r\n<P CLASS=PUNKT> <B>2.</B> Nærværende artikler skal ligeledes gælde for andet  \r\n\r\n måleudstyr end det i artikel 1, stk. 2, omhandlede, når dette udstyr benyttes  \r\n\r\n i henhold til COST projekt 43 uafhængigt af skibet eller platformen, der  \r\n\r\n bærer det. </P>  \r\n\r\n<P CLASS=PUNKT> <B>3.</B> Intet i nærværende artikler forpligter stater, der  \r\n\r\n deltager i COST projekt 43, til at fastsætte nye nationale lovbestemmelser.  \r\n\r\n</P>  \r\n\r\n<P>Artikel 3 - Benyttelse </P>  \r\n\r\n<P>Med forbehold af gældende national og international ret skal stater, der  \r\n\r\n deltager i COST projekt 43, begunstige etablering og benyttelse af ODAS COST  \r\n\r\n 43 i farvande, der hører under deres jurisdiktion. </P>  \r\n\r\n<P>Artikel 4 - Indregistrering </P>  \r\n\r\n<P CLASS=PUNKT> <B>1.</B> En stat, der benytter en ODAS COST 43 eller giver  \r\n\r\n tilladelse til dens benyttelse, skal foranledige, at der oprettes et særligt  \r\n\r\n register i den i bilag 4 foreskrevne form og i hvilket enhver ODAS skal  \r\n\r\n indføres. </P>  \r\n\r\n<P CLASS=PUNKT> <B>2.</B> Et certifikat i overensstemmelse med de i bilag 2  \r\n\r\n og 3 foreskrevne regler kræves som betingelse for indregistrering. Dette  \r\n\r\n certifikat skal i hver indregistreringsstat udstedes af en kompetent  \r\n\r\n myndighed, hvis navn skal meddeles komiteen. De kompetente nationale  \r\n\r\n myndigheder skal desuden holde komiteen fuldt underrettet om virksomhed  \r\n\r\n udøvet af enhver ODAS COST 43, der er indregistreret i vedkommende stat. </P>  \r\n\r\n<P CLASS=PUNKT> <B>3.</B> Ingen ODAS COST 43 må være indregistreret af mere  \r\n\r\n end een indregistreringsstat. </P>  \r\n\r\n<P CLASS=PUNKT> <B>4.</B> Enhver ODAS COST 43, der definitivt er sat ud af  \r\n\r\n brug, skal, når dens fjernelse eller bortkomst er konstateret, slettes i det  \r\n\r\n register, hvori den har været indført. </P>  \r\n\r\n<P>Artikel 5 - Meddelelse </P>  \r\n\r\n<P>Staterne skal sørge for, at ejeren eller brugeren af en ODAS COST 43, alt  \r\n\r\n efter tilfældet, underretter de kompetente myndigheder om, at vedkommende  \r\n\r\n ODAS er i brug samt om dens virksomhed, herunder dens fjernelse eller  \r\n\r\n bortkomst, og give de kompetente myndigheder andre relevante oplysninger til  \r\n\r\n videresendelse i overensstemmelse med bestemmelserne i bilag 1. </P>  \r\n\r\n<P>Artikel 6 - Markering og signaler </P>  \r\n\r\n<P>Enhver ODAS COST 43 skal opfylde de i bilag 2 foreskrevne bestemmelser for  \r\n\r\n kendemærker og signaler. </P>  \r\n\r\n<P>Artikel 7 - Bestemmelser vedrørende bygning, indretning og andre  \r\n\r\n sikkerhedskrav </P>  \r\n\r\n<P>Enhver ODAS COST 43 skal opfylde bestemmelserne i bilag 3. </P>  \r\n\r\n<P>Artikel 8 - Betingelser, der kræves opfyldt for så vidt angår sikkerhed  \r\n\r\n under benyttelse </P>  \r\n\r\n<P>I overensstemmelse med gældende regler i national og international ret kan  \r\n\r\n der oprettes sikkerhedsområder rundt om en ODAS COST 43. I overensstemmelse  \r\n\r\n med bestemmelserne i bilag 1 skal oprettelse af sådanne områder anmeldes.  \r\n\r\n</P>  \r\n\r\n<P>Artikel 9 - Indbjærgning og tilbagegivelse </P>  \r\n\r\n<P CLASS=PUNKT> <B>1.</B> Hvis en kompetent myndighed i en stat, der deltager  \r\n\r\n i et COST projekt 43, underrettes om, at en ODAS COST 43 eller det i artikel  \r\n\r\n 2, stk. 2, omtalte udstyr er fundet, skal den kompetente myndighed i  \r\n\r\n indregistreringsstaten og om muligt ejeren eller brugeren omgående  \r\n\r\n underrettes. </P>  \r\n\r\n<P CLASS=PUNKT> <B>2.</B> Den fundne ODAS COST 43 eller det fundne udstyr  \r\n\r\n skal efter undersøgelse og besigtigelse, foretaget af en repræsentant for  \r\n\r\n ejeren eller brugeren, gøres klar til hurtig tilbagegivelse til ejeren eller  \r\n\r\n brugeren på dennes anmodning og for dennes regning. </P>  \r\n\r\n<P>Hvis ejeren eller brugeren ønsker det, kan data eller databånd, der findes  \r\n\r\n i en ODAS COST 43, udtages og tilbagesendes særskilt inden for en endnu  \r\n\r\n kortere frist. </P>  \r\n\r\n<P CLASS=PUNKT> <B>3.</B> Bjærgeløn i overensstemmelse med skalaen i bilag 5  \r\n\r\n skal af ejeren eller brugeren udbetales til den person, der finder og  \r\n\r\n tilbagegiver en ODAS COST 43 eller udstyr til en ODAS COST 43. </P>  \r\n\r\n<P CLASS=PUNKT> <B>4.</B> Stater, der deltager i COST projekt 43, skal tage  \r\n\r\n alle passende forholdsregler for at lette tilbagegivelsen af fundne ODAS COST  \r\n\r\n 43. </P>  \r\n\r\n<P CLASS=PUNKT> <B>5.</B> Nærværende artikel er gyldig med forbehold af  \r\n\r\n gældende national og international ret. </P>  \r\n\r\n<P>Artikel 10 - Bjærgning </P>  \r\n\r\n<P CLASS=PUNKT> <B>1.</B> En ODAS COST 43 skal ikke være underkastet  \r\n\r\n bjærgningsreglerne, medmindre ejeren eller brugeren indgår kontrakt om dens  \r\n\r\n bjærgning. </P>  \r\n\r\n<P CLASS=PUNKT> <B>2.</B> Nærværende artikel anvendes uden præjudice for  \r\n\r\n artikel 9 samt for gældende national og international ret. </P>  \r\n\r\n<P>Danmarks ratifikationsinstrument deponeredes hos generalsekretæren for  \r\n\r\n Rådet for De Europæiske Fællesskaber den 27. februar 1979. </P>  \r\n\r\n<P>Aftalen trådte i medfør af artikel 8, stk. 3, i kraft den 29. juni 1979  \r\n\r\n for Belgien, Danmark, Finland, Irland, Norge, Portugal, Storbritannien og  \r\n\r\n Sverige. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 27. oktober  \r\n\r\n 1980 </I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bilag I vil kunne rekvireres fra Farvandsdirektoratet, Esplanaden  \r\n\r\n 19, 1263 København K. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/02/1981"
        },
        {
            "displayName": "Accession",
            "displayValue": "L19800008864"
        },
        {
            "displayName": "Entydig dokumentidentifikation",
            "displayValue": "CM030777"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "27/10/1980"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j. nr. 400.V.4-4."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}