{
    "id": 118045,
    "title": "TOLDVEJLEDNING 1994   AFSNIT A.17 - MIDLERTIDIG INDFØRSEL AF TRANSPORTMIDLER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20030 af 01/01/1994",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>A.17 Midlertidig indførsel af transportmidler </P>  \r\n\r\n<P><A HREF=\"#AA.17.1\">A.17.1 Vejtransportmidler </A> </P>  \r\n\r\n<P><A HREF=\"#AA.17.2\">A.17.2 Ride- og trækdyr </A> </P>  \r\n\r\n<P><A HREF=\"#AA.17.3\">A.17.3 Rullende jernbanemateriel </A> </P>  \r\n\r\n<P><A HREF=\"#AA.17.4\">A.17.4 Luftfartøjer </A> </P>  \r\n\r\n<P><A HREF=\"#AA.17.5\">A.17.5 Skibe og lystfartøjer </A> </P>  \r\n\r\n<P><A HREF=\"#AA.17.6\">A.17.6 Paller </A> </P>  \r\n\r\n<P><A HREF=\"#AA.17.7\">A.17.7 Containere </A> </P>  \r\n\r\n<P><A HREF=\"#AA.17.8\">A.17.8 Reservedele og tilbehør </A> </P>  \r\n\r\n<P><A HREF=\"#AA.17.9\">A.17.9 Procedurer </A> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<center>\r\n\r\n<H1 CLASS=TITLE ALIGN=CENTER>Afsnit A.17 - Midlertidig indførsel af  \r\n\r\n transportmidler </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Formål <BR>  \r\n\r\n</P>  \r\n\r\n<P>Formålet med ordningen om midlertidig indførsel af transportmidler er at  \r\n\r\n gøre det muligt efter nærmere fastsatte fremgangsmåder og betingelser at  \r\n\r\n bevilge fuldstændig fritagelse for told, moms og registreringsafgift for  \r\n\r\n transportmidler, der midlertidigt indføres fra lande uden for EF, og som er  \r\n\r\n bestemt til at blive genudført til disse lande igen. <BR>  \r\n\r\n</P>  \r\n\r\n<P>Det legale grundlag <BR>  \r\n\r\n</P>  \r\n\r\n<P>Reglerne for midlertidig indførsel af transportmidler fra lande uden for  \r\n\r\n EF findes i artikel 137 i toldkodeksen og artikel 717-742 i  \r\n\r\n gennemførelsesbestemmelserne. <BR>  \r\n\r\n</P>  \r\n\r\n<P>Uindregistrerede racerkøretøjer samt person- og erhvervskøretøjer fra en  \r\n\r\n lang række lande uden for Europa, kan ved indførslen være ledsaget af et  \r\n\r\n Carnet de passages en douane. Carnetet er et garantidokument. <BR>  \r\n\r\n</P>  \r\n\r\n<P>Carnetgaranter her i landet er Forenede Danske Motorejere, FDM, Firskovvej  \r\n\r\n 32, 2800 Lyngby eller Dansk Automobilsportsunion, DAU, Gersonsvej 25, 2900  \r\n\r\n Hellerup. <BR>  \r\n\r\n</P>  \r\n\r\n<P>Reglerne vedrørende anvendelse af carneterne findes i Konventionen af 28.  \r\n\r\n maj 1959 om private køretøjer samt Konventionen af 16. september 1959 om  \r\n\r\n erhvervskøretøjer. <BR>  \r\n\r\n</P>  \r\n\r\n<P>Reglerne om midlertidig momsfrihed findes i momslovens § 29, stk. 3, se  \r\n\r\n Momsvejledningen L.3.2.1.1. <BR>  \r\n\r\n</P>  \r\n\r\n<P>Reglerne om midlertidig fritagelse for registreringsafgift findes i §  \r\n\r\n 105-108 i Justitsministeriets bekendtgørelse nr. 18 af 10. januar 1992 om  \r\n\r\n registrering af motorkøretøjer mv., senest ændret ved bekendtgørelse nr. 135  \r\n\r\n af 22. marts 1993. <BR>  \r\n\r\n</P>  \r\n\r\n<P>Midlertidig toldfrihed i forbindelse med visse former for  \r\n\r\n erhvervskøretøjers cabotagekørsel her i landet gives efter toldlovens § 6.  \r\n\r\n Ved cabotagekørsel forstås indenlandsk transport. <BR>  \r\n\r\n</P>  \r\n\r\n<A NAME=\"AA.17.1\"></A>\r\n\r\n<DIV CLASS=REFPUNKT ID=\"AA.17.1\">  \r\n\r\n<P>A.17.1 Vejtransportmidler <BR>  \r\n\r\n</P>  \r\n\r\n<P>Erhvervsmæssig brug <BR>  \r\n\r\n</P>  \r\n\r\n<P>GB art. 718 <BR>  \r\n\r\n</P>  \r\n\r\n<P>Der skal ikke betales told for køretøjer, der indføres midlertidigt her  \r\n\r\n til landet, og som anvendes til befordring af personer mod betaling eller til  \r\n\r\n transport af varer mod eller uden betaling. <BR>  \r\n\r\n</P>  \r\n\r\n<P>Ved køretøjer forstås også påhængsvogne. <BR>  \r\n\r\n</P>  \r\n\r\n<P>Betingelser <BR>  \r\n\r\n</P>  \r\n\r\n<P>1. køretøjet skal indføres og anvendes til erhvervsmæssig brug af en  \r\n\r\n person, der er etableret uden for EF, eller for dennes regning, <BR>  \r\n\r\n</P>  \r\n\r\n<P>2. køretøjet skal være registreret eller tilhøre en person etableret uden  \r\n\r\n for EF, <BR>  \r\n\r\n</P>  \r\n\r\n<P>3. transporten af personer eller varer skal begynde eller slutte uden for  \r\n\r\n EF, <BR>  \r\n\r\n</P>  \r\n\r\n<P>4. køretøjet må ikke udlånes, udlejes, pantsættes, sælges eller overdrages  \r\n\r\n til en person etableret i EF. <BR>  \r\n\r\n</P>  \r\n\r\n<P>Der kan ses bort fra betingelsen i nr. 1, hvis en påhængsvogn, der  \r\n\r\n indføres midlertidigt, er tilkoblet et motorkøretøj, som er registreret inden  \r\n\r\n for EF. <BR>  \r\n\r\n</P>  \r\n\r\n<P>Cabotagekørsel <BR>  \r\n\r\n</P>  \r\n\r\n<P>Der ses bort fra betingelsen i nr. 4, hvis erhvervskøretøjet er  \r\n\r\n hjemmehørende i Finland, Norge eller Sverige, og hvis køretøjet medbringer en  \r\n\r\n tilladelse til cabotagekørsel. <BR>  \r\n\r\n</P>  \r\n\r\n<P>Ordningen vedrørende tilladelser til cabotagekørsel administreres af  \r\n\r\n Direktoratet for Vejtransport. <BR>  \r\n\r\n</P>  \r\n\r\n<P>Privat brug <BR>  \r\n\r\n</P>  \r\n\r\n<P>GB art. 719 <BR>  \r\n\r\n</P>  \r\n\r\n<P>Der skal ikke betales told for køretøjer, herunder campingvogne, der  \r\n\r\n midlertidigt indføres her til landet og som anvendes til privat brug. <BR>  \r\n\r\n</P>  \r\n\r\n<P>Betingelser <BR>  \r\n\r\n</P>  \r\n\r\n<P>1. køretøjet skal indføres af en person, der er etableret uden for EF og  \r\n\r\n anvendes af denne til privat brug, <BR>  \r\n\r\n</P>  \r\n\r\n<P>2. køretøjet skal være registreret eller tilhøre en person etableret uden  \r\n\r\n for EF, <BR>  \r\n\r\n</P>  \r\n\r\n<P>3. et midlertidigt indført køretøj må ikke udlejes, udlånes eller stilles  \r\n\r\n til andens rådighed. <BR>  \r\n\r\n</P>  \r\n\r\n<P>Køretøjet må dog benyttes af ægtefælle og nærmeste slægtninge i lige op-  \r\n\r\n og nedstigende linie, som også er etableret uden for EF. <BR>  \r\n\r\n</P>  \r\n\r\n<P>De midlertidigt indførte køretøjer kan forblive i EF i et sammenhængende  \r\n\r\n eller ikke-sammenhængende tidsrum på 6 måneder pr. periode på 12 måneder.  \r\n\r\n<BR>  \r\n\r\n</P>  \r\n\r\n<P>Dette gælder dog ikke for køretøjer, der anvendes af personer, der  \r\n\r\n midlertidigt opholder sig her i landet, på grund af studier, erhvervsudøvelse  \r\n\r\n af en bestemt varighed samt personer, der tilbagelægger en strækning her i  \r\n\r\n landet for at komme frem og tilbage mellem opholdssted uden for EF og  \r\n\r\n arbejdssted her i landet. <BR>  \r\n\r\n</P>  \r\n\r\n<P>Der henvises til Højesteretsdom af 28. august 1991, optrykt i Ugeskrift  \r\n\r\n for Retsvæsen, 1991.858 H. Der er i denne dom lagt vægt på EF-domstolens dom  \r\n\r\n af 23. april 1991, hvor der gøres rede for betydningen af bopælsforhold,  \r\n\r\n arbejdsforhold og private interesser i forbindelse med vurderingen af, om et  \r\n\r\n ophold kan karakteriseres som midlertidigt. <BR>  \r\n\r\n</P>  \r\n\r\n<P>Undtagelser <BR>  \r\n\r\n</P>  \r\n\r\n<P>Der kan i flere tilfælde gives tilladelse til at køretøjer, der ikke  \r\n\r\n opfylder betingelserne 1 og 2, anvendes midlertidigt her i landet uden  \r\n\r\n betaling af told, moms og registreringsafgift. <BR>  \r\n\r\n</P>  \r\n\r\n<P>Følgende tilfælde administreres af politimyndighederne: <BR>  \r\n\r\n</P>  \r\n\r\n<P>- tilladelse til kørsel i køretøjer på danske grænsenummerplader, <BR>  \r\n\r\n</P>  \r\n\r\n<P>- tilladelse til kørsel i udenlandsk registreret køretøj grundet haveri i  \r\n\r\n udlandet af dansk registreret køretøj, <BR>  \r\n\r\n</P>  \r\n\r\n<P>- tilladelse til transitkørsel, <BR>  \r\n\r\n</P>  \r\n\r\n<P>- tilladelse til privat kørsel mellem bopæl og arbejdssted i køretøj på  \r\n\r\n udenlandske nummerplader, <BR>  \r\n\r\n</P>  \r\n\r\n<P>- tilladelse til kørsel i udenlandsk indregistreret køretøj i studietid,  \r\n\r\n når ejeren har sin sædvanlige bopæl i udlandet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.2\"></A>\r\n\r\n<DIV CLASS=REFPUNKT ID=\"AA.17.2\">  \r\n\r\n<P>A.17.2 Ride- og trækdyr <BR>  \r\n\r\n</P>  \r\n\r\n<P>GB art. 720 <BR>  \r\n\r\n</P>  \r\n\r\n<P>Der skal ikke betales told for ride- og trækdyr samt udstyr hertil, der  \r\n\r\n midlertidigt indføres her til landet, og som anvendes til privat brug. <BR>  \r\n\r\n</P>  \r\n\r\n<P>Fritagelsen gives i samme omfang og på samme vilkår som for  \r\n\r\n transportmidler til privat brug, se A.17.1. <BR>  \r\n\r\n</P>  \r\n\r\n<P>Perioden for den midlertidige indførsel er dog fastsat til 3 måneder. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.3\"></A>\r\n\r\n<DIV CLASS=REFPUNKT ID=\"AA.17.3\">  \r\n\r\n<P>A.17.3 Rullende jernbanemateriel <BR>  \r\n\r\n</P>  \r\n\r\n<P>GB art. 721 <BR>  \r\n\r\n</P>  \r\n\r\n<P>Der skal ikke betales told for lokomotiver, motorvogne, skinnebusser samt  \r\n\r\n jernbanevogne af enhver art, der midlertidigt indføres her til landet, og som  \r\n\r\n er bestemt til transport af personer og varer. <BR>  \r\n\r\n</P>  \r\n\r\n<P>Betingelser <BR>  \r\n\r\n</P>  \r\n\r\n<P>1. materiellet skal tilhøre personer, der er etableret uden for EF, <BR>  \r\n\r\n</P>  \r\n\r\n<P>2. materiellet skal være registreret på et jernbanenet beliggende uden for  \r\n\r\n EF, <BR>  \r\n\r\n</P>  \r\n\r\n<P>3. materiellet må ikke udlånes, udlejes, pantsættes, sælges eller  \r\n\r\n overdrages til en person etableret i EF. <BR>  \r\n\r\n</P>  \r\n\r\n<P>Der ses bort fra betingelsen nr. 3, når dette sker i medfør af en aftale  \r\n\r\n om, at hvert jernbanenet kan benytte de andre jernbanenets materiel på samme  \r\n\r\n måde som sit eget materiel. <BR>  \r\n\r\n</P>  \r\n\r\n<P>Det indførte materiel, eller tilsvarende materiel af samme type, kan  \r\n\r\n forblive i EF i 12 måneder. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.4\"></A>\r\n\r\n<DIV CLASS=REFPUNKT ID=\"AA.17.4\">  \r\n\r\n<P>A.17.4 Luftfartøjer <BR>  \r\n\r\n</P>  \r\n\r\n<P>GB art. 722 <BR>  \r\n\r\n</P>  \r\n\r\n<P>Der skal ikke betales told for luftfartøjer der midlertidigt indføres her  \r\n\r\n til landet , og som anvendes til erhvervsmæssig brug og privat brug. <BR>  \r\n\r\n</P>  \r\n\r\n<P>Fritagelsen gives i samme omfang og på samme vilkår som for vej-  \r\n\r\n transportmidler til henholdsvis erhvervsmæssig brug og privat brug, se  \r\n\r\n A.17.1. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.5\"></A>\r\n\r\n<DIV CLASS=REFPUNKT ID=\"AA.17.5\">  \r\n\r\n<P>A.17.5 Skibe og lystfartøjer <BR>  \r\n\r\n</P>  \r\n\r\n<P>GB 723 <BR>  \r\n\r\n</P>  \r\n\r\n<P>Der skal ikke betales told for fartøjer til søtransport eller til  \r\n\r\n transport ad indre vandveje der midlertidigt indføres her til landet, og som  \r\n\r\n er til erhvervsmæssig brug og privat brug. <BR>  \r\n\r\n</P>  \r\n\r\n<P>Fritagelsen gives i samme omfang og på samme vilkår som for vej-  \r\n\r\n transportmidler til henholdsvis erhvervsmæssig brug og privat brug, se  \r\n\r\n A.17.1. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.6\"></A>\r\n\r\n<DIV CLASS=REFPUNKT ID=\"AA.17.6\">  \r\n\r\n<P>A.17.6 Paller <BR>  \r\n\r\n</P>  \r\n\r\n<P>GB 724 <BR>  \r\n\r\n</P>  \r\n\r\n<P>Der skal ikke betales told for paller, der midlertidigt indføres her til  \r\n\r\n landet. En palle er en plade, hvorpå der kan anbringes en vis godsmængde.  \r\n\r\n Pladen kan enten bestå af 2 flader med afstivere imellem eller en flade på  \r\n\r\n fødder. Den kan være med eller uden overbygning. <BR>  \r\n\r\n</P>  \r\n\r\n<P>Paller, der kan identificeres, må forblive i EF i en periode på 12  \r\n\r\n måneder. For så vidt angår andre paller er perioden 6 måneder. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.7\"></A>\r\n\r\n<DIV CLASS=REFPUNKT ID=\"AA.17.7\">  \r\n\r\n<P>A.17.7 Containere <BR>  \r\n\r\n</P>  \r\n\r\n<P>GB art. 725-728 <BR>  \r\n\r\n</P>  \r\n\r\n<P>Der skal ikke betales told for containere, der midlertidigt indføres her  \r\n\r\n til landet. En container er en transportenhed dvs. liftvan, løs tank,  \r\n\r\n veksellad eller lignende, og som: <BR>  \r\n\r\n</P>  \r\n\r\n<P>- udgør et helt eller delvis lukket rum, der er bestemt til at indeholde  \r\n\r\n gods, <BR>  \r\n\r\n</P>  \r\n\r\n<P>- er af varig beskaffenhed og således stærk nok til at kunne benyttes  \r\n\r\n gentagne gange, <BR>  \r\n\r\n</P>  \r\n\r\n<P>- er særligt indrettet til uden omladning at lette godstransport inden for  \r\n\r\n en eller flere transportformer, <BR>  \r\n\r\n</P>  \r\n\r\n<P>- er således indrettet, at den er let at håndtere, især ved overførsel fra  \r\n\r\n en transportform til en anden, <BR>  \r\n\r\n</P>  \r\n\r\n<P>- er indrettet sådan, at den er let at fylde og tømme, og som har et indre  \r\n\r\n rumfang på en kubikmeter eller derover. <BR>  \r\n\r\n</P>  \r\n\r\n<P>Ladeplatforme (flats) sidestilles med containere <BR>  \r\n\r\n</P>  \r\n\r\n<P>Ladeplatforme (flats) er defineret som ladeplatforme uden overbygning  \r\n\r\n eller med ufuldstændig overbygning, der har samme basisbredde og længde som  \r\n\r\n containere og er udstyret med øvre og nedre hjørnebeslag langs platformsiden,  \r\n\r\n så der kan anvendes de samme fastgørelses- og løfteanordninger som for  \r\n\r\n containere. <BR>  \r\n\r\n</P>  \r\n\r\n<P>Betegnelsen container omfatter også det for den pågældende containertype  \r\n\r\n normale tilbehør og udstyr, hvis det transporteres sammen med containeren.  \r\n\r\n<BR>  \r\n\r\n</P>  \r\n\r\n<P>Som normalt tilbehør og udstyr til containere anses følgende anordninger,  \r\n\r\n også selv om de er aftagelige: <BR>  \r\n\r\n</P>  \r\n\r\n<P>- udstyr til kontrol, ændring eller bevarelse af temperaturen inde i  \r\n\r\n containeren, <BR>  \r\n\r\n</P>  \r\n\r\n<P>- små apparater beregnet til at angive eller registrere ændringer i  \r\n\r\n temperaturforhold samt stød, <BR>  \r\n\r\n</P>  \r\n\r\n<P>- indre skillevægge, paller, hylder, støtter, kroge og lignende til  \r\n\r\n fastgørelse af godset. <BR>  \r\n\r\n</P>  \r\n\r\n<P>Betegnelsen container omfatter også containere med et indvendigt rumfang  \r\n\r\n på mindre end en kubikmeter, der benyttes i lufttransport. <BR>  \r\n\r\n</P>  \r\n\r\n<P>Betegnelsen container omfatter derimod ikke køretøjer, tilbehør eller  \r\n\r\n reservedele til disse eller emballager. <BR>  \r\n\r\n</P>  \r\n\r\n<P>Godkendte og mærkede containere <BR>  \r\n\r\n</P>  \r\n\r\n<P>Containere kan indføres midlertidigt uden betaling af told fra  \r\n\r\n ikke-EF-lande uden toldformaliteter, hvis de er godkendt til transport under  \r\n\r\n toldsegl. <BR>  \r\n\r\n</P>  \r\n\r\n<P>Toldfritagelsen omfatter også containere, der ikke er godkendt til  \r\n\r\n transport under toldsegl, hvis de på et synligt sted er forsynet med følgende  \r\n\r\n oplysninger: <BR>  \r\n\r\n</P>  \r\n\r\n<P>- angivelse af ejeren eller operatøren, <BR>  \r\n\r\n</P>  \r\n\r\n<P>- de identifikationsmærker og -numre, som ejeren eller operatøren har  \r\n\r\n givet containeren, <BR>  \r\n\r\n</P>  \r\n\r\n<P>- containerens tara, herunder alt fast udstyr, <BR>  \r\n\r\n</P>  \r\n\r\n<P>- det land, hvor containeren har hjemsted. <BR>  \r\n\r\n</P>  \r\n\r\n<P>Oplysning om tara skal dog ikke anføres ved mærkning af aftagelige kasser,  \r\n\r\n der anvendes ved kombineret transport på jernbane og landevej. <BR>  \r\n\r\n</P>  \r\n\r\n<P>Oplysning om hjemsted skal ikke angives ved mærkning af containere, der  \r\n\r\n anvendes ved lufttransport. <BR>  \r\n\r\n</P>  \r\n\r\n<P>Som godkendt til transport under toldsegl anses containere, der udover  \r\n\r\n ovennævnte oplysninger tillige på godkendelsespladen er forsynet med følgende  \r\n\r\n oplysninger: <BR>  \r\n\r\n</P>  \r\n\r\n<P>- fabrikantens serienummer, dvs. fabrikationsnummer, <BR>  \r\n\r\n</P>  \r\n\r\n<P>- hvis containeren er typegodkendt, typens identifikationsnumre eller  \r\n\r\n -bogstaver. <BR>  \r\n\r\n</P>  \r\n\r\n<P>Disse oplysninger skal være anført i overensstemmelse med afsnit I og II i  \r\n\r\n bilag 7 til TIR-konventionen. <BR>  \r\n\r\n</P>  \r\n\r\n<P>Containerne skal endvidere opfylde de tekniske forskrifter i  \r\n\r\n TIR-konventionen, og skal være godkendt af et EF-land eller af et af de i  \r\n\r\n bilag 99 til gennemførelsesbestemmelserne anførte lande, se bilag 54. <BR>  \r\n\r\n</P>  \r\n\r\n<P>Betingelser <BR>  \r\n\r\n</P>  \r\n\r\n<P>1. containeren skal indføres til EF for ejerens, forpagterens eller  \r\n\r\n repræsentationens regning, <BR>  \r\n\r\n</P>  \r\n\r\n<P>2. operatøren skal være repræsenteret inden for EF. <BR>  \r\n\r\n</P>  \r\n\r\n<P>Andre containere <BR>  \r\n\r\n</P>  \r\n\r\n<P>Containere, der ikke er godkendt til transport under toldlukke eller som  \r\n\r\n ikke er forskriftsmæssigt mærket, kan kun henføres under proceduren for  \r\n\r\n midlertidig indførsel uden godsregistrering og fortoldning, efter bevilling,  \r\n\r\n se A.17.9. <BR>  \r\n\r\n</P>  \r\n\r\n<P>Intern transport <BR>  \r\n\r\n</P>  \r\n\r\n<P>En container, der er indført midlertidigt under ordningen kan anvendes til  \r\n\r\n transport af gods, der pålæsses og aflæsses inden for EF. <BR>  \r\n\r\n</P>  \r\n\r\n<P>Containeren må under hvert ophold her i landet dog kun anvendes en enkelt  \r\n\r\n gang til intern transport, hvis den ellers skulle transporteres tom. <BR>  \r\n\r\n</P>  \r\n\r\n<P>Containere indført under ordningen kan forblive i EF i højst 12 måneder.  \r\n\r\n<BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.8\"></A>\r\n\r\n<DIV CLASS=REFPUNKT ID=\"AA.17.8\">  \r\n\r\n<P>A.17.8 Reservedele og tilbehør <BR>  \r\n\r\n</P>  \r\n\r\n<P>GB art. 729 <BR>  \r\n\r\n</P>  \r\n\r\n<P>Der skal ikke betales told for reservedele, tilbehør og normalt udstyr,  \r\n\r\n som indføres sammen med eller adskilt fra de transportmidler, de er bestemt  \r\n\r\n til. <BR>  \r\n\r\n</P>  \r\n\r\n<P>Reservedelene må udelukkende anvendes til småreparationer eller normal  \r\n\r\n vedligeholdelse af transportmidlerne. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.17.9\"></A>\r\n\r\n<DIV CLASS=REFPUNKT ID=\"AA.17.9\">  \r\n\r\n<P>A.17.9 Procedurer <BR>  \r\n\r\n</P>  \r\n\r\n<P>GB art. 730 <BR>  \r\n\r\n</P>  \r\n\r\n<P>Midlertidig indførsel af transportmidler, undtagen paller og containere,  \r\n\r\n kan ske uden toldformaliteter. <BR>  \r\n\r\n</P>  \r\n\r\n<P>GB art. 731 <BR>  \r\n\r\n</P>  \r\n\r\n<P>Godkendte og mærkede containere samt paller, der kan identificeres, kan  \r\n\r\n også indføres uden toldformaliteter. Det forudsættes dog at told- og  \r\n\r\n skatteregionen er underrettet om repræsentationens identifikation og omfang.  \r\n\r\n<BR>  \r\n\r\n</P>  \r\n\r\n<P>Ansøgning <BR>  \r\n\r\n</P>  \r\n\r\n<P>GB art. 732 <BR>  \r\n\r\n</P>  \r\n\r\n<P>For så vidt angår containere, der ikke er godkendte og mærkede, samt  \r\n\r\n paller, der ikke kan identificeres, skal der til told- og skatteregionen  \r\n\r\n indgives en skriftlig ansøgning om midlertidig indførsel. <BR>  \r\n\r\n</P>  \r\n\r\n<P>Ansøgningen skal indeholde oplysning om operatørens eller hans  \r\n\r\n repræsentants navn, firmanavn og adresse, samt tilsagn om at oplyse om, hvor  \r\n\r\n og hvornår containerne eller pallerne føres ind og ud af EF, og om deres  \r\n\r\n bevægelser inden for EF. <BR>  \r\n\r\n</P>  \r\n\r\n<P>Ansøgningen skal også, hvis den omhandler paller, indeholde oplysning om  \r\n\r\n antal og beskrivelse af pallerne. <BR>  \r\n\r\n</P>  \r\n\r\n<P>Der kan indgives en samlet ansøgning for flere indførsler. <BR>  \r\n\r\n</P>  \r\n\r\n<P>Hvis der kun er tale om en enkelt indførsel af container og paller, kan  \r\n\r\n dette ske ved mundtlig angivelse samt afgivelse af en liste indeholdende  \r\n\r\n operatørens eller hans repræsentants navn, firmanavn og adresse,  \r\n\r\n identifikationsmærkning samt antallet. Endvidere skal listen indeholde  \r\n\r\n oplysning om mængden og arten af reservedele, tilbehør og normalt udstyr.  \r\n\r\n<BR>  \r\n\r\n</P>  \r\n\r\n<P>Bevilling <BR>  \r\n\r\n</P>  \r\n\r\n<P>GB art. 733 <BR>  \r\n\r\n</P>  \r\n\r\n<P>Hvis ansøgningen om midlertidig indførsel af container accepteres udsteder  \r\n\r\n told- og skatteregionen en bevilling. Bevillingen kan udstedes gældende for  \r\n\r\n en enkelt indførsel eller en samlet bevilling ved flere indførsler. <BR>  \r\n\r\n</P>  \r\n\r\n<P>Hvis det kun er en enkelt indførsel, kan told- og skatteregionens  \r\n\r\n antagelse af listen, der afgives i forbindelse med mundtlig angivelse, gøre  \r\n\r\n det ud for en bevilling. <BR>  \r\n\r\n</P>  \r\n\r\n<P>Afslutning af proceduren <BR>  \r\n\r\n</P>  \r\n\r\n<P>GB art. 740 <BR>  \r\n\r\n</P>  \r\n\r\n<P>Proceduren for midlertidig indførsel afsluttes, når det midlertidigt  \r\n\r\n indførte transportmiddel er genudført fra EF, eller overgået til en anden  \r\n\r\n toldordning, såsom anbragt i en frizone, henført under toldoplagsordningen  \r\n\r\n eller henført under proceduren for aktiv forædling med suspensionsordning.  \r\n\r\n</P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19948T00A17"
        },
        {
            "displayName": "Entydig dokumentidentifikation",
            "displayValue": "AN007003"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1994"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}