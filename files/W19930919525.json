{
    "id": 156833,
    "title": "Ankestyrelsens principafgørelse O-14-93 om familiepleje - manglende underretning - hændelig begivenhed - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9195 af 15/02/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-14-93 om familiepleje - manglende underretning - hændelig begivenhed - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et barn, som var placeret i familiepleje i B kommune, kom ud for en trafikulykke, hvorved han blev 100% invalid. Udgifterne til det øgede hjælpebehov kunne kræves refunderet af den anbringende kommune efter bistandslovens § 11.</p>\r\n   <p class=\"TekstGenerel\">Der blev lagt vægt på, at den ændrede behandlingsplan var en følge af en upåregnelig hændelig begivenhed, og på at de forhold, som nødvendiggjorde anbringelsen uden for hjemmet, ikke var ændrede.</p>\r\n   <p class=\"TekstGenerel\">Med hensyn til manglende underretning gælder principperne i SM O-34-90.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>29-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et barn blev den 16. april 1980 sammen med broderen anbragt uden for hjemmet i familiepleje på grund af forholdene i hjemmet. Familien var da bosiddende i A kommune, som samtidig med anbringelse i familiepleje meddelte B kommune refusionstilsagn efter bistandslovens § 11, stk. 1, nr. 1.</p>\r\n<p>I maj/juni 1980 flyttede forældremyndighedens indehaver fra A kommune og tog fast ophold i B kommune, hvor hun siden har boet.</p>\r\n<p>I juli 1987 kom barnet ud for en trafikulykke, hvorved han blev 100% invalid.</p>\r\n<p>Ankenævnet fandt, at A kommune fortsat måtte betragtes som betalingskommune vedrørende barnet i henhold til lov om social bistand § 11, stk. 1, nr. 1.</p>\r\n<p>Nævnet lagde vægt på, at barnet blev placeret i familiepleje i B kommune, medens forældremyndighedens indehaver var bosiddende i A kommune samt, at B kommune ikke sås at have foretaget så omfattende ændring af den behandlingsplan, som oprindeligt var lagt af A kommune, at dette kunne begrunde, at refusionspligten  bortfaldt, idet de forøgede udgifter ved opholdet i familiepleje alene udsprang af en trafikulykke, der var overgået barnet. I klagen til Ankestyrelsen anførte A kommune, at den trafikulykke, der overgik barnet, hvorved han blev 100% invalid, indebar en sådan ændring af de forhold, som oprindeligt begrundede anbringelse i familiepleje, at refusionspligten efter bistandslovens § 11, stk. 1, nr. 1, måtte anses for bortfaldet.</p>\r\n<p>Kommunen gjorde endvidere gældende, at der gjaldt en underretnings pligt.</p>\r\n<p>Sagen blev behandlet i principielt møde til afklaring af, hvilken betydning det har for refusionspligten, at der er sket en væsentlig ændring af forholdene på grund af en udefra kommende hændelse som en trafikulykke.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke grundlag for at ændre ankenævnets afgørelse.</p>\r\n<p>Ankestyrelsen lagde vægt på, at A kommune var opholdskommune  handle- og betalingskommune -for forældremyndighedsindehaveren på tidspunktet for placering af barnet i familiepleje i B kommune.</p>\r\n<p>Ankestyrelsen fandt ikke, at den omstændighed, at udgifterne i forbindelse med anbringelsen steg på grund af et øget hjælpebehov, der skyldtes en upåregnelig hændelig begivenhed, kunne siges at være en ændring af behandlingsplanen af relevans for refusionspligten. Begrundelsen herfor var, at de forhold, som nødvendiggjorde anbrin gelsen uden for hjemmet, efter det oplyste ikke var ændrede, og at ændringerne i behandlingsplanen ikke havde sammenhæng hermed.</p>\r\n<p>Ankestyrelsen anførte med hensyn til underretningspligt, at SM 0-34 90 har fastslået, at manglende underretning ikke i sig selv medfører, at refusionspligten ophører. Det afgørende er en vurdering af behandlingsplanen i forhold til de forhold, som nødvendiggjorde anbringelsen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930919525"
        },
        {
            "displayName": "Entydig dokumentidentifikation",
            "displayValue": "BS009623"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9195"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/02/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20933-91"
        },
        {
            "displayName": "Stikord",
            "displayValue": "O-14-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}