{
    "id": 153748,
    "title": "Ankestyrelsens principafgørelse 174-12 om kontanthjælp - udlandsophold - udbetaling - optjeningsprincip",
    "documentTypeId": "240",
    "isSagsforlobPeriodValid": true,
    "shortName": "KEN nr 10114 af 30/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 174-12 om kontanthjælp - udlandsophold - udbetaling - optjeningsprincip</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">\r\n      <span class=\"Bold\">Kontanthjælp for en periode, før kontanthjælpsmodtageren rejser på ferie til udlandet</span>\r\n   </p>\r\n   <p class=\"TekstGenerel\">En kontanthjælpsmodtager, der rejser på et ferieophold i udlandet uden ret til kontanthjælp i ferieperioden, kan have ret til udbetaling af kontanthjælp indtil udrejsedatoen.</p>\r\n   <p class=\"TekstGenerel\">Det har ikke ydelsesmæssig betydning, om kontanthjælpsmodtageren er i udlandet på den almindelige udbetalingsdag for kontanthjælp, dvs. sidst i måneden, eller om udlandsopholdet foregår midt i en måned.</p>\r\n   <p class=\"TekstGenerel\">Det afgørende er, at kontanthjælpsmodtageren står til rådighed for arbejdsmarkedet i perioden indtil afrejsen og ikke har andet forsørgelsesgrundlag for den kommende måned efter hjemkomsten fra ferieopholdet i udlandet.</p>\r\n   <p class=\"TekstGenerel\">Der skal desuden være tale om et kortvarigt ferieophold, og kontanthjælpsmodtageren skal på forhånd have oplyst kommunen om udlandsopholdet.</p>\r\n   <p class=\"TekstGenerel\">Derudover skal datoen for hjemkomsten til Danmark være fastlagt inden afrejsen.</p>\r\n   <p class=\"TekstGenerel\">Der er dermed tale om en ubrudt kontanthjælpsperiode.</p>\r\n   <p class=\"TekstGenerel\">\r\n      <span class=\"Bold\">Retten til kontanthjælp for en periode, før kontanthjælpsmodtageren rejser til udlandet, kan bortfalde</span>\r\n   </p>\r\n   <p class=\"TekstGenerel\">Vi henviser til Principafgørelse 188-11 om denne situation.</p>\r\n   <p class=\"TekstGenerel\">Kontanthjælpsperioden blev i 188-11 afbrudt af en længere rejse til udlandet, hvor datoen for hjemkomst til Danmark ikke var klart bestemt. Der var desuden ikke noget forsørgelsesbehov i den kommende måned.</p>\r\n   <p class=\"TekstGenerel\">\r\n      <span class=\"Bold\">Kontanthjælp under ferieophold i udlandet</span>\r\n   </p>\r\n   <p class=\"TekstGenerel\">Hovedreglen i aktivloven er, at retten til hjælp efter loven, herunder kontanthjælp, er betinget af, at pågældende opholder sig lovligt i Danmark.</p>\r\n   <p class=\"TekstGenerel\">Kommunen kan i særlige tilfælde tillade, at retten til hjælp bevares under kortvarige ophold i udlandet, herunder ferieophold, hvis kontanthjælpsmodtageren har ret til ferie.</p>\r\n   <p class=\"TekstGenerel\">Pr. 1. april 2012 har kontanthjælpsmodtagere fået ret til at opholde sig i udlandet, mens de har ret til ferie. En kontanthjælpsmodtager, som har modtaget kontanthjælp i 12 sammenhængende måneder, har ret til op til 5 ugers ferie, hvor personen samtidig kan modtage kontanthjælp. Ferien skal afholdes inden for de 12 følgende måneder.</p>\r\n   <p class=\"TekstGenerel\">Det er en betingelse, at personen i øvrigt opfylder betingelserne for at modtage kontanthjælp, mens ferien afholdes. Har personen optjent ret til ferie med feriegodtgørelse, skal denne ferie afholdes først.</p>\r\n   <p class=\"TekstGenerel\">Det er endvidere en betingelse for afholdelse af ferie, at personen har indgået aftale med kommunen om tidspunktet for ferien.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 190 af 24. februar 2012 - § 3, § 5, § 11, § 13 og § 89</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsens Beskæftigelsesudvalghar behandlet sagen for at afklare, hvilke ydelsesmæssige konsekvenser et kortere ferieophold i udlandet vil have for kontanthjælpsmodtagere, herunder hvis opholdet strækker sig over udbetalingsdagen, henholdsvis ikke gør det, jf. §§ 3 og 5 i lov om aktiv socialpolitik.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>§ 3 i lov om aktiv socialpolitik (aktivloven) fastslår, at enhver, der opholder sig lovligt her i landet, har ret til hjælp efter denne lov.</p>\r\n<p>§ 5 fastslår, at personer, der opholder sig i udlandet, ikke kan få hjælp efter denne lov. I visse tilfælde kan kommunen dog tillade, at retten til hjælp bevares under kortvarige ophold i udlandet.</p>\r\n<p>Det fremgår af § 5, stk. 4, der er indsat med ikrafttræden den 1. april 2012, at kontanthjælpsmodtagere kan opholde sig i udlandet, mens pågældende har ret til ferie efter § 13, stk. 8 og 9.</p>\r\n<p>Det fremgår af § 13, stk. 8, at det er et krav, at kontanthjælpsmodtageren har modtaget kontanthjælp i 12 sammenhængende måneder, før han opnår ret til 5 ugers ferie med kontanthjælp. I øvrigt skal kontanthjælpsmodtageren fortsat opfylde betingelserne for kontanthjælp under afholdelse af ferien.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>Følgende Principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">188-11: Ankestyrelsen vurderede, at en kontanthjælpsmodtager, der rejste ud af landet den 8. i en måned, ikke havde ret til kontanthjælp for den første uge af måneden, når han kom tilbage til Danmark.</span>\r\n</p>\r\n<p>Ankestyrelsen lagde vægt på, at myndighederne ikke vidste, hvornår borgeren ville vende hjem, og borgeren blev derfor afmeldt kontanthjælpssystemet.</p>\r\n<p>Ankestyrelsen lagde endvidere vægt på, at retten til kontanthjælp ikke er knyttet til et optjeningsprincip. Retten til kontanthjælp indtræder, hvis en person ikke er i stand til at forsørge sig selv på anden måde og i øvrigt opfylder betingelserne for at få kontanthjælp, herunder at opholde sig i Danmark.</p>\r\n<p>\r\n   <span class=\"Bold\">Kasseret</span>\r\n</p>\r\n<p>\r\n   <span class=\"Bold\">57-11: Ankestyrelsens Beskæftigelsesudvalg vurderede, at en kontanthjælpsmodtager undtagelsesvis havde ret til kontanthjælp under ophold i udlandet.</span> <span class=\"Bold\">Udvalget lagde bl.a. vægt på, at kontanthjælpsmodtageren ikke havde pligt til at stå til rådighed for arbejdsmarkedet, da han havde ret til aktiveringsfri i den periode, hvor udlandsopholdet fandt sted.</span></p>\r\n<p>Reglerne om aktiveringsfri periode er ophævet og afløst af ret til ferie.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i sagen, der er antaget for at afklare, hvilke ydelsesmæssige konsekvenser et kortere ferieophold i udlandet vil have for kontanthjælpsmodtagere, herunder hvis opholdet strækker sig over udbetalingsdagen, henholdsvis ikke gør det, jf. §§ 3 og 5 i lov om aktiv socialpolitik.</p>\r\n<p>Resultatet er</p>\r\n<p>• NN har ret til kontanthjælp for perioden fra den 1. juni til den 23. juni 2012.</p>\r\n<p>Vi er således kommet til samme resultat som Beskæftigelsesankenævnet i Statsforvaltningen YY.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg vurderer, at NN har ret til udbetaling af kontanthjælp for perioden fra den 1. 1. juni til den 23. juni 2012, hvor hun har opholdt sig i Danmark.</p>\r\n<p>Det har ikke ydelsesmæssig betydning, hvorvidt udenlandsopholdet strækker sig over udbetalingsdagen, eller om det er placeret midt i en måned.</p>\r\n<p>Vi har lagt vægt på, at NN stod til rådighed for arbejdsmarkedet i perioden, og at hun ikke havde andet forsørgelsesgrundlag for juli måned 2012 efter sit ferieophold i udlandet fra den 24. juni til den 5. juli 2012.</p>\r\n<p>Vi har desuden lagt vægt på, at der var tale om et kortvarigt ferieophold, og at hun på forhånd havde oplyst kommunen om udlandsopholdet.</p>\r\n<p>Derudover har vi lagt vægt på, at datoen for hjemkomsten til Danmark var fastlagt inden afrejsen.</p>\r\n<p>Vi vurderer dermed, at der var tale om en ubrudt kontanthjælpsperiode.</p>\r\n<p>Vi har ved afgørelsen lagt til grund, at NN ikke har ret til kontanthjælp under sit udenlandsophold fra den 24. juni til den 5. juli 2012 efter reglerne i § 5, stk. 4, om ret til ophold i udlandet under ferie.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Kommunen ønsker, at Ankestyrelsen behandler sagen med særlig stillingtagen til, om der skal være tale om ophold i udlandet af mere end 1 måneds varighed, før 188-11 skal anvendes.</p>\r\n<p>Vi bemærker, at Principafgørelse 188-11 handler om en anden situation.</p>\r\n<p>Kontanthjælpsperioden blev i denne sag afbrudt af en længere rejse til udlandet, hvor datoen for hjemkomst til Danmark ikke var klart bestemt. Der var desuden ikke noget forsørgelsesbehov i den kommende måned. Praksis i 188-11 kan derfor ikke bruges til afgørelsen af nærværende sag.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet i Statsforvaltningen YY traf afgørelse i sagen.</p>\r\n<p>• Beskæftigelsesankenævnets afgørelse af 31. juli 2012.</p>\r\n<p>• Klagen til Ankestyrelsens Beskæftigelsesudvalg af 8. august 2012.</p>\r\n<p>• Beskæftigelsesankenævnets genvurdering.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121011425"
        },
        {
            "displayName": "Entydig dokumentidentifikation",
            "displayValue": "BS006548"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10114"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "30/11/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000318-12"
        },
        {
            "displayName": "Stikord",
            "displayValue": "174-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}