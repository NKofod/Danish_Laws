{
    "id": 193890,
    "title": "Opfølgning til 2016-58. Sondring mellem forebyggende indsatser og særlige foranstaltninger over for børn og unge (servicelovens § 11 og § 52)",
    "documentTypeId": "310",
    "isSagsforlobPeriodValid": true,
    "shortName": "FOU nr 2016.5801",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til 2016-58. Sondring mellem forebyggende indsatser og særlige foranstaltninger over for børn og unge (servicelovens § 11 og § 52)</p>\r\n<div class=\"Resume\">\r\n   <p class=\"TekstGenerel\">Sag nr. 14/04768</p>\r\n</div>\r\n<p>I forlængelse af redegørelsens punkt 5.3.3 sendte Haderslev Kommune mig den 14. februar 2017 nærmere oplysninger om sagsbehandlingstiden for udarbejdelsen af børnefaglige undersøgelser i perioden fra den 1. januar 2016 til den 31. december 2016.</p>\r\n<p>\r\n</p>\r\n<p>Det fremgik bl.a. af Haderslev Kommunes oplysninger, at den gennemsnitlige sagsbehandlingstid for de børnefaglige undersøgelser i perioden fra den 1. januar 2016 til den 31. december 2016 havde været 3,5 måneder. 80,7 pct. af de børnefaglige undersøgelser var blevet afsluttet inden for 4-månedersfristen i den nævnte periode.</p>\r\n<p>\r\n</p>\r\n<p>Haderslev Kommune oplyste også, at der den 14. februar 2017 var 13 børnefaglige undersøgelser, som havde overskredet fristen på 4 måneder. Der var fulgt op på disse og udarbejdet en plan for, hvordan de skulle færdiggøres. Enkelte afventede undersøgelser og udredninger fra f.eks. børnepsykiatrisk afdeling, og der var i alle sager udarbejdet en faglig vurdering og iværksat indsatser.</p>\r\n<p>\r\n</p>\r\n<p>Den 20. juli 2017 meddelte jeg Haderslev Kommune, at de modtagne oplysninger viste en tydelig forbedring af kommunens overholdelse af 4-månedersfristen for at foretage børnefaglige undersøgelser.</p>\r\n<p>\r\n</p>\r\n<p>Jeg hæftede mig imidlertid ved, at knap 20 pct. af de børnefaglige undersøgelser fortsat ikke blev afsluttet inden for 4-månedersfristen. Jeg måtte desuden på baggrund af kommunens oplysninger umiddelbart lægge til grund, at der ud af de 13 uafsluttede sager, der pr. 14. februar 2017 havde overskredet 4-månedersfristen, kun var enkelte sager, der beroede på forhold, som kommunen ikke havde indflydelse på.</p>\r\n<p>\r\n</p>\r\n<p>Jeg bad derfor Haderslev Kommune om at oplyse den gennemsnitlige sagsbehandlingstid for børnefaglige undersøgelser i perioden fra den 1. januar 2017 til den 30. juni 2017. Jeg bad også om at få oplyst, hvor mange procent af de børnefaglige undersøgelser der var blevet afsluttet inden for 4-månedersfristen i den nævnte periode.</p>\r\n<p>\r\n</p>\r\n<p>Endelig bad jeg Haderslev Kommune om at oplyse mig om status i de 13 (pr. 14. februar 2017 uafsluttede) sager, herunder om den endelige sagsbehandlingstid i sagerne, hvis de var afsluttede.</p>\r\n<p>\r\n</p>\r\n<p>I et brev af 31. august 2017 oplyste Haderslev Kommune bl.a., at den gennemsnitlige sagsbehandlingstid for børnefaglige undersøgelser i perioden fra den 1. januar 2017 til den 30. juni 2017 havde været 2,14 måneder.</p>\r\n<p>\r\n</p>\r\n<p>Haderslev Kommune oplyste endvidere, at 60,42 pct. af de børnefaglige undersøgelser i perioden var afsluttet inden for 4-månedersfristen.</p>\r\n<p>\r\n</p>\r\n<p>De resterende 39,58 pct. bestod af i alt 19 sager, hvoraf de 14 sager var blevet åbnet inden for de to foregående måneder.</p>\r\n<p>\r\n</p>\r\n<p>I de sidste 5 sager var sagsbehandlingstiden overskredet med en måned. Haderslev Kommune oplyste, at kommunen i disse sager afventede svar f.eks. fra psykiatriske udredninger, og at der i sagerne var foranstaltet midlertidigt og foretaget faglige vurderinger.</p>\r\n<p>\r\n</p>\r\n<p>Endelig oplyste Haderslev Kommune, at alle de 13 sager, der havde været uafsluttet pr. 14. februar 2017, nu var afsluttet. Sagsbehandlingstiden for den børnefaglige undersøgelse havde i sagerne varieret fra 5 måneder og helt op til 15 måneder. Den gennemsnitlige sagsbehandlingstid var i de 13 sager 8,69 måneder.</p>\r\n<p>\r\n</p>\r\n<p>Den 13. september 2017 skrev jeg til Haderslev Kommune, at jeg havde noteret mig, at kommunens oplysninger viste, at de 13 sager, som ikke havde været afsluttet pr. 14. februar 2017, endte med at have en gennemsnitlig sagsbehandlingstid (8,69 måneder), som væsentligt oversteg 4-månedersfristen.</p>\r\n<p>\r\n</p>\r\n<p>Samtidig noterede jeg mig, at Haderslev Kommune i perioden fra den 1. januar 2017 til den 30. juni 2017 havde nedbragt den gennemsnitlige sagsbehandlingstid for børnefaglige undersøgelser yderligere i forhold til 2016 (fra 3,5 til 2,14 måneder i gennemsnit).</p>\r\n<p>\r\n</p>\r\n<p>Endelig noterede jeg mig også oplysningerne om, at der pr. 31. august 2017 var 5 sager, hvor Haderslev Kommune ikke havde afsluttet den børnefaglige undersøgelse inden for 4-månedersfristen, men at disse sager afventede svar f.eks. fra psykiatriske udredninger.</p>\r\n<p>\r\n</p>\r\n<p>Jeg skrev til Haderslev Kommune, at jeg således forstod, at alle 5 sager beroede på forhold, som kommunen ikke havde indflydelse på. Jeg noterede mig i den forbindelse også, at 4-månedersfristen i de 5 sager var overskredet med (på daværende tidspunkt) en måned, og at kommunen havde oplyst, at der var foretaget faglige vurderinger og lavet midlertidige foranstaltninger i sagerne.</p>\r\n<p>\r\n</p>\r\n<p>Jeg meddelte herefter Haderslev Kommune, at jeg – idet jeg gik ud fra, at Haderslev Kommune fortsat ville have fokus på at overholde 4-månedersfristen for børnefaglige undersøgelser – på det foreliggende grundlag havde besluttet, at jeg ikke foretog mig mere i sagen.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2017"
        },
        {
            "displayName": "Accession",
            "displayValue": "O20160580171"
        },
        {
            "displayName": "Entydig dokumentidentifikation",
            "displayValue": "AX020475"
        },
        {
            "displayName": "Dato for førstegangsindlæggelse",
            "displayValue": "30/09/2017"
        },
        {
            "displayName": "Dato for indlæggelse",
            "displayValue": "30/09/2017"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "5801"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Kommunerne"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Andre spørgsmål",
            "parents": [
                "Forvaltningsret",
                "Enkelte forvaltningsområder",
                "Socialvæsen"
            ]
        }
    ],
    "hasFobTags": true
}