{
    "id": 170163,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10812 af 19/09/2006",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 711.47</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt ikke, at Lokalcentret Indre Østerbro og Det Sociale Nævn for Københavns og Frederiksberg Kommuner havde overtrådt lov om etnisk ligebehandlings forbud mod forskelsbehandling ved at have givet afslag på særligt børnetilskud til en enlig adoptant.</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klagekomitéen modtog en klage fra en adoptant, der klagede over Lokalcentret Indre Østerbro og Det Sociale Nævn for Københavns og Frederiksberg Kommuners afgørelser om afslag på særligt børnetilskud til enlige adoptanter. Klager, der var adoptivmor til en pige af anden etnisk oprindelse end dansk, fremførte, at udenlandsk adopterede børn blev nægtet det særlige børnetilskud, staten udbetalte til alle andre børn af enlige forsørgere. I afgørelsen om afslag på ansøgning om det særlige børnetilskud havde Det Sociale Nævn lagt vægt på, at klagers adoption var sammenlignelig med en adoption sket gennem en godkendt organisation, samt at klager ikke kunne godtgøre, at forældremyndighedsindehaveren havde været død på tidspunktet for adoptionen, hvilket medførte, at klager ikke var berettiget til det særlige børnetilskud efter lovbekendtgørelse nr. 909 af 3. september 2004 om børnetilskud og forskudsvis udbetaling af børnebidrag § 4, stk. 3, nr. 3.</p>\r\n   <p class=\"TekstGenerel\">Klagekomitéen konkluderede, at Lokalcentret Indre Østerbro og Det Sociale Nævn for Københavns og Frederiksberg Kommuner ikke havde udøvet direkte eller indirekte forskelsbehandling på grund af race eller etnisk oprindelse i strid med lov om etnisk ligebehandling ved at meddele klager afslag på ansøgning om særligt børnetilskud.</p>\r\n</div>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Klagekomitéen modtog den 6. marts 2006 en klage fra en person over Lokalcentret Indre Østerbro og Det Sociale Nævn for Københavns og Frederiksberg Kommuner.</p>\r\n<p>\r\n</p>\r\n<p>Klagekomitéen forstod klagen således, at klager klagede over, at hun var blevet forskelsbehandlet på grund af race eller etnisk oprindelse i forbindelse med Lokalcentret Indre Østerbros afgørelse af 23. august 2005 og Det Sociale Nævn for Københavns og Frederiksberg Kommuners afgørelse af 24. februar 2006, hvor hun havde fået afslag på sin ansøgning om særligt børnetilskud til enlige adoptanter, jf. bekendtgørelse af lov om børnetilskud og forskudsvis udbetaling af børnebidrag § 4, stk.3, nr. 3.</p>\r\n<p>\r\n</p>\r\n<p class=\"BilagtekstListe\">I klagen fremførte klager bl.a., at:</p>\r\n<p class=\"Liste1\">\r\n   <span class=\"Liste1Nr\">–</span> § \"Udenlandske adopterede børn i Danmark bliver nægtet det særlige Børnetilskud, som staten udbetaler til alle andre børn af enlige forsørgere[. . . ]Min datter er blevet nægtet det særlige børnetilskud fordi hun er udenlandsk adopteret.\"</p>\r\n<p>\r\n</p>\r\n<p class=\"BilagtekstListe\">Af bilag vedlagt klagen fremgår, at Det Sociale Nævn for Københavns og Frederiksberg Kommuner ikke har fundet grundlag for at ændre Lokalcentret Indre Østerbros afgørelse af 23. august 2005 om afslag på særlig børnetilskud. Bl.a. følgende fremgår af Det Sociale Nævns udtalelse af 24. februar 2006:</p>\r\n<p class=\"Liste1\">\r\n   <span class=\"Liste1Nr\">–</span> § \"Nævnet er herved opmærksom på, at De ikke har adopteret Deres datter gennem en af justitsministeriet godkendt organisation, men at adoptionen fandt sted i Burkina Faso i 1995, hvor De på daværende tidspunkt arbejdede. Nævnet finder, at Deres situation som enlig adoptant er sammenlignelig med en adoption, hvor denne alt andet lige sker gennem en godkendt organisation. Nævnet har lagt til grund, at der ikke kan godtgøres at den der havde forældremyndigheden før adoptionen var død på tidspunktet for adoptionen.\"</p>\r\n<p>\r\n</p>\r\n<p>Ved brev af 6. marts 2006 meddelte Klagekomitéen, at komitéen ville stille klagen i bero, såfremt Det Social Nævns afgørelse var indbragt for Ankestyrelsen.</p>\r\n<p>\r\n</p>\r\n<p>Klager oplyste den 8. marts 2006 telefonisk, at hun havde indbragt sagen for Ankestyrelsen. Sekretariatet oplyste herefter, at klagen ville blive stillet i bero, indtil der forelå en afgørelse fra Ankestyrelsen. Det blev endvidere aftalt, at klager skulle kontakte sekretariatet, når hun havde modtaget afgørelsen.</p>\r\n<p>\r\n</p>\r\n<p>Ved brev af 19. marts 2006 fremsendte klager Ankestyrelsens afgørelse. Det fremgår af Ankestyrelsens afgørelse af 17. marts 2006, at Ankestyrelsen ikke kunne behandle klagers sag, idet sagen ikke havde principiel eller generel betydning. Ankestyrelsen henviste endvidere til (SM) B-4-95, i hvilket Ankestyrelsen tidligere havde taget stilling til enlige adoptanters ret til særligt tilskud, når der var tale om adoption af et udenlandsk barn.</p>\r\n<p>\r\n</p>\r\n<p>Ved telefonisk henvendelse den 6. juni 2006 oplyste klager, angående adoptionen af hendes datter, at hun havde adopteret sin datter gennem hendes bedstemor, mens hun var i Burkino Faso, idet barnets mor havde været psykisk syg og ikke i stand til at passe barnet. Klager nævnte, at adoptionen var blevet godkendt i Frankrig.</p>\r\n<p>\r\n</p>\r\n<p>Den 3. juli 2006 sendte klager en e-mail, vedhæftet en artikel fra Gruppen af ene-adoptanter under Adoption og Samfund, hvori hun påpegede, at hun ikke havde adopteret din datter gennem en formidlende dansk organisation, men at hun havde kendt sin datter før hun adopterede hende. Klager nævnte endvidere, at hun aldrig havde skrevet under på, at hun kunne klare opdragelse af sin datter uden offentligt økonomisk støtte.</p>\r\n<p>\r\n</p>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Efter § 10, stk. 2, i lov nr. 374 af 28. maj 2003 om etnisk ligebehandling er Institut for Menneskerettigheder tillagt kompetence til at behandle klager over overtrædelse af lovens forbud mod forskelsbehandling på grund af race eller etnisk oprindelse og for overtrædelse af lovens forbud mod repressalier. Denne opgave varetages på instituttets vegne af Klagekomitéen for Etnisk Ligebehandling, som i den forbindelse har beføjelse til at give udtryk for sin opfattelse af, om der er sket en overtrædelse af forbudene mod forskelsbehandling af de anførte grunde eller en overtrædelse af forbudene mod repressalier.</p>\r\n<p>\r\n</p>\r\n<p>Klagekomitéen har i forbindelse med klagen vurderet, hvorvidt Lokalcentret Indre Østerbro og Det Sociale Nævn for Københavns og Frederiksberg Kommuner har udsat klager for direkte eller indirekte forskelsbehandling på grund af race eller etnisk oprindelse i forbindelse med, at klager ved afgørelserne truffet af Lokalcentret Indre Østerbro den 23. august 2005 og Det Sociale Nævn for Københavns og Frederiksberg Kommuner den 24. februar 2006 har fået afslag på det særlige børnetilskud til enlige adoptanter.</p>\r\n<p>\r\n</p>\r\n<p>Sagen angår det spørgsmål, om klager er berettiget til et særligt børnetilskud til enlige adoptanter. Ifølge lovbekendtgørelse nr. 909 af 3. september 2004 om børnetilskud og forskudsvis udbetaling af børnebidrag § 4, stk. 3, nr. 3, kan der ydes det særlige børnetilskud \"når barnet, efter at forældremyndighedens indehaver er død, adopteres af dennes ægtefælle eller af en enlig person\". I vejledning nr. 54 af 17. juni 2002 om børnetilskud og forskudsvis udbetaling af børnebidrag § 25 fremgår følgende:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"[. . . ] Det kræves ikke, at adoptanten er i slægt med barnet. Bestemmelsen tager sigte på adoptioner, hvor der før forældremyndighedsindehaverens død har været en vis form for tilknytning mellem barnet og adoptanten. Tilskuddet ydes fortsat, selv om adoptanten senere indgår ægteskab, medmindre den nye ægtefælle adopterer barnet.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Enlige adoptanter, der adopterer et udenlandsk barn gennem en af de organisationer, der er godkendt af justitsministeren efter adoptionslovens § 30, er ikke omfattet af bestemmelse I § 4, stk. 3, nr. 3, idet der ikke forud for disse adoptioner har været en tilknytning mellem barnet og adoptanten.\"</p>\r\n<p>\r\n</p>\r\n<p>Efter § 2, stk. 1, i lov om etnisk ligebehandling gælder loven for al offentlig og privat virksomhed, for så vidt angår social beskyttelse, herunder social sikring og sundhedspleje, sociale goder, uddannelse samt adgang til og levering af varer og tjenesteydelser, herunder bolig, der er tilgængelige for offentligheden.</p>\r\n<p>\r\n</p>\r\n<p>Det følger af lovens § 3, stk. 1, at ingen må udsætte en anden person for direkte eller indirekte forskelsbehandling på grund af vedkommendes eller en tredjemands race eller etnisk oprindelse. Ifølge lovens § 3, stk. 2, foreligger der direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation. Ifølge lovens § 3, stk. 3, foreligger der indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt race eller etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opfylde det er hensigtsmæssige og nødvendige.</p>\r\n<p>\r\n</p>\r\n<p>Der kan således foreligge direkte forskelsbehandling, hvis der ved tildeling af særlig børnetilskud til enlige lægges vægt på adoptivbarnets race eller etniske oprindelse.</p>\r\n<p>\r\n</p>\r\n<p>Der kan foreligge indirekte forskelsbehandling, hvis kriterierne for tildeling af særlig børnetilskud vil stille forældre til adoptivbørn af en bestemt race eller etnisk oprindelse ringere end andre.</p>\r\n<p>\r\n</p>\r\n<p>Klager har i forbindelse med klagen oplyst, at hun har følt sig forskelsbehandlet på grund af race eller etnisk oprindelse, fordi hun ikke af Lokalcentret Indre Østerbro og Det Sociale Nævn for Københavns og Frederiksberg Kommuner blev anset for at være berettiget til særlig børnetilskud til enlige på grund af sin datters afrikanske oprindelse. Hun har videre til Klagekomitéen oplyst, at adoptivdatterens biologiske mor var i live ved adoptionen, og at adoptionen blev gennemført fordi, denne grundet psykiske problemer ikke kunne tage vare om barnet.</p>\r\n<p>\r\n</p>\r\n<p>Det fremgår videre af Det Sociale Nævn for Københavns og Frederiksberg Kommunes afgørelse af 24. februar 2006, at der er blevet lagt vægt på, at det ikke kunne godtgøres, at klagers datters biologiske mor var død på tidspunktet for adoptionens gennemførelse. Herudover lagde Det Sociale Nævn for Københavns og Frederiksberg Kommuner til grund, at adoptionen kunne sidestilles med en adoption foretaget gennem en af justitsministeriet godkendt organisation, idet klager ikke havde en tilknytning til barnet før adoptionen.</p>\r\n<p>\r\n</p>\r\n<p>Klagekomitéen finder, at der ikke er grundlag for at antage, at klager er blevet udsat for direkte eller indirekte forskelsbehandling på grund af race eller etnisk oprindelse idet et krav om forældremyndighedsindehaverens død på tidspunktet for adoptionen, ikke efter komitéen opfattelse bevirker, at personer af en bestemt etnisk oprindelse stilles ringere end andre personer.\"</p>\r\n<p>\r\n</p>\r\n<p>\r\n   <span class=\"Italic\">&lt;711.47&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151081258"
        },
        {
            "displayName": "Entydig dokumentidentifikation",
            "displayValue": "CF001465"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10812"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "19/09/2006"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "711.47"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}