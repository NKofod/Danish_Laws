{
    "id": 156997,
    "title": "Ankestyrelsens principafgørelse O-85-94 om opholdskommune - aflastningsophold på institution - flytning - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9359 af 15/08/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-85-94 om opholdskommune - aflastningsophold på institution - flytning - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">A kommune skulle refundere udgifterne for en kvindes ophold i institution i perioden 29. januar 1993 til 30. april 1993, idet kvinden på tidspunktet for påbegyndelse af opholdet boede i A kommune.</p>\r\n   <p class=\"TekstGenerel\">Kvinden flyttede herefter til B kommune, som skulle betale udgifter til aflastningsophold i institutionen efter den 30. april 1993.</p>\r\n   <p class=\"TekstGenerel\">Kvindens generelle tilknytning til institutionen ved aflastningsopholdet var ikke en situation, der var omfattet af bistandslovens § 11, stk. 1, da kvinden var myndig og levede af sin førtidspension.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde, der var født i 1954, boede hos sin mor og dennes samlever. Familien havde i perioden 1. januar 1989 til 1. februar 1993 boet i A kommune, og herefter i B kommune.</p>\r\n<p>Kvinden modtog førtidspension.</p>\r\n<p>Som følge af hendes handicap havde hun fået bevilget aflastning i en institution. I 1989 var der bevilget aflastning i 30 døgn, i 1990 90 døgn, i 1991 30 døgn, i 1992 60 døgn, i 1993 90 døgn.</p>\r\n<p>I forbindelse med familiens flytning fra A kommune til B kommune fik kvinden ophold på institutionen  fra den 29. januar 1993. Kvindens mor blev syg og indlagt på hospital, og kvinden blev derfor på institutionen indtil den 30. april 1993.</p>\r\n<p>Familiens flytning fra A kommune til B kommune skete på familiens eget initiativ, og A kommune medvirkede ikke til flytningen.</p>\r\n<p>A kommune anførte, at aflastningsforholdet for kvinden i institutionen havde været en årlig bevilling på max. 90 døgn til aflastning for hendes mor og samleveren, som insisterede på selv at passe kvinden i eget hjem. Aflastningen havde således ikke noget at gøre med familiens flytning til B kommune.</p>\r\n<p>Nævnet fandt, at A kommune ikke var forpligtet til at refundere B kommune udgifterne i henhold til bistandsloven vedrørende kvinden. Begrundelsen var, at kvindens ophold på institutionen alene fandtes at have haft karakter af midlertidig aflastning i forbindelse med flytningen og moderens sygdom.</p>\r\n<p>Sagen blev behandlet i principielt møde med henblik på, om kvindens ophold på institutionen i form af aflastningsforhold var omfattet af bistandslovens § 11, stk. 1, nr. 1, eller § 11, stk. 1, nr. 2.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at A kommune skulle betale for kvindens ophold på institutionen i perioden 29. januar 1993 til 30. april 1993.</p>\r\n<p>Ankestyrelsen lagde herved vægt på, at kvindens opholdskommune på tidspunktet for påbegyndelse af opholdet var A kommune, og at institutionen var en institution omfattet af bistandslovens § 11, stk. 1, nr. 1.</p>\r\n<p>Ankestyrelsen fandt, at udgiften til kvindens aflastningsophold i perioden efter 30. april 1993 påhvilede B kommune, jf. § 10 i bistandsloven.</p>\r\n<p>Ankestyrelsen fandt videre, at B kommune ikke havde ret til refusion.</p>\r\n<p>Ankestyrelsen bemærkede, at kvindens generelle tilknytning til institutionen ikke var en situation, der var omfattet af bistandslovens § 11, idet der var tale om en myndig person, der levede af sin pension.</p>\r\n<p>Ankestyrelsen fandt således, at kvindens generelle tilknytning til institutionen i form af mulighed for aflastningsophold ikke havde betydning for, hvilken kommune, der skulle betale for opholdet.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940935925"
        },
        {
            "displayName": "Entydig dokumentidentifikation",
            "displayValue": "BS009787"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9359"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/08/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21404-93"
        },
        {
            "displayName": "Stikord",
            "displayValue": "O-85-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}