{
    "id": 153988,
    "title": "Ankestyrelsens principafgørelse A-31-05 om kontanthjælp - starthjælp - ophold i riget - ophævelse af udvisningsdom",
    "documentTypeId": "240",
    "isSagsforlobPeriodValid": true,
    "shortName": "KEN nr 10643 af 01/11/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-31-05 om kontanthjælp - starthjælp - ophold i riget - ophævelse af udvisningsdom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger kunne ikke anses for at have haft ophold i Danmark i den periode, hvor han havde været udvist af Danmark, selv om udvisningen viste sig at være uretmæssig. Han havde som følge heraf ret til starthjælp, men ikke til kontanthjælp.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 709 af 13. august 2003 - § 11, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Det fremgik af sagen, at ansøger fik bevilget starthjælp i forbindelse med ansøgning om hjælp til forsørgelse den 12. december 2002.</p>\r\n<p>Kommunens begrundelse for afgørelsen var, at ansøger var genindrejst i Danmark den 11. november 2002, hvorfor han ikke havde opholdt sig i landet i 7 år indenfor de seneste 8 år.</p>\r\n<p>Det sociale nævn var enig med kommunen i, at han var berettiget til starthjælp og ikke kontanthjælp.</p>\r\n<p>Begrundelsen var, at retten til kontanthjælp var betinget af, at ansøger havde opholdt sig i Danmark i sammenlagt 7 år inden for de seneste 8 år, jf. § 11, stk. 3 i lov om aktiv socialpolitik.</p>\r\n<p>Nævnet lagde vægt på, at da han ikke havde opholdt sig i Danmark i en periode fra 1998 - 2002, opfyldte han ikke betingelsen om sammenlagt 7 års bopæl i Danmark indenfor de seneste 8 år.</p>\r\n<p>Nævnet henviste til, at bestemmelsen gjaldt for ansøgere, der havde taget ophold i Danmark efter den 1. juli 2002.</p>\r\n<p>Nævnet havde ved afgørelse lagt til grund, at ansøger oprindeligt kom til Danmark i 1980'erne og at han havde modtaget kontanthjælp, frem til han blev udvist af Danmark i 1998.</p>\r\n<p>Der blev videre lagt til grund på, at udvisningen blev ophævet af Østre Landsret i november 2002, og at ansøger var indrejst kort herefter, samt at der var søgt om kontanthjælp i december 2002.</p>\r\n<p>Det var nævnets opfattelse, at opholdsbetingelsen i lovens § 11, stk. 3 var klar og uden mulighed for dispensation.</p>\r\n<p>Det forhold, at ansøger havde været udvist af landet, og at udvisningsdommen senere var ophævet skønnedes ikke at ændre herpå.</p>\r\n<p>Det var nævnets opfattelse, at et eventuelt økonomisk tab måtte afklares ved et civilt søgsmål.</p>\r\n<p>Ansøgers advokat anførte i klagen, at ansøger burde genindtræde i den retstilling, som han havde på udvisningstidspunkt uden hensyntagen til den periode, hvor han på grund af den uberettigede udvisning ikke havde ophold i Danmark.</p>\r\n<p>Der henvistes til, at udvisningen skyldtes en uretmæssig handling fra den danske stats og de danske domstoles side.</p>\r\n<p>Det blev desuden anført, at det fremgik af kommentarerne til lov om aktiv socialpolitik § 11, stk. 3, at kommunen altid skulle foretage en selvstændig vurdering af, hvorvidt der skulle ydes kontanthjælp eller starthjælp til en given person.</p>\r\n<p>Advokaten mente derfor, at kommunen således havde en mulighed for konkret at vurdere nærværende situation i forhold til de særlige grunde, som gjorde sig gældende for ansøgers manglende ophold i Danmark i perioden 1998 - 2002.</p>\r\n<p>Herudover anførtes det, at det direkte af lovteksten fremgik, at der forelå mulighed for at dispensere fra opholdsbetingelsen i lov om aktiv socialpolitik § 11, stk. 3.</p>\r\n<p>Der henvistes til, at det fremgik af § 11, stk. 3, at i beregning af opholdstiden indgår perioder, hvor ansøgeren har haft folkeregisteradresse her i riget, medmindre særlige grunde fører til et andet resultat.</p>\r\n<p>Sagen blev behandlet i principielt møde med henblik på afklaring af, om der i relation til ansøgning om kontanthjælp var mulighed for at dispensere fra opholdskravet på sammenlagt ophold her i riget i 7 år indenfor de seneste 8 år, jf. aktivlovens § 11, stk. 3.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger var berettiget til starthjælp, men ikke kontanthjælp.</p>\r\n<p>Ankestyrelsen lagde til grund for afgørelsen, at ansøger havde søgt om hjælp til forsørgelse i december 2002, og at han var rejst ind i Danmark i november 2002 fra et land udenfor EU.</p>\r\n<p>Ankestyrelsen lagde endvidere til grund, at han ikke havde haft ophold i Danmark siden 1998, hvor hans blev udvist ved dom.</p>\r\n<p>Efter aktivlovens § 11, stk. 3 er det en betingelse for at modtage kontanthjælp, at ansøgeren har opholdt sig her i riget i sammenlagt 7 år inden for de seneste 8 år.</p>\r\n<p>Da han således ikke havde haft ophold her i riget i sammenlagt 7 år inden for de seneste 8 år, havde han derfor heller ikke ret til kontanthjælp, men kun starthjælp.</p>\r\n<p>Ankestyrelsen lagde vægt på, at der ikke var hjemmel i aktivloven til at dispensere for opholdskravet på de 7 år.</p>\r\n<p>I den forbindelse blev der lagt vægt på, at det fremgik af § 11, stk. 3 sidste pkt. i hvilke tilfælde ophold i udlandet kunne ligestilles med ophold her i riget.</p>\r\n<p>Ankestyrelsen henviste desuden til SM A-38-04, hvoraf det fremgik, at ophold udenfor riget ud over 2 måneder uanset formålet ikke kunne medregnes i opholdsperioden i Danmark.</p>\r\n<p>Ankestyrelsen var endvidere af den opfattelse, at aktivlovens § 11, stk. 3, 2. pkt. alene kunne medføre, at perioder med folkeregisteradresse her i landet efter en konkret vurdering kunne føre til, at en person ikke kunne anses for at have haft ophold i landet i samme periode.</p>\r\n<p>Med hensyn til advokatens bemærkninger, om at ansøger på grund udvisningsdommens ophævelse burde genindtræde i den retstilling, som han havde på udvisningstidspunkt, henviste Ankestyrelsen til retsplejelovens § 1018 d, stk. 1, hvoraf det fremgår, at der tilkommer den, der har udstået fængselsstraf eller været undergivet anden strafferetlig retsfølge, erstatning efter retsplejelovens § 1018a, såfremt anke eller genoptagelse medfører bortfald af retsfølgen.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 29. april 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20051064325"
        },
        {
            "displayName": "Entydig dokumentidentifikation",
            "displayValue": "BS006787"
        },
        {
            "displayName": "Dato for indlæggelse",
            "displayValue": "04/09/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10643"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/11/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000309-04"
        },
        {
            "displayName": "Stikord",
            "displayValue": "A-31-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}