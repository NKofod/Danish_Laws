{
    "id": 113085,
    "title": "1986 LSF 229   FORSLAG TIL LOV OM ÆNDRING AF LOV OM VÆRNEPLIGTENS OPFYLDELSE VED CIVILT   ARBEJDE (VÆRNEPLIGTIGES ADGANG TIL AT NÆGTE MILITÆRTJENESTE) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 229",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 229 </P>  \r\n\r\n<P></P>  \r\n\r\n<P>Forslag til Lov om ændring af lov om værnepligtens opfyldelse ved civilt  \r\n\r\n arbejde (Værnepligtiges adgang til at nægte militærtjeneste) </P>  \r\n\r\n<P></P>  \r\n\r\n<P>Fremsat af Thoft (SF) Albrechtsen (VS) </P>  \r\n\r\n<P></P>  \r\n\r\n<P>den 28. april 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 4. juni 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870039430\"> Lov nr 394 af 10/06/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om værnepligtens opfyldelse ved civilt arbejde, jf. </P>  \r\n\r\n<P>lovbekendtgørelse nr. 427 af 30. september 1980, som ændret ved § </P>  \r\n\r\n<P>1 i lov nr. 308 af 4. juni 1986, foretages følgende ændring: </P>  \r\n\r\n<P>I § 2, stk. 4, ophæves sidste punktum. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 770 </P>  \r\n\r\n<P>§ 1 </P>  \r\n\r\n<P>I lov om værnepligtens opfyldelse ved civilt arbejde, jf. </P>  \r\n\r\n<P>lovbekendtgørelse nr. 427 af 30. september 1980, som ændret ved § </P>  \r\n\r\n<P>1 i lov nr. 308 af 4. juni 1986, foretages følgende ændring: </P>  \r\n\r\n<P>I § 2, STK. 4, ophæves SIDSTE PUNKTUM. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>I dag er betingelsen for at opnå militærnægterstatus, at den </P>  \r\n\r\n<P>værnepligtige senest 4 uger efter indkaldelsesordrens modtagelse </P>  \r\n\r\n<P>skal begære sig overflyttet til civilt arbejde ledsaget af </P>  \r\n\r\n<P>fornødne oplysninger og dokumentation. En sådan begæring bliver </P>  \r\n\r\n<P>normalt altid imødekommet. I perioden fra afslutningen af 4-ugers </P>  \r\n\r\n<P>fristen, til den værnepligtige skal møde på tjenestestedet ved </P>  \r\n\r\n<P>forsvaret eller civilforsvaret, er det vanskeligere at blive </P>  \r\n\r\n<P>overflyttet til civilt arbejde, men ansøgninger herom vil, selv om </P>  \r\n\r\n<P>de er indgivet for sent, i de fleste tilfælde blive imødekommet. </P>  \r\n\r\n<P>Såfremt en værnepligtig imidlertid indgiver ansøgning om at blive </P>  \r\n\r\n<P>overflyttet til civilt arbejde efter, at den pågældende er begyndt </P>  \r\n\r\n<P>at aftjene værnepligten, vil anmodningen altid blive afslået. </P>  \r\n\r\n<P>Såfremt den pågældende alligevel insisterer på, at </P>  \r\n\r\n<P>militærtjenesten strider mod hans samvittighed, eller vedkommende </P>  \r\n\r\n<P>ikke kan indordne sig under de forhold, som gælder for aftjening </P>  \r\n\r\n<P>af værnepligten ved forsvaret eller civilforsvaret, har </P>  \r\n\r\n<P>vedkommende kun mulighed for enten at desertere eller at søge at </P>  \r\n\r\n<P>blive efterkasseret. Såfremt der ikke er legemlige forhold, der </P>  \r\n\r\n<P>taler for efterkassation - og det vil der normalt ikke være for </P>  \r\n\r\n<P>den gruppe af værnepligtige, der her er tale om - er den eneste </P>  \r\n\r\n<P>lovlige vej ud af den militære værnepligt indlæggelse på </P>  \r\n\r\n<P>Militærpsykiatrisk Afdeling på Rigshospitalet med efterfølgende </P>  \r\n\r\n<P>kassation. </P>  \r\n\r\n<P>Ca. 300 værnepligtige undersøges årligt af Rigshospitalets </P>  \r\n\r\n<P>Militærpsykiatriske Afdeling (se bilag 1), og heraf efterkasseres </P>  \r\n\r\n<P>ca. 200. </P>  \r\n\r\n<P>I en kommentar til Ritzau den 26. februar 1987 til disse tal for </P>  \r\n\r\n<P>indlæggelser af psykiske årsager siger lederen af Rigshospitalets </P>  \r\n\r\n<P>Militærpsykiatriske Afdeling, Gorm Odden Petersen, bl.a.: &#187;Skønt </P>  \r\n\r\n<P>2/3 må sendes hjem, er hovedparten ikke syge. Nogle bryder sammen, </P>  \r\n\r\n<P>når de indser, at de skal omgås våben og skal lære at slå ihjel, </P>  \r\n\r\n<P>men flertallet bliver slået ud af sociale problemer, de har slæbt </P>  \r\n\r\n<P>med sig ind i forsvaret. De har klaret sig dårligt i skolen, været </P>  \r\n\r\n<P>arbejdsløse i længere tid og melder sig frivilligt i håb om, at </P>  \r\n\r\n<P>forsvaret kan redde dem ud af deres sociale elendighed. Samtidig </P>  \r\n\r\n<P>har mange en forestilling om, at det hele er fest, farver og gode </P>  \r\n\r\n<P>kammerater. I virkeligheden er der tale om en krævende uddannelse </P>  \r\n\r\n<P>med fysiske og teoretiske krav, som mange har svært ved at </P>  \r\n\r\n<P>håndtere. Så mange unge får et ekstra og unødvendigt hug.&#171; </P>  \r\n\r\n<P>På denne baggrund foreslår lederen af Rigshospitalets </P>  \r\n\r\n<P>Militærpsykiatriske Afdeling, at der indføres en introduktionsuge </P>  \r\n\r\n<P>for nye værnepligtige, og at pædagogikken i militæret </P>  \r\n\r\n<P>moderniseres, bl.a. ved at gøre de første uger nemmere. </P>  \r\n\r\n<P>Forslagsstillerne er enige med militærpsykiateren, når denne </P>  \r\n\r\n<P>foreslår, at forsvarets pædagogik skal moderniseres, men en </P>  \r\n\r\n<P>afskaffelse af kadaverdisciplinen sker nok ikke blot ved at </P>  \r\n\r\n<P>indføre en introduktionsuge efterfulgt af nogle uger uden de </P>  \r\n\r\n<P>stroppeture, der fortsat indgår som et afgørende element i </P>  \r\n\r\n<P>forsvarets såkaldte pædagogik. </P>  \r\n\r\n<P>Forslagsstillerne mener heller ikke, det er tilstrækkeligt at indføre </P>  \r\n\r\n<P>en introduktionsuge, hvorunder de værnepligtige kan begære sig </P>  \r\n\r\n<P>overflyttet til civilt arbejde. Erfaringerne viser, at ønsket om </P>  \r\n\r\n<P>overflyttelse til civil værnepligt kommer i hele </P>  \r\n\r\n<P>værnepligtsforløbet med en bølge 6-8 uger efter indkaldelsen og en </P>  \r\n\r\n<P>ny efter 4-5 måneder. Forslagsstillerne foreslår derfor, at der </P>  \r\n\r\n<P>sker en tilbagevenden til den tilstand, der var gældende indtil </P>  \r\n\r\n<P>lov nr. 289 af 10. juni 1976, hvorefter en begrundet ansøgning om </P>  \r\n\r\n<P>overflyttelse til civilt arbejde også under aftjening af </P>  \r\n\r\n<P>værnepligt i forsvaret og civilforsvaret normalt, men ikke altid, </P>  \r\n\r\n<P>blev imødekommet. </P>  \r\n\r\n<P>Forslagsstillerne konstaterer, at den bestående praksis, som det også </P>  \r\n\r\n<P>blev dokumenteret i tv-udsendelsen den 11. november 1986 </P>  \r\n\r\n<P>udarbejdet af en forhenværende værnepligtig i forsvaret, Per Kaae, </P>  \r\n\r\n<P>og som det fremgår af ovenstående citat fra militærpsykiateren </P>  \r\n\r\n<P>Gorm Odden Petersen, medfører, at en værnepligtig, som af </P>  \r\n\r\n<P>samvittigheds- eller andre tungtvejende grunde ønsker at blive </P>  \r\n\r\n<P>hjemsendt, kun kan opnå dette gennem indlæggelse på </P>  \r\n\r\n<P>Militærpsykiatrisk Afdeling og med en psykiatrisk diagnose i </P>  \r\n\r\n<P>hånden som prisen for hjemsendelsen. En diagnose, der - til trods </P>  \r\n\r\n<P>for at hovedparten efter militærpsykiaterens opfattelse ikke er </P>  \r\n\r\n<P>syge - kan forfølge den pågældende i resten af hans tilværelse. </P>  \r\n\r\n<P>Forslagsstillerne gør opmærksom på, at nogle af problemerne med de </P>  \r\n\r\n<P>mange efterkassationer uden tvivl skyldes meget dårlige </P>  \r\n\r\n<P>arbejdsforhold i forsvaret, der ofte viser sig helt uden den </P>  \r\n\r\n<P>smidighed, der er kendetegnet i det civile liv. Et lille eksempel </P>  \r\n\r\n<P>viser problemerne. </P>  \r\n\r\n<P>En værnepligtig havde lige fået et barn, da moderen kort efter </P>  \r\n\r\n<P>fødslen blev alvorligt syg. Den værnepligtige bad sig fri for at </P>  \r\n\r\n<P>kunne passe mor og barn, men blev det nægtet. Han havde derfor </P>  \r\n\r\n<P>ikke andet valg, end at lade sig indskrive på Militærpsykiatrisk </P>  \r\n\r\n<P>Afdeling for ad denne vej at blive efterkasseret og hjemsendt. </P>  \r\n\r\n<P>Forslagsstillerne finder denne anvendelse af psykiatrien uheldig og </P>  \r\n\r\n<P>uacceptabel. Med dette forslag ønsker vi atter åbnet op for </P>  \r\n\r\n<P>muligheden for, at værnepligtige kan fortryde og begære sig </P>  \r\n\r\n<P>midlertidigt hjemsendt med henblik på at aftjene den resterende </P>  \r\n\r\n<P>del af tjenestetiden som militærnægtere. </P>  \r\n\r\n<P>BEMÆRKNINGER TIL LOVFORSLAGETS ENKELTE PARAGRAFFER </P>  \r\n\r\n<P>Til § 1 </P>  \r\n\r\n<P>Formålet med at lade sidste punktum i § 2, stk. 4, udgå er, at </P>  \r\n\r\n<P>indenrigsministeren herefter vil have mulighed for at behandle </P>  \r\n\r\n<P>ansøgninger om overflyttelse til militærnægtertjeneste også efter, </P>  \r\n\r\n<P>at den værnepligtige har påbegyndt aftjeningen af sin værnepligt </P>  \r\n\r\n<P>ved forsvaret eller civilforsvaret. Forslagsstillerne ønsker denne </P>  \r\n\r\n<P>mulighed administreret rimelig liberalt og er samtidig indforstået </P>  \r\n\r\n<P>med, at den værnepligtige midlertidigt hjemsendes for senere at </P>  \r\n\r\n<P>blive indkaldt til aftjening af den alternative tjeneste. </P>  \r\n\r\n<P>TIL § 2 </P>  \r\n\r\n<P>Lovændringen bør træde i kraft straks ved bekendtgørelsen i </P>  \r\n\r\n<P>Lovtidende. </P>  \r\n\r\n<P>Bilag 1 </P>  \r\n\r\n<P>Nogle spørgsmål fra Folketingets forsvarsudvalg til </P>  \r\n\r\n<P>forsvarsministeren samt dennes besvarelser heraf </P>  \r\n\r\n<P>(Forsvarsudvalget, Folketingsåret 1986-87, alm. del - bilag 94) </P>  \r\n\r\n<P>SPØRGSMÅL 14: </P>  \r\n\r\n<P>På baggrund af tv-udsendelsen &#187;Sådan set&#171; den 11. november 1986  \r\n\r\n</P>  \r\n\r\n<P>bedes det oplyst, om det er korrekt, at den eneste måde, en </P>  \r\n\r\n<P>indkaldt værnepligtig kan forlade forsvaret på, er gennem </P>  \r\n\r\n<P>indlæggelse på militærpsykiatrisk afdeling, hvilket angiveligt </P>  \r\n\r\n<P>skulle ske med ca. 300 værnepligtige om året. </P>  \r\n\r\n<P>SVAR: </P>  \r\n\r\n<P>Dette er ikke korrekt. </P>  \r\n\r\n<P>Langt størsteparten af forsvarets indkaldte værnepligtige gennemfører </P>  \r\n\r\n<P>den militære uddannelse. </P>  \r\n\r\n<P>En del af de værnepligtige hjemsendes dog før tiden på grund af </P>  \r\n\r\n<P>efterkassation. For mødehold 1981-1985 udgjorde de efterkasserede </P>  \r\n\r\n<P>således 6,5 pct.-7,5 pct. af de mødte værnepligtige, heraf ca. 2 </P>  \r\n\r\n<P>pct. af psykiske årsager. Øvrige årsager er i altovervejende grad </P>  \r\n\r\n<P>ryg- og benlidelser. </P>  \r\n\r\n<P>Rigshospitalets Militærpsykiatriske Afdeling undersøger årligt ca. </P>  \r\n\r\n<P>300 værnepligtige. Der hjemsendes knap 200 pr. år af psykiske </P>  \r\n\r\n<P>årsager. </P>  \r\n\r\n<P>SPØRGSMÅL 16: </P>  \r\n\r\n<P>Vil ministeren sikre, at de værnepligtige, som straks efter påbegyndt </P>  \r\n\r\n<P>aftjenelse af værnepligt fortryder, at de ikke har valgt at blive </P>  \r\n\r\n<P>militærnægtere, får mulighed for at forlade forsvaret uden derved </P>  \r\n\r\n<P>at skulle undergives psykiatrisk behandling, som kan forfølge de </P>  \r\n\r\n<P>pågældende for resten af livet? </P>  \r\n\r\n<P>Det bedes herunder oplyst, om ministeren f.eks. vil overveje at </P>  \r\n\r\n<P>gennemføre en måneds fortrydelsesfrist for værnepligtige i </P>  \r\n\r\n<P>forsvaret, og om ministeren vil sikre, at folk, der af </P>  \r\n\r\n<P>samvittighedsårsager kommer til den erkendelse, at aftjenelse af </P>  \r\n\r\n<P>den militære værnepligt er i modstrid med deres samvittighed, </P>  \r\n\r\n<P>efter at de har lært vilkårene at kende, kan anmode om at blive </P>  \r\n\r\n<P>overført til militærnægtertjeneste? </P>  \r\n\r\n<P>SVAR: </P>  \r\n\r\n<P>De værnepligtiges adgang til efter mødet at begære sig overført til </P>  \r\n\r\n<P>civilt arbejde blev afskaffet som led i regeringens beslutning af </P>  \r\n\r\n<P>20. marts 1975 om regulering af værnepligtsmassen. Baggrunden </P>  \r\n\r\n<P>herfor var, at en sådan afgang under uddannelsen ikke alene </P>  \r\n\r\n<P>betyder, at den pågældende militære enhed mangler værnepligtige, </P>  \r\n\r\n<P>men ofte tillige, at hele enhedens uddannelsesprogram slås i </P>  \r\n\r\n<P>stykker. Dette medfører spild af uddannelse såvel for den enkelte </P>  \r\n\r\n<P>værnepligtige, som ikke fuldfører sin uddannelse, som for den </P>  \r\n\r\n<P>enhed, han forlader. Disse begrundelser er stadig gældende. </P>  \r\n\r\n<P>I overensstemmelse med regeringsbeslutningen blev loven om </P>  \r\n\r\n<P>værnepligtiges opfyldelse ved civilt arbejde ændret ved lov nr. </P>  \r\n\r\n<P>289 af 10. juni 1976, således at ansøgning om overførelse til </P>  \r\n\r\n<P>civilt arbejde skal være indsendt inden 4 uger efter </P>  \r\n\r\n<P>indkaldelsesordrens modtagelse, jf. § 2, stk. 1, i </P>  \r\n\r\n<P>Indenrigsministeriets lovbekendtgørelse nr. 427 af 30. september </P>  \r\n\r\n<P>1980. </P>  \r\n\r\n<P>Ifølge samme lovs § 2, stk. 4, kan indenrigsministeren, når særlige </P>  \r\n\r\n<P>omstændigheder taler herfor, behandle en ansøgning, uanset at </P>  \r\n\r\n<P>fristen ikke er overholdt, eller uanset at ansøgeren allerede een </P>  \r\n\r\n<P>gang har været overført til civilt arbejde. En ansøgning skal dog </P>  \r\n\r\n<P>altid afvises, når den er indsendt, mens den værnepligtige er til </P>  \r\n\r\n<P>tjeneste. </P>  \r\n\r\n<P>De orienteringer, der gives de værnepligtige om mulighederne for at </P>  \r\n\r\n<P>gøre værnepligtstjeneste ved civilt arbejde, såfremt militær </P>  \r\n\r\n<P>tjeneste af enhver art er uforenelig med deres samvittighed, </P>  \r\n\r\n<P>findes fuldt dækkende som baggrund for en samvittighedsmæssig </P>  \r\n\r\n<P>overvejelse og stillingtagen før mødet. </P>  \r\n\r\n<P>Bilag 2 </P>  \r\n\r\n<P>I dette bilag er optrykt den gældende formulering af den paragraf, </P>  \r\n\r\n<P>der berøres af lovforslaget </P>  \r\n\r\n<P>§ 2. Ansøgning om overførelse til civilt arbejde indsendes til </P>  \r\n\r\n<P>indenrigsministeren ledsaget af fornødne oplysninger og </P>  \r\n\r\n<P>dokumentation. Ansøgningen skal være indsendt inden 4 uger efter </P>  \r\n\r\n<P>indkaldelsesordrens modtagelse. </P>  \r\n\r\n<P>Stk. 2. De værnepligtige skal i forbindelse med indkaldelsesordren </P>  \r\n\r\n<P>vejledes om adgangen til at blive overført til civilt arbejde og </P>  \r\n\r\n<P>om reglerne i stk. 1. </P>  \r\n\r\n<P>Stk. 3. En værnepligtig kan kun een gang blive overført til civilt </P>  \r\n\r\n<P>arbejde. </P>  \r\n\r\n<P>Stk. 4. Indenrigsministeren kan, når særlige omstændigheder taler </P>  \r\n\r\n<P>herfor, behandle en ansøgning, uanset at fristen i stk. 1 ikke er </P>  \r\n\r\n<P>overholdt, eller uanset at ansøgeren allerede een gang har været </P>  \r\n\r\n<P>overført til civilt arbejde. En ansøgning skal dog altid afvises, </P>  \r\n\r\n<P>når den er indsendt, medens den værnepligtige er til tjeneste. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00229"
        },
        {
            "displayName": "Entydig dokumentidentifikation",
            "displayValue": "CL005574"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "229"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}