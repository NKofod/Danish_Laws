{
    "id": 114911,
    "title": "Godkendelse af 3 beroligende injektioner i løbet af 9 dage",
    "documentTypeId": "240",
    "isSagsforlobPeriodValid": true,
    "shortName": "KEN nr 10439 af 28/04/2006",
    "documentHtml": "<div class=\"bjelke\">Den fulde tekst</div><p class=\"Titel2\">Godkendelse af 3 beroligende injektioner i løbet af 9 dage</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 44-årig kvinde, der mange gange havde været indlagt i psykiatrisk afdeling under diagnosen bipolær affektiv sindslidelse, herunder stemningssvingninger i form af depressioner og manier, blev aktuelt indlagt på grund af symptomer på mani, og samme dag bæltefikseret på grund af farlighed, idet hun var vred og truende overfor personalet og ikke kunne korrigeres. I den følgende periode indtraf en forværring af patientens tilstand, og hun tog kun sin medicin sporadisk. En dag blev hun tiltagende urolig, grædende og vred og slog ud efter personalet. Hun ville ikke have beroligende medicin, hvorfor hun med tvang fik Cisordinol Acutard som injektion, samt medicin mod bivirkninger. Dagen efter var patienten stadig svært forpint og manisk med psykotiske symptomer, samt somatiske komplikationer til tilstanden, hvorfor det blev besluttet at genoptage en tidligere påbegyndt ECT-behandling på vital indikation. Da patienten fortsat var meget hurtigt kørende og psykotisk blev der igen givet beroligende medicin med tvang. 4 dage senere var patienten fortsat psykotisk og latent aggressiv og indimellem højt råbende. Yderligere 3 dage senere sov hun ikke om natten, og hun var vredladen og udskældende samt hurtigt talende, og der blev igen givet beroligende medicin med tvang.</div>\r\n        </p>\r\n      </div>\r\n      <p class=\"Tekst\">Det lokale nævn godkendte alle 3 beroligende injektioner med tvang.</p>\r\n      <p class=\"Tekst\">Sundhedsvæsenets Patientklagenævn godkendte ligeledes alle 3 beroligende injektioner med tvang. Vedrørende den første injektion lagde nævnet vægt på, at patienten ifølge journalen var tiltagende urolig, vredladen, højtråbende og havde slået ud efter personalet, og at man forinden havde forsøgt at begrænse og korrigere hendes adfærd, samt havde forsøgt at tale hende til ro og havde tilbudt beroligende medicin til frivillig indtagelse. Vedrørende den næste injektion lagde nævnet vægt på, at patienten ifølge journalen var voldsomt truende, opkørt, rastløs, hurtigt kørende og psykotisk. Vedrørende den sidste injektion lagde nævnet vægt på, at patienten ifølge journalen var opkørt, vredladen, udskældende samt hurtigt talende, samt at hendes somatiske tilstand endvidere var svært påvirket i form af ankelødemer og åndedrætsbesvær.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2008"
        },
        {
            "displayName": "Accession",
            "displayValue": "W20061043925"
        },
        {
            "displayName": "Entydig dokumentidentifikation",
            "displayValue": "BK000069"
        },
        {
            "displayName": "Dato for indlæggelse",
            "displayValue": "12/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10439"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "28/04/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "J. nr. 0339706"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}