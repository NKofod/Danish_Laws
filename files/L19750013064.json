{
    "id": 50387,
    "title": "Bekendtgørelse af overenskomst af 11. april 1975 mellem Kongeriget Danmarks regering og Den Ungarske Folkerepubliks regering om international vejtransport. ",
    "documentTypeId": "220",
    "isSagsforlobPeriodValid": false,
    "shortName": "BKI nr 130 af 30/10/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 11. april 1975  \r\n\r\n mellem Kongeriget Danmarks regering og Den Ungarske Folkerepubliks regering  \r\n\r\n om international vejtransport. </H1>  \r\n\r\n<P></P>  \r\n\r\n<BR>  \r\n\r\n<P>Den 11. april 1975 undertegnedes i København følgende overenskomst mellem  \r\n\r\n ministeriet for offentlige arbejder i Kongeriget Danmark og ministeriet for  \r\n\r\n transport og postvæsen i Den Ungarske Folkerepublik om international  \r\n\r\n vejtransport: </P>  \r\n\r\n<P> <B>OVERENSKOMST</B>  </P>  \r\n\r\n<P> <B>mellem Kongeriget Danmarks regering og Den Ungarske Folkerepubliks  \r\n\r\n regering om international vejtransport.</B>  </P>  \r\n\r\n<P>Kongeriget Danmarks regering og den Ungarske Folkerepubliks regering, som  \r\n\r\n ønsker at fremme passager og godsbefordringen med motorkøretøjer til og fra  \r\n\r\n samt igennem de to lande, er blevet enige om følgende: </P>  \r\n\r\n<P> <B>I. PASSAGERBEFORDRING</B>  </P>  \r\n\r\n<P>Artikel 1 </P>  \r\n\r\n<P>Al erhvervsmæssig passagerbefordring med motorkøretøjer, der har mere end  \r\n\r\n otte sæder udover førerens, mellem. til og fra samt igennem de to lande er  \r\n\r\n undergivet reglerne om tilladelse, bortset fra de i artikel 5 angivne  \r\n\r\n transporter. </P>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Regelmæssig kørsel mellem de to lande eller gennem  \r\n\r\n deres territorier skal godkendes af de kontraherende parters kompetente  \r\n\r\n myndigheder i fællesskab. </P>  \r\n\r\n<P>Hver af de kompetente myndigheder udsteder tilladelsen for den del af  \r\n\r\n kørslen, som udføres på dens område. </P>  \r\n\r\n<P CLASS=PUNKT> <B>3.</B> De kompetente myndigheder fastsætter i fællesskab  \r\n\r\n vilkårene for udstedelse af tilladelserne, herunder tilladelsens varighed,  \r\n\r\n transporternes hyppighed, fartplanen og de takster, der skal bringes i  \r\n\r\n anvendelse. </P>  \r\n\r\n<P>Artikel 3 </P>  \r\n\r\n<P CLASS=PUNKT> <B>1.</B> Ansøgning om tilladelse skal indgives til den  \r\n\r\n kompetente myndighed i køretøjets registreringsland. Dersom ansøgningen kan  \r\n\r\n imødekommes, oversendes den af denne myndighed til den anden kontraherende  \r\n\r\n parts kompetente myndighed. </P>  \r\n\r\n<P>2.Ansøgningen skal bilægges dokumenter indeholdende de nødvendige  \r\n\r\n enkeltheder (forslag til fartplan, takster og rute, den periode af året, i  \r\n\r\n hvilken kørslen skal udføres, samt den dato kørslen agtes påbegyndt). Den  \r\n\r\n kompetente myndighed kan kræve sådanne yderligere oplysninger vedlagt som den  \r\n\r\n finder nødvendige. </P>  \r\n\r\n<P>Artikel 4 </P>  \r\n\r\n<P>Ansøgninger vedrørende sådan ikke-regelmæssig kørsel, som kræver  \r\n\r\n tilladelse, skal indgives til den kompetente myndighed i den stat, hvor det  \r\n\r\n køretøj, der agtes benyttet til transporten. er registreret. Såfremt  \r\n\r\n ansøgningen ikke giver anledning til indvendinger, oversendes den af den  \r\n\r\n kompetente myndighed til den anden kontraherende parts kompetente myndighed.  \r\n\r\n</P>  \r\n\r\n<P>Artikel 5 </P>  \r\n\r\n<P>Lejlighedsvis befordring af turister kræver ikke tilladelse. Sådan  \r\n\r\n lejlighedsvis befordring finder sted, når de samme personer befordres med det  \r\n\r\n samme køretøj enten </P>  \r\n\r\n<UL CLASS=PLAIN-LIST>  \r\n\r\n<LI>a) på en rundtur med udgangs- og endepunkt i det land, hvor køretøjet er  \r\n\r\n registreret, eller </LI>  \r\n\r\n<LI>b) på en tur med udgangspunkt i det land, hvor køretøjet er registreret  \r\n\r\n og endepunkt inden for den anden kontraherende parts område under  \r\n\r\n forudsætning af, at vognen - medmindre særlig tilladelse foreligger - vender  \r\n\r\n tom tilbage til registreringslandet. </LI>  \r\n\r\n</UL>  \r\n\r\n<P> <B>II. GODSKØRSEL</B>  </P>  \r\n\r\n<P>Artikel 6 </P>  \r\n\r\n<P>Al godskørsel for fremmed og egen regning til og fra de to lande samt i  \r\n\r\n transit gennem deres områder er bortset fra de i artikel 7 nævnte tilfælde  \r\n\r\n undergivet reglerne om tilladelse. </P>  \r\n\r\n<P>Artikel 7 </P>  \r\n\r\n<P>Der kræves ikke tilladelse til kørsel med: </P>  \r\n\r\n<UL CLASS=PLAIN-LIST>  \r\n\r\n<LI>a) varer og udstyr bestemt for messer og udstillinger; </LI>  \r\n\r\n<LI>b) teaterdekorationer og -rekvisitter; </LI>  \r\n\r\n<LI>c) musikinstrumenter og udstyr bestemt til lyd-, fjernsyns- eller  \r\n\r\n filmsoptagelser; </LI>  \r\n\r\n<LI>d) væddeløbsheste, -automobiler samt andet tilbehør til brug ved  \r\n\r\n sportsarrangementer; </LI>  \r\n\r\n<LI>e) beskadigede køretøjer; </LI>  \r\n\r\n<LI>f) flyttegods; </LI>  \r\n\r\n<LI>g) lig. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> Der udstedes en særskilt tilladelse for hver tur og  \r\n\r\n for hvert køretøj (kombination af køretøjer). Samme tilladelse gælder også  \r\n\r\n for tilbageturen. </P>  \r\n\r\n<P CLASS=PUNKT> <B>2.</B> Tilladelsen må kun benyttes af den transportudøver,  \r\n\r\n som den er udstedt til, og kan ikke overdrages. </P>  \r\n\r\n<P>Artikel 9 </P>  \r\n\r\n<P CLASS=PUNKT> <B>1.</B> Tilladelserne udleveres af den kompetente myndighed  \r\n\r\n i det land, hvor køretøjet er registreret, på vegne af den anden  \r\n\r\n kontraherende parts kompetente myndighed inden for de kvoter, som hvert år  \r\n\r\n fastsættes af de kompetente myndigheder i fællesskab. </P>  \r\n\r\n<P CLASS=PUNKT> <B>2.</B> De kompetente myndigheder forsyner hinanden med et  \r\n\r\n tilstrækkeligt antal tilladelser til transporter i henhold til denne  \r\n\r\n overenskomst. </P>  \r\n\r\n<P CLASS=PUNKT> <B>3.</B> De kompetente myndigheder bestemmer i fællesskab  \r\n\r\n tilladelsens udformning. </P>  \r\n\r\n<P> <B>III. ANDRE BESTEMMELSER</B>  </P>  \r\n\r\n<P>Artikel 10 </P>  \r\n\r\n<P>En transportudøver med bopæl inden for en af de kontraherende parters  \r\n\r\n område må ikke udføre passager- eller godskørsel mellem to punkter inden for  \r\n\r\n den anden kontraherende parts område. Ej heller må han udføre sådan kørsel  \r\n\r\n mellem den anden kontraherende parts territorium og et tredieland, medmindre  \r\n\r\n særlig tilladelse hertil er udstedt af denne kontraherende parts kompetente  \r\n\r\n myndighed. </P>  \r\n\r\n<P>Artikel 11 </P>  \r\n\r\n<P>De i kapitel I og II omhandlede tilladelser skal forefindes i køretøjet på  \r\n\r\n hver tur i den anden kontraherende stat og på forlangende forevises de  \r\n\r\n kompetente kontrolmyndigheder. </P>  \r\n\r\n<P>Artikel 12 </P>  \r\n\r\n<P>Når det benyttede køretøjs vægt og/eller dimensioner overstiger den  \r\n\r\n maksimale vægt og/eller de maksimale dimensioner, der er tilladt på den  \r\n\r\n kontraherende parts område, hvor transporten udføres, skal der indhentes en  \r\n\r\n særlig tilladelse fra denne kontraherende parts kompetente myndighed. </P>  \r\n\r\n<P>Artikel 13 </P>  \r\n\r\n<P>De kontraherende parters transportudøvere er forpligtet til at overholde  \r\n\r\n de trafikale forskrifter samt andre lovregler i den stat, på hvis område  \r\n\r\n køretøjet befinder sig. </P>  \r\n\r\n<P>Artikel 14 </P>  \r\n\r\n<P>Alle motorkøretøjer med mere end otte sæder foruden førerens, som er  \r\n\r\n registreret på enten Kongeriget Danmarks eller Den Ungarske Folkerepubliks  \r\n\r\n territorium og som midlertidigt indføres på det andet lands område med  \r\n\r\n henblik på international passagertransport, er gensidigt fritaget for  \r\n\r\n skatter, tillægs-skatter, told og afgifter, som svares af udførelsen af den  \r\n\r\n pågældende transport, eller som er pålagt såvel besiddelsen eller benyttelse  \r\n\r\n af et motorkøretøj som udstedelsen af transporttilladelser på dette lands  \r\n\r\n område. </P>  \r\n\r\n<P>Artikel 15 </P>  \r\n\r\n<P>Motorkøretøjer og deres påhængsvogne af enhver slags, som er registreret  \r\n\r\n enten på Kongeriget Danmarks eller Den Ungarske Folkerepubliks territorium,  \r\n\r\n og som midlertidigt indføres på det andet lands område med henblik på  \r\n\r\n international godstransport, er inden for de i henhold til denne  \r\n\r\n overenskomsts artikel 9 fastsatte kvoter fritaget for skatter,  \r\n\r\n tillægs-skatter, told og afgifter, som svares af udførelsen af den pågældende  \r\n\r\n transport eller pålagt såvel besiddelsen eller benyttelsen af et motorkøretøj  \r\n\r\n som udstedelsen af transporttilladelser på dette lands område. </P>  \r\n\r\n<P>Artikel 16 </P>  \r\n\r\n<P>De under artikel 14 og 15 i denne overenskomst nævnte afgiftsfritagelser  \r\n\r\n gælder ikke for specielle vejafgifter, told- og omsætningsafgifter på  \r\n\r\n motorkøretøjernes brændstofforbrug, bortset fra det brændstof, der ved  \r\n\r\n ankomsten indeholdes i køretøjernes normale brændstofbeholdere, og ej heller  \r\n\r\n for afgifter for den i artikel 12 nævnte specielle tilladelse. </P>  \r\n\r\n<P>Artikel 17 </P>  \r\n\r\n<P CLASS=PUNKT> <B>1.</B> Hvis en transportudøver fra en af de kontraherende  \r\n\r\n parter overtræder nogen af denne overenskomsts bestemmelser på den anden  \r\n\r\n kontraherende parts område, kan denne kontraherende parts kompetente  \r\n\r\n myndighed - uden at nogen af de på dette område gældende lovmæssige  \r\n\r\n sanktioner derved præjudiceres - underrette den anden kontraherende part om  \r\n\r\n omstændighederne. </P>  \r\n\r\n<P CLASS=PUNKT> <B>2.</B> I tilfælde af en overtrædelse som nævnt i denne  \r\n\r\n artikels stk. 1 kan den kompetente myndighed hos den kontraherende part, på  \r\n\r\n hvis område overtrædelsen er sket, anmode den anden kontraherende parts  \r\n\r\n kompetente myndighed om: </P>  \r\n\r\n<UL CLASS=PLAIN-LIST>  \r\n\r\n<LI>a) at udstede en advarsel til den pågældende transportudøver med  \r\n\r\n meddelelse om, at enhver senere overtrædelse kan føre til nægtelse af  \r\n\r\n tilladelser med hensyn til køretøjer, ejet eller benyttet af vedkommende  \r\n\r\n transportudøver fra det område, hvor overtrædelsen fandt sted for et sådant  \r\n\r\n tidsrum som måtte blive fastsat, eller </LI>  \r\n\r\n<LI>b) at meddele transportudøveren en sådan nægtelse. </LI>  \r\n\r\n</UL>  \r\n\r\n<P CLASS=PUNKT> <B>3.</B> Den kompetente myndighed, der modtager en sådan  \r\n\r\n anmodning, skal efterkomme den så hurtigt, som det er praktisk muligt, og  \r\n\r\n underrette den anden kompetente myndighed om de trufne forholdsregler. </P>  \r\n\r\n<P>Artikel 18 </P>  \r\n\r\n<P CLASS=PUNKT> <B>1.</B> De kontraherende parters kompetente myndigheder  \r\n\r\n skal holde sig i stadig og direkte kontakt med hinanden med hensyn til  \r\n\r\n ethvert i forbindelse med anvendelsen af denne overenskomst opstående  \r\n\r\n spørgsmål. </P>  \r\n\r\n<P CLASS=PUNKT> <B>2.</B> Hver kontraherende part skal oplyse den anden  \r\n\r\n kontraherende part om, hvilke myndigheder, der er kompetente til at behandle  \r\n\r\n spørgsmål i forbindelse med anvendelsen af denne overenskomst. </P>  \r\n\r\n<P CLASS=PUNKT> <B>3.</B> Repræsentanter for de kompetente myndigheder kan,  \r\n\r\n når det er påkrævet, mødes i en blandet kommission med det formål at  \r\n\r\n fastsætte kvoter i henhold til artikel 9, regulere transportaktiviteter og  \r\n\r\n løse de problemer, der måtte opstå i forbindelse med gennemførelsen af denne  \r\n\r\n overenskomst. </P>  \r\n\r\n<P>Artikel 19 </P>  \r\n\r\n<P CLASS=PUNKT> <B>1.</B> Denne overenskomst træder i kraft tredive dage  \r\n\r\n efter, at de kontraherende parter har meddelt hinanden, at de nødvendige  \r\n\r\n forfatningsmæssige formaliteter er opfyldt. </P>  \r\n\r\n<UL CLASS=PLAIN-LIST>  \r\n\r\n<LI>2) Overenskomsten forbliver i kraft i to år fra datoen for dens  \r\n\r\n ikrafttræden, og dens gyldighed skal derefter stiltiende forlænges fra år til  \r\n\r\n år, medmindre den opsiges af en af de kontraherende parter tre måneder før  \r\n\r\n udløbet af et kalenderår. </LI>  \r\n\r\n</UL>  \r\n\r\n<P>Udfærdiget i København den 11. april 1975 i to eksemplarer på engelsk,  \r\n\r\n begge med samme gyldighed. </P>  \r\n\r\n<P>For Kongeriget Danmarks </P>  \r\n\r\n<P>regering: </P>  \r\n\r\n<P> <B>K. Junge Pedersen.</B>  </P>  \r\n\r\n<P>For Den Ungarske Folkerepubliks </P>  \r\n\r\n<P>regering: </P>  \r\n\r\n<P> <B>D. Kuzsel.</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 30. oktober 1975. </I> </P>  \r\n\r\n<P CLASS=UNDERSKREVET-AF ALIGN=CENTER>Niels Matthiasen. </P>  \r\n\r\n<P>/K. Junge Pedersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/1976"
        },
        {
            "displayName": "Accession",
            "displayValue": "L19750013064"
        },
        {
            "displayName": "Entydig dokumentidentifikation",
            "displayValue": "CM009209"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "30/10/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Direktoratet for vejtransport"
        },
        {
            "displayName": "Ressortministeriets journalnummer",
            "displayValue": "Min.f.OFF.ARB.j.nr.M.int.1-6-U-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}