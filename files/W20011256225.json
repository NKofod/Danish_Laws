{
    "id": 15351,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 12562 af 21/09/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Advokat- og revisorudgifter afholdt ved tilf&oslash;rsel af aktiver efter  \r\n\r\n fusionsskattelovens § 15 c blev godkendt fradraget efter ligningslovens § 8  \r\n\r\n J, stk. 1.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Omstrukturering, advokat- og revisorudgifter</P>  \r\n\r\n<P>A ApS klager over, at den stedlige skattemyndighed ikke har godkendt  \r\n\r\n fradrag for advokat- og revisorudgifter ved omstrukturering. </P>  \r\n\r\n<P>Det fremg&aring;r af sagens oplysninger, at B ApS tidligere har  \r\n\r\n v&aelig;ret opdelt i en afdeling med malervirksomhed og en afdeling med  \r\n\r\n fris&oslash;rvirksomhed. Den 1. oktober 1998 blev virksomhederne i B ApS  \r\n\r\n udskilt til de to datterselskaber A ApS og C ApS efter fusionsskattelovens §  \r\n\r\n 15c om tilf&oslash;rsel af aktiver. </P>  \r\n\r\n<P>Det klagende selskabs repr&aelig;sentant har oplyst, at udskillelsen skete  \r\n\r\n som led i forberedelsen af et generationsskifte, idet eneanpartshaverens  \r\n\r\n s&oslash;n er ansat i A ApS, og datteren er ansat i C ApS. </P>  \r\n\r\n<P>A ApS driver malervirksomhed. Selskabet har regnskabs&aring;r fra 1.  \r\n\r\n oktober til 30. september. Selskabet er sambeskattet med B ApS og C ApS. </P>  \r\n\r\n<P>Selskabet har ved opg&oslash;relsen af den skattepligtige indkomst for  \r\n\r\n indkomst&aring;ret 1999 fratrukket en advokatudgift p&aring; 11.000 kr. og en  \r\n\r\n revisorudgift p&aring; 6.000 kr., som blev afholdt i forbindelse med  \r\n\r\n omstruktureringen. </P>  \r\n\r\n<P>If&oslash;lge fremlagt faktura af 6. april 1999 fra et revisionsfirma  \r\n\r\n p&aring; 8.500 kr. er der tale om \"honorar for assistance i forbindelse med  \r\n\r\n generationsskifte herunder opl&aelig;g, udarbejdelse af  \r\n\r\n vurderingsberetninger, &aring;bningsbalancer, anmodning om tilladelse hos  \r\n\r\n Told &amp; Skat, anmodning om nye SE numre, samt m&oslash;der og kontakt med  \r\n\r\n D.\"</P>  \r\n\r\n<P>If&oslash;lge fremlagt faktura af 24. juni 1999 fra et advokatfirma  \r\n\r\n p&aring; 11.000 kr. er der tale om honorar for \"bistand i forbindelse med  \r\n\r\n tilf&oslash;rsel af aktiver i henhold til fusionsskatteloven, herunder to  \r\n\r\n m&oslash;der med revisor, stiftelse af selskab, herunder udarbejdelse af  \r\n\r\n vedt&aelig;gter og anmeldelse m.v. til Erhvervs- og Selskabsstyrelsen samt  \r\n\r\n korrespondance med Told- og Skattestyrelsen vedr. sagen. For  \r\n\r\n udf&aelig;rdigelse af udkast til kunde- og medarbejderskrivelser samt  \r\n\r\n forhandling vedr. lejekontrakt.\"</P>  \r\n\r\n<P>Den kommunale skattemyndighed har fundet, at 13.250 kr. af de omhandlede  \r\n\r\n advokat- og revisorudgifter ikke kan godkendes fratrukket ved  \r\n\r\n indkomstopg&oslash;relsen for 1999, og at bel&oslash;bet i stedet m&aring;  \r\n\r\n anses som et till&aelig;g til driftsmiddelsaldi og till&aelig;g til  \r\n\r\n anparternes anskaffelsessum.</P>  \r\n\r\n<P>Man har herved bl.a. henset til, at hovedparten af de omhandlede advokat-  \r\n\r\n og revisorudgifter m&aring; anses at vedr&oslash;re udskillelsen af  \r\n\r\n selskabet. Sk&oslash;nsm&aelig;ssigt 25 % af udgiften godkendes fradraget som  \r\n\r\n driftsudgift, mens det resterende bel&oslash;b p&aring; 13.250 kr. m&aring;  \r\n\r\n till&aelig;gges afskrivningsgrundlaget/anparternes anskaffelsessum.  \r\n\r\n Udgifterne kan ikke godkendes fradraget efter ligningslovens § 8 J, idet der  \r\n\r\n ikke kan anses at v&aelig;re tale om etablering eller udvidelse af en  \r\n\r\n best&aring;ende erhvervsvirksomhed. </P>  \r\n\r\n<P>Selskabets repr&aelig;sentant har over for Landsskatteretten nedlagt  \r\n\r\n p&aring;stand om, at advokat- og revisorudgiften p&aring; i alt 17.000 kr.  \r\n\r\n godkendes fradraget fuldt ud ved indkomstopg&oslash;relsen for 1999.</P>  \r\n\r\n<P>Til st&oslash;tte herfor er det bl.a. anf&oslash;rt, at udgifter til  \r\n\r\n advokat- og revisorbistand, som er afholdt i forbindelse med etablering af en  \r\n\r\n erhvervsvirksomhed eller udvidelse af en best&aring;ende erhvervsvirksomhed  \r\n\r\n kan fradrages ved opg&oslash;relsen af den skattepligtige indkomst i henhold  \r\n\r\n til ligningslovens § 8 J, stk. 1. Det fremg&aring;r af cirkul&aelig;re nr. 72  \r\n\r\n af 17/4 1996 til ligningsloven, pkt. 14.10, at fradragsret efter  \r\n\r\n ligningslovens § 8 J foruds&aelig;tter, at afholdelsen af udgifterne sker i  \r\n\r\n forbindelse med etablering af en erhvervsvirksomhed eller udvidelse af en  \r\n\r\n best&aring;ende erhvervsvirksomhed. Det fremg&aring;r endvidere, at  \r\n\r\n begreberne etablering og udvidelse skal fortolkes bredt, og at bestemmelsen  \r\n\r\n hjemler fradrag for advokat- og revisorudgifter, som afholdes i forbindelse  \r\n\r\n med omstrukturering af virksomheden f. eks. omdannelse, fusion, spaltning  \r\n\r\n eller tilf&oslash;rsel af aktiver. </P>  \r\n\r\n<P>I den foreliggende sag er de omhandlede udgifter afholdt som led i  \r\n\r\n omstrukturering af virksomheden, s&aring;ledes at den erhvervsm&aelig;ssig  \r\n\r\n aktivitet blev udskilt i to datterselskaber. De omhandlede udgifter er  \r\n\r\n afholdt af driftsselskaberne, hvor aktiviteten ud&oslash;ves i form af  \r\n\r\n malervirksomhed og fris&oslash;rvirksomhed. Der er ikke tale om passiv  \r\n\r\n investering. </P>  \r\n\r\n<P>Der henvises til Landsskatterettens kendelse af 10. november 2000, TfS  \r\n\r\n 2001.92, hvor der ikke var fradragsret for stiftelsesomkostninger.  \r\n\r\n Landsskatteretten bem&aelig;rkede, at \"erhvervsm&aelig;ssig virksomhed i  \r\n\r\n ligningslovens § 8 J hverken ud fra bestemmelsens ordlyd eller forarbejder  \r\n\r\n kan antages at omfatte et holdingselskabs besiddelse af aktier i et  \r\n\r\n datterselskab\". Med denne bem&aelig;rkning, kan det mods&aelig;tningsvis  \r\n\r\n antages, at n&aring;r der ikke er tale om et holdingselskab, men i stedet et  \r\n\r\n driftsselskab med en erhvervsm&aelig;ssig aktivitet, s&aring; er der  \r\n\r\n fradragsret. </P>  \r\n\r\n<P> Der henvises endvidere til TfS 2000.93, hvor Landsskatteretten  \r\n\r\n bem&aelig;rkede, \"at det efter ordlyden af b&aring;de ligningslovens § 8 J og  \r\n\r\n ligningslovens § 8 I er en betingelse for fradrag for udgifter, at disse er  \r\n\r\n afholdt i forbindelse med etablering af en erhvervsvirksomhed eller udvidelse  \r\n\r\n af en best&aring;ende erhvervsvirksomhed, og retten finder ikke, at  \r\n\r\n erhvervelse af aktier kan anses for en udvidelse af det klagende selskabs  \r\n\r\n hidtidige erhvervsvirksomhed.\"</P>  \r\n\r\n<P>I begge Landsskatteretskendelser l&aelig;gges der s&aring;ledes v&aelig;gt  \r\n\r\n p&aring;, at der er tale om passiv virksomhed, hvorfor der ikke er  \r\n\r\n fradragsret. De omhandlede udgifter kan ikke anses for till&aelig;g til en  \r\n\r\n k&oslash;besum i en i &oslash;vrigt skattefri omstrukturering. Udgifterne er  \r\n\r\n udelukkende afholdt og forekommet som led i selve omstruktureringen. I  \r\n\r\n forbindelse med omstruktureringen anskaffes der ingen nye aktiver, men der er  \r\n\r\n kun tale om en overdragelse af eksisterende aktiver. </P>  \r\n\r\n<P>Landsskatteretten skal udtale:</P>  \r\n\r\n<P>Landsskatteretten bem&aelig;rker, at det klagende selskab blev stiftet ved  \r\n\r\n tilf&oslash;rsel af aktiver efter fusionsskattelovens § 15 c, s&aring;ledes  \r\n\r\n at alle aktiver og passiver i B ApS´s malervirksomhed blev tilf&oslash;rt det  \r\n\r\n klagende selskab mod tildeling af anparter. </P>  \r\n\r\n<P>If&oslash;lge ligningslovens § 8 J, stk. 1, er der fradrag for udgifter  \r\n\r\n til advokat og revisor, der er afholdt i forbindelse med etablering af en  \r\n\r\n erhvervsvirksomhed eller udvidelse af en best&aring;ende erhvervsvirksomhed.  \r\n\r\n If&oslash;lge ligningslovens § 8 J, stk. 3, kan udgifter, der m&aring; anses  \r\n\r\n for till&aelig;g til en k&oslash;besum eller fradrag i en salgssum for et  \r\n\r\n aktiv, ikke fradrages efter stk. 1.</P>  \r\n\r\n<P>Det fremg&aring;r af cirkul&aelig;re nr. 72 af 17/4 1996 til ligningsloven  \r\n\r\n pkt. 14.10, at fradragsret efter ligningslovens § 8 J foruds&aelig;tter, at  \r\n\r\n afholdelsen af udgifterne sker i forbindelse med etablering af en  \r\n\r\n erhvervsvirksomhed eller udvidelse af best&aring;ende erhvervsvirksomhed.  \r\n\r\n Endvidere fremg&aring;r det, at bestemmelsen efter Skatteministeriets  \r\n\r\n opfattelse hjemler fradrag for advokat- og revisorudgifter, der afholdes i  \r\n\r\n forbindelse med en omstrukturering af virksomheden, f.eks. ved omdannelse,  \r\n\r\n fusion, spaltning eller tilf&oslash;rsel af aktiver, uanset om dette sker  \r\n\r\n skattefrit efter de s&aelig;rlige regler herom i virksomhedsomdannelsesloven  \r\n\r\n og fusionsskatteloven.</P>  \r\n\r\n<P>Landsskatteretten finder herefter, at de omhandlede advokat- og  \r\n\r\n revisorudgifter p&aring; i alt 17.000 kr., som afholdes ved tilf&oslash;rslen  \r\n\r\n af aktiver efter fusionsskattelovens § 15c og herved ved stiftelsen af det  \r\n\r\n klagende selskab, m&aring; godkendes fradraget efter ligningslovens § 8 J,  \r\n\r\n stk. 1, jf. bestemmelsens ordlyd samt det i cirkul&aelig;re nr. 72 af 17/4  \r\n\r\n 1996 anf&oslash;rte.</P>  \r\n\r\n<P>Den p&aring;klagede ans&aelig;ttelse neds&aelig;ttes derfor til 0 i  \r\n\r\n overensstemmelse med den af selskabets repr&aelig;sentant nedlagte  \r\n\r\n p&aring;stand. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/2002"
        },
        {
            "displayName": "Accession",
            "displayValue": "W20011256225"
        },
        {
            "displayName": "Entydig dokumentidentifikation",
            "displayValue": "AN002850"
        },
        {
            "displayName": "Dato for indlæggelse",
            "displayValue": "22/02/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "12562"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "21/09/2001"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landsskatteretten J. nr. 2-2-1824-0223"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}