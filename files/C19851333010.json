{
    "id": 79341,
    "title": "Cirkulæreskrivelse om udbening af fjerdinger fra interventionslager til forarbejdning - kontrol hermed ",
    "documentTypeId": "210",
    "isSagsforlobPeriodValid": false,
    "shortName": "CIS nr 13330 af 29/11/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om udbening af fjerdinger fra  \r\n\r\n interventionslager til forarbejdning - kontrol hermed </H1>  \r\n\r\n<P></P>  \r\n\r\n<BR>  \r\n\r\n<P>Til samtlige til eksport af fersk kød autoriserede virksomheder samt  \r\n\r\n dyrlægerne ved disse. </P>  \r\n\r\n<P> Udbening af fjerdinger fra interventionslager til forarbejdning -  \r\n\r\n  kontrol hermed. </P>  \r\n\r\n<P>For at fremme afsætningen af det oksekød, som er oplagret ved intervention  \r\n\r\n i form af fjerdinger , har EF-Kommissionen ved forordning nr. 2906/85 af 18.  \r\n\r\n oktober 1985 etableret en ordning, hvorefter sådanne fjerdinger kan udbenes  \r\n\r\n med henblik på forarbejdning af kødvarer. </P>  \r\n\r\n<P>Landbrugsministeriet har anmodet veterinærdirektoratet om at etablere den  \r\n\r\n kontrol, som er nødvendig for at sikre overholdelsen af reglerne for sådan  \r\n\r\n opskæring. </P>  \r\n\r\n<P>Kontrollen skal sikre, at de fjerdinger, som udlagres fra  \r\n\r\n interventionslager med påtegningen &#187;Til udbening og senere  \r\n\r\n forarbejdning&#171; bliver udbenet, emballeret og mærket på en sådan måde, at  \r\n\r\n det kan kontrolleres, at alt det ved udbeningen fremkomne kød bliver  \r\n\r\n forarbejdet, idet dog mørbrad og filet er undtaget fra kravet om  \r\n\r\n forarbejdning. </P>  \r\n\r\n<P>Vejningen, transporten og opskæringen af fjerdinger samt emballeringen og  \r\n\r\n mærkningen af det udbenede kød samt kontrollen hermed og attestationen herfor  \r\n\r\n skal foretages i henhold til nedenstående regler. </P>  \r\n\r\n<P>Kontrollen udføres under den kontrollerende dyrlæges ledelse og ansvar.  \r\n\r\n Med undtagelse af de opgaver, som i henhold til nedenstående direkte er  \r\n\r\n pålagt den kontrollerende dyrlæge (eller dennes stedfortræder), kan  \r\n\r\n kontrollen udføres af tilsynsassistenten eller reservetilsynsassistenten  \r\n\r\n efter dyrlægens beslutning. </P>  \r\n\r\n<P>Der er ikke fastsat særlige regler for betaling eller refusion, og der  \r\n\r\n skal således ikke foretages anden indberetning til veterinærdirektoratet om  \r\n\r\n tidsforbrug m.v. end den, der sker ved Form. K.K. 629-1983. Indtil denne  \r\n\r\n blanket er revideret bedes indberetning vedrørende den her beskrevne ordning  \r\n\r\n foretaget i rubrikkerne vedrørende &#187;Udbening af  \r\n\r\n interventionsforfjerdinger&#171;. </P>  \r\n\r\n<P>Ordningen svarer på mange punkter til den ordning, som er beskrevet i  \r\n\r\n veterinærdirektoratets cirkulæreskrivelse af 21. juni 1985 (K.K. 1769-1985).  \r\n\r\n Til brug ved udlagring anvendes derfor &#187;attest for fjerdinger fra  \r\n\r\n interventionslager&#171; (Form. K.K. 1769a-1985). </P>  \r\n\r\n<P>Til brug ved opskæring anvendes &#187;attest for udbenet oksekød af  \r\n\r\n fjerdinger fra interventionslager til forarbejdning&#171; (Form. K.K.  \r\n\r\n 4163-1985). </P>  \r\n\r\n<P>De til ordningen hørende attester (Form. K.K. 1769a-1985 og Form. K.K.  \r\n\r\n 4163-1985) kan af de kontrollerende dyrlæger rekvireres i  \r\n\r\n veterinærdirektoratet i bundter a 10 eksemplarer. </P>  \r\n\r\n<P>Ordningen er trådt i kraft. Forordning 2906/85 er mængdebegrænset, men det  \r\n\r\n kan ikke udelukkes, at ordningen fornyes en eller flere gange, hvilket i så  \r\n\r\n fald sker ved ny forordning med andre numre, men med uændret indhold. </P>  \r\n\r\n<P> I Udlagring, vejning og transport . </P>  \r\n\r\n<P>Forud for udlagring fra frysehus af interventionsfjerdinger til udbening  \r\n\r\n skal veterinærkontrollen af frysehuset informeres ved kopi af den af  \r\n\r\n EF-direktoratet udstedte udlagringsanvisning forsynet med påtegningen  \r\n\r\n &#187;Til udbening og senere forarbejdning (forordning EØF nr. xx/xx) &#187;.  \r\n\r\n Når denne kopi er modtaget udleverer veterinærkontrollen til købers  \r\n\r\n repræsentant een &#187;attest for fjerdinger fra interventionslager&#171;  \r\n\r\n (Form K.K. 1769a-1985) for hvert parti. Ved et parti forstås den mængde, som  \r\n\r\n afgår fra interventionslageret under eet seglnummer som een enhed under den  \r\n\r\n pågældende udlagringsanvisning. </P>  \r\n\r\n<P>Efter at pågældende parti er udskilt, skal fjerdingerne vejes af  \r\n\r\n autoriseret vejer og måler, og partiet skal herefter under  \r\n\r\n veterinærkontrollens overvågning holdes således adskilt fra andre fjerdinger,  \r\n\r\n at identiteten sikres. </P>  \r\n\r\n<P>Dyrlægen attesterer med underskrift og embedsstempel i rubrik 6 i  \r\n\r\n &#187;attest for fjerdinger fra interventionslager&#171; de i rubrikkerne 1  \r\n\r\n og 5 angivne oplysninger: udlagringsanvisningens nummer, nummeret på  \r\n\r\n pågældende parti under pågældende udlagringsanvisning, antal fjerdinger og  \r\n\r\n partiets vægt (jfr. vejeerklæring fra autoriseret vejer og måler). </P>  \r\n\r\n<P>Skal udbeningen foretages på en anden virksomhed end frysehuset, skal  \r\n\r\n transporten foregå i et transportmiddel, som ikke indeholder andre  \r\n\r\n fjerdinger, og som er forseglet med nummereret forseglingsmateriale  \r\n\r\n (veterinærkontrollens One-Seal), og seglnummeret skal af dyrlægen anføres i  \r\n\r\n rubrik 6 på &#187;attest for fjerdinger fra interventionslager&#171;, hvoraf  \r\n\r\n originalen samt 2 kopier skal ledsage partiet til opskæringsvirksomheden,  \r\n\r\n mens dyrlægen ved frysehuset beholder kopi nr. 3 (grøn). Eventuelle sidedøre  \r\n\r\n kan forsegles ved brug af en EØF- mærkeseddel med dato og underskrift, som er  \r\n\r\n fæstnet med grønstribet snor og plombe. </P>  \r\n\r\n<P> II Meddelelse om udbening og modtagelse. </P>  \r\n\r\n<P>Meddelelse om, at der på opskæringsvirksomheden skal ske udbening af  \r\n\r\n fjerdinger fra interventionslager, gives til virksomhedens kontrollerende  \r\n\r\n dyrlæge senest kl. 12.00 dagen før udbeningen agtes påbegyndt ved  \r\n\r\n forelæggelse af en kopi af udlagringsanvisningen. </P>  \r\n\r\n<P>Når sådan kopi er modtaget, udleverer dyrlægen en &#187;attest for udbenet  \r\n\r\n oksekød af fjerdinger fra interventionslager til forarbejdning&#171; (Form.  \r\n\r\n K.K. 4163-1985) for hvert parti, der modtages til opskæring. </P>  \r\n\r\n<P>Ved ankomsten til opskæringsvirksomheden af et parti fjerdinger fra  \r\n\r\n interventionslager skal veterinærkontrollen tilkaldes med henblik på kontrol  \r\n\r\n af, at al forsegling er intakt fra oprindelsesvirksomheden, idet den  \r\n\r\n ledsagende &#187;attest for fjerdinger fra interventionslager&#171; samtidig  \r\n\r\n afleveres til veterinærkontrollen. Efter kontrol af forseglingen påtegner  \r\n\r\n dyrlægen rubrik 7 i attesten, hvoraf dyrlægen indsender originalen til  \r\n\r\n EF-direktoratet, mens kopi nr. 1 (hvid) afleveres til købers repræsentant, og  \r\n\r\n kopi nr. 2 (blå) arkiveres af dyrlægen. </P>  \r\n\r\n<P>Efter aflæsning skal partiet under veterinærkontrollens overvågning holdes  \r\n\r\n samlet og afsondret fra andre fjerdinger indtil udbeningen. </P>  \r\n\r\n<P> III Udbening pakning og emballering samt forsegling. </P>  \r\n\r\n<P>Udbeningen og eventuel pakning samt emballeringen skal kontrolleres som  \r\n\r\n angivet i punkt III: &#187;Udbening og pakning henholdsvis emballering og  \r\n\r\n forsegling&#171; i &#187;Retningslinier for udbening, emballering og mærkning  \r\n\r\n af oksekød af voksne handyr samt for kontrollen hermed&#171; af 22. september  \r\n\r\n 1982 (K.K. 1964-1982), således at kontrollen tilrettelægges under hensyn til  \r\n\r\n virksomhedens indretning og driftsform. </P>  \r\n\r\n<P>Efter udbening og eventuel afpudsning skal kødet indpakkes og/eller  \r\n\r\n emballeres samt forsegles i henhold til de almindelige regler. </P>  \r\n\r\n<P>Undladelse af sundhedsmærkning af de enkelte stykker kan ske i henhold til  \r\n\r\n reglerne herom. </P>  \r\n\r\n<P>Med undtagelse af mørbrad og filet skal alt kød, der fremkommer ved  \r\n\r\n opskæringen, forarbejdes inden for EF. </P>  \r\n\r\n<P>Uanset dette kan følgende markedsføres: Knogler, store sener, brusk og  \r\n\r\n talg. Når den kontrol med mængden af disse dele, som under visse  \r\n\r\n omstændigheder (jfr. 2. afsnit under &#187;attestation&#171;) skal føres i  \r\n\r\n henhold til ovennævnte regler, er udført, kan de pågældende dele derfor  \r\n\r\n frigives til købers disposition. </P>  \r\n\r\n<P>Den fremkomne mængde af mørbrad og filet skal konstateres ved vejning  \r\n\r\n efter at udbeningen af pågældende parti er afsluttet. Herefter kan også disse  \r\n\r\n varer frigives til købers disposition. </P>  \r\n\r\n<P> IV Mærkning. </P>  \r\n\r\n<P>For det kød, som er omfattet af forarbejdningskravet skal mærkning af  \r\n\r\n emballagen ske ved at følgende angives på den grønstribede etiket, på en  \r\n\r\n anden etiket eller direkte på emballagen: </P>  \r\n\r\n<P CLASS=PUNKT> <B>1.</B> Varebetegnelse </P>  \r\n\r\n<P CLASS=PUNKT> <B>2.</B> Nettovægt </P>  \r\n\r\n<P CLASS=PUNKT> <B>3.</B> Serie- og løbenummer </P>  \r\n\r\n<P>ad 1. Varebetegnelsen skal angives som &#187;Øvrigt kød af  \r\n\r\n bagfjerdinger&#171; og i forbindelse med varebetegnelsen skal angives  \r\n\r\n &#187;fra interventionslager&#171;. </P>  \r\n\r\n<P>ad 3. Som serienummer skal angives nummeret på udlagringsanvisningen og -  \r\n\r\n efter en bindestreg - nummeret på det parti, hvor fra kødet hidrører (d.v.s.  \r\n\r\n det nummer, som er angivet på den tilhørende &#187;attest for fjerdinger fra  \r\n\r\n interventionslager&#171;). De enkelte emballager skal forsynes med  \r\n\r\n fortløbende 4-cif rede løbenumre, som er adskilt fra serienummeret ved en  \r\n\r\n bindestreg (f.eks. 123-04-0001), hvor 123 angiver udlagringsnummeret og 04  \r\n\r\n angivet partinummeret, mens 0001 er løbenummer). </P>  \r\n\r\n<P>Veterinærkontrollen skal for hvert parti stikprøvevis kontrollere  \r\n\r\n rigtigheden af de påførte angivelser. </P>  \r\n\r\n<P> V attestation. </P>  \r\n\r\n<P>Efter emballering og forsegling af det udbenede kød forelægger købers  \r\n\r\n repræsentant for den kontrollerende dyrlæge &#187;attest for udbenet oksekød  \r\n\r\n af fjerdinger fra interventionslager til forarbejdning&#171;, (Form. K.K.  \r\n\r\n 4163-1985) med rubrikkerne 1 - 5 i udfyldt stand. </P>  \r\n\r\n<P>Samtidig forelægges for dyrlægen en fortegnelse over vægten af mørbrad og  \r\n\r\n filet samt over serie- og løbenummer samt nettovægt for emballagerne  \r\n\r\n indeholdende &#187;Øvrigt kød af bagfjerdinger&#171; i pågældende parti. på  \r\n\r\n de virksomheder, hvor kontrollen også er baseret på vejning af knogler m.v.  \r\n\r\n og/eller talg og afpuds, skal der samtidig forelægges fortegnelse over vægten  \r\n\r\n af denne/disse kategorier. </P>  \r\n\r\n<P>Efter kontrol af overensstemmelsen mellem på den ene side disse  \r\n\r\n fortegnelser og på den anden side dels angivelserne på emballagerne dels  \r\n\r\n attestoplysningerne, underskriver dyrlægen i attestens rubrik 6. </P>  \r\n\r\n<P>Veterinærkontrollen beholder bageste kopi (grøn) og udleverer forreste  \r\n\r\n kopi (rosa) samt originalattesten til købers repræsentant. </P>  \r\n\r\n<P> VI Oplagring og transport. </P>  \r\n\r\n<P>Såvel under eventuel oplagring (herunder indfrysning og frostlagring) på  \r\n\r\n opskæringsvirksomheden som under transport til forarbejdningsvirksomheden  \r\n\r\n skal partiet holdes samlet, og det skal holdes tydeligt adskilt fra andet  \r\n\r\n kød. </P>  \r\n\r\n<P>Transport skal ske under forsegling ved hjælp af One-Seal, hvis nummer  \r\n\r\n skal angives ved påtegning på det medfølgende veterinærcertifikat  \r\n\r\n (EØF-certifikat). </P>  \r\n\r\n<P>Eventuelle sidedøre kan forsegles ved brug af EØF-mærkeseddel og  \r\n\r\n veterinærkontrollen skal påse, at forseglingen er intakt ved ankomst til  \r\n\r\n forarbejdningsvirksomheden. </P>  \r\n\r\n<P>Kontrollen af, at kødet indgår i forarbejdningen, føres af toldvæsenet.  \r\n\r\n</P>  \r\n\r\n<P>P.V.V. </P>  \r\n\r\n<P>K. Andreasen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851333010"
        },
        {
            "displayName": "Entydig dokumentidentifikation",
            "displayValue": "CM038554"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/06/2018"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13330"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "29/11/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK 4163-1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}