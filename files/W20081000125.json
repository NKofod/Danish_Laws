{
    "id": 124357,
    "title": "Optjening af feriedage, løbende ansættelse, vikaransættelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10001 af 21/08/2008",
    "documentHtml": "<div class=\"bjelke\">Den fulde tekst</div><p class=\"Titel2\">Optjening af feriedage, løbende ansættelse, vikaransættelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren klagede over antallet af feriedage, som hun har optjent under en ansættelse.</div>\r\n        </p>\r\n        <p class=\"Tekst2\">\r\n          <div>Lønmodtageren havde optjent 2,08 feriedag pr. måned. Hun fandt, at der var tale om ansættelse som løs vikar.</div>\r\n        </p>\r\n        <p class=\"Tekst2\">\r\n          <div>Det fremgår af arbejdsgivererklæring, at det var tale om en løbende ansættelse og at ansættelsesforholdet ikke på forhånd var aftalt til at være af begrænset varighed. Der var tale om fast timetal på 2 timer pr. uge.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at lønmodtageren under sin ansættelse havde optjent 9,51 feriedage i optjeningsåret 2007.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således Arbejdsdirektoratets afgørelse.</div>\r\n        </p>\r\n        <p class=\"Tekst2\">\r\n          <div>Ankenævnet bemærkede, at man efter reglerne optjener 2,08 dages betalt ferie pr. måned man er ansat, uanset hvilken indtjening man har, og uanset om der foreligger et opsigelsesvarsel eller ej.</div>\r\n        </p>\r\n      </div>\r\n      <p class=\"TekstV\">De har under Deres ansættelse hos xxx optjent 9,51 feriedage i optjeningsåret 2007.</p>\r\n      <p class=\"TekstV\">Ankenævnet tiltræder således direktoratets afgørelse af 3. april 2008 for så vidt angår Deres ansættelse ved xxx.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De alene har klaget over, at direktoratet vedrørende Deres ansættelse ved xxx har fundet, at De optjente ret til 2,08 dages betalt ferie hver måneds lønnet ansættelse i et kalenderår,</p>\r\n        <p class=\"Liste1\"><span class=\"Liste1Nr\" id=\"\">–</span> det fremgår af arbejdsgivererklæring – underskrevet af både Dem og xxx – at ansættelsesforholdets første dag var den 15. august 2007, at ansættelsesforholdet ikke på forhånd var af begrænset varighed, samt at der var aftalt et fast timetal på 2 timer pr. uge, og</p>\r\n        <p class=\"Liste1\"><span class=\"Liste1Nr\" id=\"\">–</span> De finder, at der ved ansættelsen ved xxx alene har været tale om, at De var ansat som løs vikar eller freelance, da De stod til rådighed for fuldtidsarbejde. Derfor havde De også fået frigørelsesattest.</p>\r\n      </p>\r\n      <p class=\"TekstV\">Det følger af ferielovens § 7 og § 3 i bekendtgørelse om ferie, at en lønmodtager optjener ret til 2,08 dages betalt ferie for hver måneds beskæftigelse i et kalenderår. Dette gælder uanset om der har været tale om deltidsbeskæftigelse og uanset omfanget heraf.</p>\r\n      <p class=\"TekstV\">Ankenævnet har ikke mulighed for at dispensere fra reglerne.</p>\r\n      <p class=\"TekstV\">Ankenævnet er opmærksom på, at De har anført, at De alene var ansat som løs vikar ved xxx, at De var fuldt arbejdssøgende, samt at der forelå frigørelsesattest.</p>\r\n      <p class=\"TekstV\">Ankenævnet finder ikke, at dette kan begrunde en ændret vurdering. Ankenævnet har herved lagt vægt på, at man efter reglerne optjener 2,08 dages betalt ferie pr. måned man er ansat, uanset hvilken indtjening man har, og uanset om der foreligger et opsigelsesvarsel eller ej.</p>\r\n      <p class=\"TekstV\">Ankenævnet skal henvise Dem til at henvende Dem til Deres a-kasse med henblik på at få vejledning om, hvorvidt der er mulighed for at få udbetalt feriedagpenge.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> §§ 7 og 22 i lov om ferie, jf. lovbekendtgørelse nr. 407 af 28. maj 2004,</p>\r\n        <p class=\"Liste1\"><span class=\"Liste1Nr\" id=\"\">–</span> § 3 i Arbejdsdirektoratets bekendtgørelse nr. 1285 af 14. december 2004 om ferie.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Ferielov, lovbekendtgørelse nr. 407 af 28. maj 2004</span></p>\r\n      <p class=\"TekstV\"><span class=\"Italic\">Optjening af ferie</span></p>\r\n      <p class=\"TekstV\"><span class=\"Bold\">§ 7.</span> En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). For ansættelsesperioder af under 1 måneds varighed optjenes ferien i forhold til ansættelsens længde.</p>\r\n      <p class=\"TekstV\"><span class=\"Italic\">Stk. 2.</span> I følgende perioder optjenes der ikke ret til betalt ferie under ansættelsen:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Sygdomsperioder, hvor arbejdsgiveren ikke skal betale fuld eller delvis løn, eller for hvilke der ikke optjenes ret til sygeferiegodtgørelse, jf. § 25.</p>\r\n        <p class=\"Liste1\"><span class=\"Liste1Nr\" id=\"\">2)</span> Barselperioder, andre orlovsperioder eller tjenestefrihedsperioder, hvor arbejdsgiveren ikke skal betale fuld eller delvis løn.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Der optjenes ikke ret til betalt ferie i perioder, hvor lønmodtageren deltager i strejke eller lockout.</p>\r\n      <p class=\"TekstV\"><span class=\"Italic\">Stk. 4.</span> Der optjenes ikke ret til betalt ferie i perioder, hvor lønmodtageren i henhold til en kollektiv overenskomst eller faglig kutyme er hjemsendt f.eks. på grund af vejrmæssige forhold eller materialemangel, medmindre arbejdsgiveren betaler fuld eller delvis løn.</p>\r\n      <p class=\"TekstV\"><span class=\"Bold\">§ 22.</span> Direktøren for Arbejdsdirektoratet fastsætter regler om afholdelse af ferie for en lønmodtager, der ikke arbejder 5 dage om ugen, og om afholdelse af ferie for en lønmodtager, der ikke begynder ferien som følge af sygdom eller arbejdskonflikt, jf. § 13, stk. 2 og 3.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie</span></p>\r\n      <p class=\"TekstV\"><span class=\"Bold\">§ 3.</span> En lønmodtager, der ikke er ansat i en hel kalendermåned, optjener ret til 0,07 dages betalt ferie for hver dags ansættelse. Lønmodtageren kan dog højst optjene ret til 2,08 dages betalt ferie pr. kalendermåned.</p>\r\n      <p class=\"TekstV\"><span class=\"Italic\">Stk. 2.</span> Stk. 1 finder tilsvarende anvendelse, hvis der i en kalendermåned er dage, hvor en lønmodtager ikke optjener ret til betalt ferie efter lovens § 7, stk. 2-4. Antallet af sådanne dage skal dog trækkes fra antallet af dage i ansættelsesperioden i den pågældende måned.</p>\r\n      <p class=\"TekstV\"><span class=\"Italic\">Stk. 3.</span> Det kan ved kollektiv overenskomst, der fraviger reglen om indbetaling til FerieKonto, jf. lovens § 28, aftales, at stk. 1 og 2 kan fraviges således, at lønmodtageren optjener ret til betalt ferie i timer. En lønmodtager, der har været ansat et helt optjeningsår, har dog optjent ret til mindst 20 dages betalt ferie.</p>\r\n      <p class=\"TekstV\"><span class=\"Italic\">Stk. 4.</span> En lønmodtager skal holde ferie, der er optjent efter stk. 1-3, forud for ikke optjent ferie efter lovens § 8.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20081000125"
        },
        {
            "displayName": "Entydig dokumentidentifikation",
            "displayValue": "BE003300"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10001"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/08/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5800015-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}