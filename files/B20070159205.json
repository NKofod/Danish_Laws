{
    "id": 113834,
    "title": "Bekendtgørelse om administration af statsgaranterede studielån, der overføres til Økonomistyrelsen",
    "documentTypeId": "60",
    "isSagsforlobPeriodValid": true,
    "shortName": "BEK nr 1592 af 13/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om administration af statsgaranterede studielån, der overføres til Økonomistyrelsen</p>\r\n<p class=\"Indledning2\">I medfør af § 1 a, stk. 2, i lov om statsgaranterede studielån, jf. lovbekendtgørelse nr. 1240 af 22. oktober 2007 og tekstanmærkning nr. 2 til § 9 i finansloven for 2007, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Når et statsgaranteret studielån overføres til Økonomistyrelsen, indfrier restanceinddrivelsesmyndigheden lånet i pengeinstituttet, og pengeinstituttet skal indsende:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> originale gældsbreve med tilhørende originale garantierklæringer,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> den senest underskrevne tilbagebetalingsaftale, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> opgørelse af studielånet, herunder oplysning om det oprindelige lånebeløb og tilskrevne renter.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Økonomistyrelsen og restanceinddrivelsesmyndigheden kan hos pengeinstitutterne indhente de oplysninger, der er nødvendige for at administrere de overførte lån, herunder oplysning om perioder med bevilget udsættelse, tilbagebetalingsperiodens sluttidspunkt og tilskrevne renter i og efter studietiden.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Når et statsgaranteret studielån er overført til administration i Økonomistyrelsen bortfalder statsgarantien, og lånet er herefter ydet som et direkte udlån af statskassen.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Tilbagebetalingen af studielån efter § 1 inkl. renter og omkostninger m.v. skal normalt begynde 1 år efter det tidspunkt, hvor låntager afslutter eller afbryder sin uddannelse. Hvis låntager senere begynder på eller genoptager en uddannelse, udsættes tilbagebetalingen normalt fra dette tidspunkt, jf. § 2, stk. 1, nr. 1, i lov om statsgaranterede studielån. Tilbagebetalingen skal ske med passende rater i forhold til gældens størrelse og inden for en tilbagebetalingsperiode på højst 15 år fra uddannelsens ophør.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Økonomistyrelsen kan bestemme, at tilbagebetalingen af lånet skal begynde før det i stk. 1, 1. led, anførte tidspunkt, når låntager ikke længere kan anses for at være studieaktiv. Tilbagebetalingen af lånet skal i så fald ske inden for en tilbagebetalingsperiode på højst 15 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Låntager og Økonomistyrelsen kan indgå en frivillig aftale om, at der indbetales ydelser på studielånet, inden tilbagebetalingspligten indtræder. Lånet kan ikke opsiges som misligholdt, selvom en sådan aftale ikke overholdes.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Hvis en frivillig aftale efter stk. 3 ikke opfylder betingelsen om, at tilbagebetalingen skal ske med passende rater i forhold til gældens størrelse og inden for tilbagebetalingsperioden, jf. stk. 1, skal aftalen ændres, når tilbagebetalingspligten indtræder.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Lånene tilbagebetales med månedlige ydelser og forrentes med en rente, der fastsættes til CIBOR (Copenhagen Inter Bank Offered Rate) for udlån over en 6 måneders periode med tillæg af et gebyr til dækning af omkostningerne ved administration af lånene. Renten fastsættes for et halvt år ad gangen på baggrund af CIBOR-renten i det forudgående halvår. Renten tilskrives kvartalsvis.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Tilbagebetaling efter lovens § 2, stk. 1, nr. 1, udsættes, hvis låntager senere begynder på eller genoptager</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> en uddannelse, der giver ret til statens uddannelsesstøtte, herunder perioder med lønnet praktik, der indgår i uddannelsen,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> en erhvervsuddannelse eller en dertil svarende elev-/lærlingeuddannelse, der ikke giver ret til uddannelsesstøtte, eller</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> et ph.d-studium og ikke modtager løn til studiet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Økonomistyrelsen kan fra tidspunktet for tilbagebetalingspligtens indtræden, jf. lovens § 2, stk. 1, nr. 1, træffe afgørelse om at udsætte tilbagebetalingen.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Afvigelser fra en allerede indgået tilbagebetalingsordning aftales mellem låntager og Økonomistyrelsen.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Ved afgørelser efter stk. 2 og 3 skal Økonomistyrelsen tage hensyn til, at gælden fortsat kan tilbagebetales inden udløbet af den oprindeligt fastsatte tilbagebetalingsperiode.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Økonomistyrelsen kan efter anmodning fra låntager forlænge tilbagebetalingsperioden, når omstændighederne taler for det. Tilbagebetalingsperioden vil normalt ikke kunne forlænges med mere end 5 år.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Afgørelse om forlængelse af tilbagebetalingsperioden træffes på grundlag af en samlet vurdering af låntagers personlige og økonomiske forhold, studielånets hidtidige afvikling, og om restgælden må antages at kunne afvikles inden for den forlængede tilbagebetalingsperiode.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Hvis låntager tidligere har fået bevilget udsættelse med tilbagebetalingen vil tilbagebetalingsperioden kunne forlænges med udsættelsesperiodens samlede varighed, jf. § 3, stk. 2, hvis låntager skønnes at være i stand til at afvikle studielånet inden for den forlængede tilbagebetalingsperiode.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Økonomistyrelsen kan afslå at forlænge tilbagebetalingsperioden, hvis låntager afvikler anden betydelig gæld end studiegæld.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Indgår låntager ikke aftale om tilbagebetaling, eller betaler låntager ikke de fastsatte ydelser til tiden, rykkes låntager skriftligt.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Studielånet kan efter påkrav opsiges til skadesløs betaling, hvis låntager ikke overholder studielånets vilkår, herunder ikke betaler forfaldne ydelser.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Det samlede studielån forfalder til betaling, hvis</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> en tilbagebetalingsaftale ikke er indgået på tilbagebetalingstidspunktet, og dette skyldes låntagers forhold,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> skyldige beløb ikke betales rettidigt,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> låntager afgår ved døden,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> låntager bliver umyndiggjort eller kommer under lavværgemål, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num5\">5)</span> låntagers bo kommer under konkursbehandling, der åbnes forhandling om akkord, eller der indledes gældssanering ved skifteretten.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Låntager kan efter anmodning få tilbageført sit studielån til et pengeinstitut. I så fald kan Restanceinddrivelsesmyndigheden på statskassens vegne udstede garanti for betaling af den resterende del af lånet mod at modtage et til lånets restgæld incl. renter og omkostninger svarende beløb fra det pågældende pengeinstitut.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Økonomistyrelsens afgørelser kan indbringes for restanceinddrivelsesmyndigheden, der træffer den endelige administrative afgørelse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Restanceinddrivelsesmyndighedens øvrige afgørelser efter lov om statsgaranterede studielån kan indbringes for Landsskatteretten. Klager over restanceinddrivelsesmyndighedens afgørelser skal være modtaget af restanceinddrivelsesmyndigheden senest 3 måneder efter, at klageren har fået meddelelse om afgørelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Hvis restanceinddrivelsesmyndigheden efter en ny vurdering kan give klageren medhold, træffer restanceinddrivelsesmyndigheden afgørelse i klagesagen.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Hvis restanceinddrivelsesmyndigheden efter en ny vurdering kan give klageren delvist medhold, skal restanceinddrivelsesmyndigheden samtidig oplyse klageren om, at klagen kan fastholdes, hvis restanceinddrivelsesmyndigheden får besked herom inden 4 uger efter, at klageren har fået meddelelse om restanceinddrivelsesmyndighedens afgørelse i klagesagen.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Hvis den oprindelige afgørelse ikke ændres, eller hvis klagen fastholdes, sender restanceinddrivelsesmyndigheden klagen til Landsskatteretten, som træffer den endelige administrative afgørelse i klagesagen.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 1. februar 2008.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Samtidig ophæves bekendtgørelse nr. 950 af 16. december 1998 om administration af statsgaranterede studielån, der overføres til Finansstyrelsen.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 13. december 2007</p><p class=\"Sign1\" align=\"center\">Kristian Jensen</p><p class=\"Sign2\" align=\"right\">/ Kaj-Henrik Ludolph</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2008"
        },
        {
            "displayName": "Accession",
            "displayValue": "B20070159205"
        },
        {
            "displayName": "Entydig dokumentidentifikation",
            "displayValue": "AN006505"
        },
        {
            "displayName": "Dato for førstegangsindlæggelse",
            "displayValue": "11/01/2008"
        },
        {
            "displayName": "Dato for indlæggelse",
            "displayValue": "02/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1592"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "13/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2007-712-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}