{
    "id": 107164,
    "title": "1990 BSF 27   FORSLAG TIL FOLKETINGSBESLUTNING OM LAVERE MEDICINPRISER M.V. ",
    "documentTypeId": "480",
    "isSagsforlobPeriodValid": false,
    "shortName": "1990/1 BSF 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 27 </P>  \r\n\r\n<P></P>  \r\n\r\n<P>Forslag til folketingsbeslutning om lavere medicinpriser m.v. </P>  \r\n\r\n<P></P>  \r\n\r\n<P>Fremsat af Torben Lund (S) Svend Auken (S) Dorte Bennedsen (S) Anna-Marie  \r\n\r\n Hansen (S) Jytte Hilden (S) Qvist Jørgensen (S) Tove Lindbo Larsen (S) Lone  \r\n\r\n Møller (S) Ingrid Rasmussen (S) </P>  \r\n\r\n<P></P>  \r\n\r\n<P>den 15. november 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden 1. februar 1991 at træffe </P>  \r\n\r\n<P>foranstaltninger og herunder at fremsætte nødvendige lovforslag med </P>  \r\n\r\n<P>henblik på at opnå besparelser på lægemiddelområdet efter følgende </P>  \r\n\r\n<P>retningslinjer: </P>  \r\n\r\n<P>1. Der etableres en prisgodkendelsesordning for lægemidler, der ønskes  \r\n\r\n markedsført i Danmark. </P>  \r\n\r\n<P>2. Der indføres adgang til, at den enkelte læge kan bestemme, at et  \r\n\r\n ordineret præparat af apoteket kan erstattes med et ligevirkende præparat,  \r\n\r\n der er billigere (generisk ordination). </P>  \r\n\r\n<P>3. Der indføres en omlægning af reglerne for apotekeravancer. </P>  \r\n\r\n<P>4. Der gennemføres administrative foranstaltninger med henblik på at  \r\n\r\n begrænse medicinforbruget og sikre en mere korrekt og prisbevidst anvendelse  \r\n\r\n af medicin. </P>  \r\n\r\n<P>5. Der gennemføres en liberalisering af reglerne om sygehusapoteker og  \r\n\r\n -filialer. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Lægemiddelområdet i Danmark er karakteriseret ved et relativt lavt  \r\n\r\n forbrug, ligesom forbruget kun er steget ganske svagt gennem 1980'erne (det  \r\n\r\n relative medicinforbrug pr. indbygger er angivet i tabellen i bilag 1). </P>  \r\n\r\n<P>Årsagerne til det relativt lave forbrug er vanskelige at indkredse, men  \r\n\r\n det spiller uden tvivl en væsentlig rolle, at der er opbygget et meget  \r\n\r\n sikkert distributionssystem. En stor del af lægemidlerne kan kun fås ved  \r\n\r\n lægeordination, og alle lægemidler (receptpligtige og håndkøbslægemidler)  \r\n\r\n forhandles gennem et bevilllingsstyret og stærkt reguleret apotekervæsen.  \r\n\r\n</P>  \r\n\r\n<P>Forslagsstillerne lægger afgørende vægt på, at alle lægemidler, hvortil  \r\n\r\n der er knyttet betydende bivirkninger, og som virker uheldigt sammen med  \r\n\r\n anden medicin, alene kan erhverves efter lægeordination. </P>  \r\n\r\n<P>Et bevillingsstyret apotekervæsen bør opretholdes, således at såvel  \r\n\r\n receptpligtig medicin som håndkøbsmedicin alene distribueres til forbrugerne  \r\n\r\n gennem apoteket. Det forudsættes, at apotekervæsenet fortsat skal have en  \r\n\r\n forbrugervenlig geografisk spredning og et højt fagligt niveau i  \r\n\r\n rådgivningen. </P>  \r\n\r\n<P>Apotekernes samlede indtjening skal fortsat fastlægges gennem et  \r\n\r\n bruttoavancesystem suppleret med en udligningsordning. </P>  \r\n\r\n<P>Medicinpriserne er meget høje i Danmark (jf. bilag 2). </P>  \r\n\r\n<P>Det skyldes i meget høj grad, </P>  \r\n\r\n<P>at der er fri prisfastsættelse for lægemidler ab fabrik/importør, og </P>  \r\n\r\n<P>at apotekernes samlede bruttoavance er relativt høj - primært på grund af  \r\n\r\n ønsket om let adgang til medicin i alle dele af landet, sikkerhed og kvalitet  \r\n\r\n i forsyningen og information på et højt fagligt niveau ved salg af medicin  \r\n\r\n til forbrugerne. </P>  \r\n\r\n<P>Beslutningsforslaget indeholder absolut virkningsfulde foranstaltninger  \r\n\r\n til nedbringelse af medicinpriserne. </P>  \r\n\r\n<P>Samtidig med at de danske medicinpriser er meget høje, er de offentlige  \r\n\r\n tilskudsregler dårlige set i forhold til tilskudsniveauet i andre lande.  \r\n\r\n Patientens egenbetaling er meget høj (jf. bilag 3). </P>  \r\n\r\n<P>Forslagsstillerne afviser ethvert forsøg på at nedbringe  \r\n\r\n sygesikringsudgifterne til medicin ved blot at påføre den enkelte patient  \r\n\r\n øgede udgifter. Forslagsstillerne går ind for, </P>  \r\n\r\n<P>at tilskud ydes med de gældende faste procentdele (henholdsvis 50 og 75  \r\n\r\n procent) af lægemidlets faktiske pris, </P>  \r\n\r\n<P>at tildelingen af tilskud til medicin sker ud fra en vurdering af  \r\n\r\n lægemidlets egenskaber og kvalitet uafhængigt af, om lægemidlet skal benyttes  \r\n\r\n til behandling af en forbigående eller en kronisk sygdom, og uafhængigt af  \r\n\r\n patientens økonomiske forhold og størrelsen af patientens forbrug. </P>  \r\n\r\n<P>En gennemførelse af beslutningsforslaget i sin helhed skønnes at give en  \r\n\r\n besparelse i de offentlige udgifter til medicin på 500-600 mio. kr. på  \r\n\r\n årsbasis. Samtidig vil patienternes udgifter til medicin blive nedbragt.  \r\n\r\n Forslagsstillerne vil finde det rigtigt, at halvdelen af besparelsesbeløbet i  \r\n\r\n 1991 godskrives amtskommunerne, jf. aftalen af 9. maj 1990 mellem regeringen  \r\n\r\n og Amtsrådsforeningen om amtskommunernes økonomi. </P>  \r\n\r\n<P> <I>Bemærkninger til forslagets enkelte punkter </I></P>  \r\n\r\n<P>  <I>Ad 1 </I></P>  \r\n\r\n<P> Som nævnt i de almindelige bemærkninger er medicinpriserne i Danmark  \r\n\r\n særdeles høje. Det skyldes i første række, at der i realiteten er fri  \r\n\r\n prisfastsættelse for producenter og importører ved salg af medicin i Danmark.  \r\n\r\n</P>  \r\n\r\n<P>Med henblik på at nedbringe medicinpriserne foreslås etableret en  \r\n\r\n prisgodkendelse for præparater, som ønskes markedsført i Danmark. Der skal  \r\n\r\n være tale om en egentlig kontrol med producentens og importørens priser. Det  \r\n\r\n foreslås, at særlige regler om prisfastsættelse på medicin i det væsentlige  \r\n\r\n baseres på det nuværende svenske system, som indebærer, at priserne  \r\n\r\n fastsættes med udgangspunkt i priserne i en række andre lande (en  \r\n\r\n prissammenligning af en række danske og svenske præparater er angivet i bilag  \r\n\r\n 4). </P>  \r\n\r\n<P>Prisfastsættelsen, der foretages af en offentlig myndighed efter  \r\n\r\n forhandling med producent/importør, bør ske under behørig hensyntagen til  \r\n\r\n lægemiddelforskningen og udvikling af nye lægemidler her i landet. </P>  \r\n\r\n<P>Forslagsstillerne er indstillet på at yde den forskende medicinalindustri  \r\n\r\n en reel beskyttelsesperiode for originalpræparater på 10 år. </P>  \r\n\r\n<P>En sådan prisfastsættelse indebærer en nedbringelse af udgifterne for  \r\n\r\n såvel sygesikringen som patienterne. </P>  \r\n\r\n<P> <I>Ad 2 </I></P>  \r\n\r\n<P> Det skal understreges, at det er den enkelte læge selv, der afgør, om  \r\n\r\n ordinationen skal gives til et bestemt lægemiddelfabrikat eller et generisk.  \r\n\r\n Lægens frie ordinationsret anfægtes således ikke af forslaget. </P>  \r\n\r\n<P>Det forudsættes, at apoteket i tilfælde af generisk ordination skal  \r\n\r\n tilbyde patienten det billigste blandt ligeværdige præparater. </P>  \r\n\r\n<P> <I>Ad 3 </I></P>  \r\n\r\n<P> Bruttoavanceaftalerne mellem Sundhedsministeriet og Danmarks  \r\n\r\n Apotekerforening skal indeholde et naturligt incitament til rationaliseringer  \r\n\r\n og effektiviseringer på det enkelte apotek. </P>  \r\n\r\n<P>Der bør yderligere gennemføres en omlægning af apotekernes avanceskala,  \r\n\r\n således at skalaen bliver mere degressiv. Virkningen vil være, at prisen på  \r\n\r\n den lægeordinerede medicin - ofte til behandling af kroniske lidelser - vil  \r\n\r\n blive reduceret. </P>  \r\n\r\n<P>Dette indebærer en nedbringelse af sygesikringsudgifterne og samtidig en  \r\n\r\n mindre udgift til medicin for kronisk syge. </P>  \r\n\r\n<P> <I>Ad 4 </I></P>  \r\n\r\n<P> Der kan gennemføres betydelige administrative foranstaltninger med  \r\n\r\n henblik på at begrænse medicinforbruget og samtidig sikre en fornuftig  \r\n\r\n prisbevidst anvendelse af medicin. </P>  \r\n\r\n<P>I samarbejde med Amtsrådsforeningen træffes foranstaltninger til </P>  \r\n\r\n<P>at forstærke informationen til læger og patienter om lægemidlers virkning  \r\n\r\n og bivirkninger, ligesom overskuelige prissammenligninger for synonyme  \r\n\r\n præparater gøres lettere tilgængelige, </P>  \r\n\r\n<P>at intensivere lægemiddelkomitearbejdet med henblik på at kvalificere  \r\n\r\n lægemiddelordinationen og holde antallet af ordinationer på et lavt niveau.  \r\n\r\n</P>  \r\n\r\n<P>Den mundtlige information til forbrugeren hos lægen og på apoteket om et  \r\n\r\n lægemiddels virkninger, bivirkninger m.v. bør suppleres af en overskuelig  \r\n\r\n skriftlig information, som kan udleveres til patienten sammen med medicinen.  \r\n\r\n</P>  \r\n\r\n<P>Medicinforbruget kan yderligere begrænses ved, at pakningsstørrelser for  \r\n\r\n de enkelte præparater gennemgås og revideres, således at den konkrete  \r\n\r\n ordination og det konkrete håndkøbssalg i videst muligt omfang kan afpasses  \r\n\r\n efter behovet hos den enkelte patient. Sundhedsministeren bør tage  \r\n\r\n initiativer til at forhandle dette spørgsmål med medicinindustrien. </P>  \r\n\r\n<P>Forslagsstillerne er åbne over for at drøfte andre administrative  \r\n\r\n foranstaltninger, som kan nedbringe medicinforbruget og sikre en mere korrekt  \r\n\r\n anvendelse af medicin. </P>  \r\n\r\n<P> <I>Ad 5 </I></P>  \r\n\r\n<P> En liberalisering af reglerne om sygehusapoteker og -filialer skal  \r\n\r\n omfatte, </P>  \r\n\r\n<P>at sygehuskommuner frit kan oprette og nedlægge sygehusapoteker, </P>  \r\n\r\n<P>at sygehusapoteker skal kunne levere til andre sygehuse, </P>  \r\n\r\n<P>at sygehusapoteker skal kunne levere til hjemmeboende patienter, der er i  \r\n\r\n fortsat behandling i sygehusregi, og </P>  \r\n\r\n<P>at begrænsningen af sygehusapotekernes adgang til at producere og levere  \r\n\r\n sygehusspecifikke lægemidler ophæves. </P>  \r\n\r\n<P> <B>Bilag 1</B>  </P>  \r\n\r\n<PRE>  \r\n\r\n         Medicinforbruget pr. indbygger i europæiske lande, 1988  \r\n\r\n --------------------------------------------------------------------~  \r\n\r\n                                                         Forbrug pr.  \r\n\r\n                                                          indbygger  \r\n\r\n                           Lande                         opgjort i ab  \r\n\r\n                                                        fabrik-priser  \r\n\r\n                                                            (ECU)  \r\n\r\n --------------------------------------------------------------------~  \r\n\r\n Vesttyskland                                                135  \r\n\r\n Frankrig                                                    134  \r\n\r\n Italien                                                     122  \r\n\r\n Schweiz                                                     121(* 1)  \r\n\r\n Belgien                                                     103  \r\n\r\n Finland                                                      99  \r\n\r\n Østrig                                                       86  \r\n\r\n Storbritannien                                               81  \r\n\r\n Sverige                                                      80(* 1)  \r\n\r\n Danmark                                                      75  \r\n\r\n Norge                                                        63  \r\n\r\n Holland                                                      60  \r\n\r\n Spanien                                                      54  \r\n\r\n Portugal                                                     51  \r\n\r\n Irland                                                       46  \r\n\r\n Grækenland                                                   36  \r\n\r\n --------------------------------------------------------------------~  \r\n\r\n</PRE>  \r\n\r\n<P>Kilde: European Federation of Pharmaceutical Industries Associations  \r\n\r\n (EFPIA). </P>  \r\n\r\n<P>(* 1) 1987. </P>  \r\n\r\n<P> <B>Bilag 2</B>  </P>  \r\n\r\n<PRE>  \r\n\r\n          Europæiske medicinpriser. Forbrugerpriser ifølge BEUC  \r\n\r\n --------------------------------------------------------------------~  \r\n\r\n                                                         Medicinpriser  \r\n\r\n                                                         EF-gennemsnit  \r\n\r\n                                                             = 100  \r\n\r\n --------------------------------------------------------------------~  \r\n\r\n Portugal                                                     61  \r\n\r\n Frankrig                                                     68  \r\n\r\n Spanien                                                      69  \r\n\r\n Grækenland                                                   71  \r\n\r\n Italien                                                      78  \r\n\r\n Belgien                                                      85  \r\n\r\n Luxembourg                                                   95  \r\n\r\n England                                                     110  \r\n\r\n Irland                                                      128  \r\n\r\n Holland                                                     131  \r\n\r\n Danmark                                                     141  \r\n\r\n Vesttyskland                                                146  \r\n\r\n --------------------------------------------------------------------~  \r\n\r\n</PRE>  \r\n\r\n<P>Kilde: Drug Prices and Drug Legislation in Europe - En analyse af  \r\n\r\n situationen i de 12 medlemslande af EF. BEUC/112/89. </P>  \r\n\r\n<P>Gengivet i &#187;Budgetanalyse af medicinområdet&#171; tabel 2.4.1. juni  \r\n\r\n 1990. </P>  \r\n\r\n<P> <B>Bilag 3</B>  </P>  \r\n\r\n<PRE>  \r\n\r\n    Gennemsnitlig andel for patientbetaling i forhold til medicinens  \r\n\r\n    pris:  \r\n\r\n --------------------------------------------------------------------~  \r\n\r\n Vesttyskland                                                   12,4  \r\n\r\n Holland                                                        13,2  \r\n\r\n Luxembourg                                                     18,8  \r\n\r\n Grækenland                                                     26,6  \r\n\r\n Portugal                                                       32,0  \r\n\r\n Italien                                                        33,1  \r\n\r\n Spanien                                                        34,9  \r\n\r\n Belgien                                                        42,2  \r\n\r\n Frankrig                                                       43,4  \r\n\r\n Storbritannien                                                 51,6  \r\n\r\n Danmark                                                        56,2  \r\n\r\n --------------------------------------------------------------------~  \r\n\r\n EF-gennemsnit                                                  33,1  \r\n\r\n --------------------------------------------------------------------~  \r\n\r\n</PRE>  \r\n\r\n<P>Kilde: Drug Prices and Drug legislation in Europe - En analyse af  \r\n\r\n situationen i de 12 medlemslande af EF. BEUC/112/89. </P>  \r\n\r\n<P> <B>Bilag 4 </B></P>  \r\n\r\n<PRE>  \r\n\r\n       Prissammenligning af en række danske og svenske præparater  \r\n\r\n                     Apotekets indkøbspris (AIP)  \r\n\r\n --------------------------------------------------------------------~  \r\n\r\n                                                Danmark     Sverige  \r\n\r\n                                                           (kurs 105)  \r\n\r\n --------------------------------------------------------------------~  \r\n\r\n                                                   danske kroner  \r\n\r\n Anafranil tabl. 25 mg. 100 stk.                 136,80        71,75  \r\n\r\n (antidepression)  \r\n\r\n Capoten tabl. 25 mg. 100 stk.                   290,20        228,93  \r\n\r\n (hjertepræparat)  \r\n\r\n Lomudal nasalspray 2x26 ml (allergi)            213,00        149,37  \r\n\r\n Losec kaps. 20 mg. 28 stk. (mavesår)            555,89        582,12  \r\n\r\n Parlodel/pravide(S) 25 g. 100 stk.              493,00        267,46  \r\n\r\n (parkinsonisme)  \r\n\r\n Pondocillin tabl. 500 mg. 20 stk.                96,10         72,12  \r\n\r\n (antibiotica)  \r\n\r\n Salazopyrin entero 500 mg. 100 stk.             167,99        110,53  \r\n\r\n (tarmpræparat)  \r\n\r\n Sandimmun kaps. 100 mg. 50 stk.               2.099,00      1.621,20  \r\n\r\n (immunosuppresivum)  \r\n\r\n Vepesid inj. 20 mg./ml. 10x5 ml.              4.461,99      1.921,72  \r\n\r\n (kemoterapeutika)  \r\n\r\n Zovirax tabl. 200 mg. 25 stk.                   266,00        233,55  \r\n\r\n (antiviral middel)  \r\n\r\n --------------------------------------------------------------------~  \r\n\r\n</PRE>  \r\n\r\n<P>Kilde: Budgetanalyse af medicinområdet, tabel 2.4.3. juni 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/11/1990"
        },
        {
            "displayName": "Accession",
            "displayValue": "19901BA00027"
        },
        {
            "displayName": "Entydig dokumentidentifikation",
            "displayValue": "CL002668"
        },
        {
            "displayName": "Dato for førstegangsindlæggelse",
            "displayValue": "20/11/1990"
        },
        {
            "displayName": "Dato for indlæggelse",
            "displayValue": "20/11/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}