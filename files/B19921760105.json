{
    "id": 50753,
    "title": "Bestemmelser om praktisk uddannelse til AFIS-certifikat ",
    "documentTypeId": "60",
    "isSagsforlobPeriodValid": false,
    "shortName": "BEK nr 17601 af 14/09/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om praktisk uddannelse til  \r\n\r\n AFIS-certifikat </H1>  \r\n\r\n<P></P>  \r\n\r\n<P>I medfør af § 73 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, som ændret ved lov nr. 837  \r\n\r\n af 18. december 1991, fastsætter Statens Luftfartsvæsen herved efter  \r\n\r\n bemyndigelse fra Trafikministeriet, jf. bekendtgørelse nr. 191 af 23. maj  \r\n\r\n 1975 vedrørende luftfartscertifikater (BL 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-02, Ministeriet for Offentlige Arbejders bekendtgørelse  \r\n\r\n vedrørende luftfartscertifikater, seneste udgave. </P>  \r\n\r\n<P>1.2 BL 6-71, Bestemmelser om AFIS-certifikat, seneste udgave. </P>  \r\n\r\n<P>1.3 BL 6-96, Bestemmelser om teoretisk uddannelse til AFIS-certifikat,  \r\n\r\n seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter bestemmelser om </P>  \r\n\r\n<P>a. godkendelse af lufttrafiktjenesteenheder til praktisk uddannelse i  \r\n\r\n flyvepladsflyveinformationstjeneste og alarmeringstjeneste, </P>  \r\n\r\n<P>b. godkendelse af chefinstruktører ved sådanne lufttrafiktjenesteenheder,  \r\n\r\n</P>  \r\n\r\n<P>c. lufttrafiktjenesteenhedens og chefinstruktørens ansvar og </P>  \r\n\r\n<P>d. praktisk uddannelse for udstedelse af AFIS-certifikat, jf. BL 6-71.  \r\n\r\n</P>  \r\n\r\n<P CLASS=PUNKT> <B>3.</B> Godkendelse af lufttrafiktjenesteenheder </P>  \r\n\r\n<P>3.1 En lufttrafiktjenesteenhed, der er omfattet af denne BL, skal være  \r\n\r\n godkendt af Statens Luftfartsvæsen til praktisk uddannelse til  \r\n\r\n flyvepladsflyveinformationstjeneste. </P>  \r\n\r\n<P>3.2 Ansøgning om godkendelse af en lufttrafiktjenesteenhed til praktisk  \r\n\r\n uddannelse skal være vedlagt følgende oplysninger: </P>  \r\n\r\n<P>a. Lufttrafiktjenesteenhedens navn og adresse samt hvem, der er økonomisk  \r\n\r\n ansvarlig for enheden. Er denne et aktieselskab eller et anpartsselskab, skal  \r\n\r\n udskrift fra Erhvervs- og Selskabsstyrelsen vedlægges. Drives enheden i anden  \r\n\r\n selskabsform eller i form af sameje, skal dokumentation herfor vedlægges.  \r\n\r\n</P>  \r\n\r\n<P>b. Chefinstruktørens navn. </P>  \r\n\r\n<P>c. Undervisningsudstyr. </P>  \r\n\r\n<P>d. Uddannelsesprogrammer og detaljerede lektionsplaner, som beskriver,  \r\n\r\n hvorledes den uddannelse, som enheden søger tilladelse til at udføre, agtes  \r\n\r\n gennemført. </P>  \r\n\r\n<P>3.3 En godkendelse gives uden tidsbegrænsning. </P>  \r\n\r\n<P>3.4 En godkendelse til praktisk uddannelse til AFIS-certifikat bortfalder,  \r\n\r\n hvis lufttrafiktjenesteenheden ikke længere har ansat en chefinstruktør, der  \r\n\r\n er godkendt af Statens Luftfartsvæsen. </P>  \r\n\r\n<P CLASS=PUNKT> <B>4.</B> Godkendelse af chefinstruktører </P>  \r\n\r\n<P>4.1 Den praktiske uddannelse ved en lufttrafiktjenesteenhed skal ledes af  \r\n\r\n en chefinstruktør, der er godkendt af Statens Luftfartsvæsen. </P>  \r\n\r\n<P>4.2 En godkendelse som chefinstruktør til praktisk uddannelse er betinget  \r\n\r\n af, </P>  \r\n\r\n<P>a. at ansøgeren er indehaver af et gyldigt certifikat, der giver ret til  \r\n\r\n at udøve tjeneste ved den pågældende enhed, </P>  \r\n\r\n<P>b. at ansøgeren i mindst 3 år har beskæftiget sig med udøvelse af  \r\n\r\n flyvepladsflyveinformationstjeneste i Statens Luftfartsvæsen, i en anden  \r\n\r\n offentlig myndighed eller i et privat foretagende, der har tilladelse til at  \r\n\r\n drive lufttrafiktjeneste, </P>  \r\n\r\n<P>c. at ansøgeren er heltidsansat af den, der har tilladelse til at drive  \r\n\r\n lufttrafiktjeneste, og </P>  \r\n\r\n<P>d. at ansøgeren af Statens Luftfartsvæsen anses for egnet til at varetage  \r\n\r\n hvervet. </P>  \r\n\r\n<P>4.3 En godkendelse som chefinstruktør vil blive tilbagekaldt, hvis </P>  \r\n\r\n<P>a. lufttrafiktjenesteenheden eller chefinstruktøren selv anmoder herom,  \r\n\r\n</P>  \r\n\r\n<P>b. chefinstruktøren ikke længere opfylder de krav, der er nævnt under pkt.  \r\n\r\n 4.2, </P>  \r\n\r\n<P>c. chefinstruktøren groft eller gentagne gange tilsidesætter sine pligter  \r\n\r\n efter denne BL, eller </P>  \r\n\r\n<P>d. retten til at udøve virksomheden som chefinstruktør frakendes i medfør  \r\n\r\n af straffelovens § 79. </P>  \r\n\r\n<P>4.4 En godkendelse som chefinstruktør bortfalder, hvis Statens  \r\n\r\n Luftfartsvæsen tilbagekalder vedkommende lufttrafiktjenesteenheds godkendelse  \r\n\r\n som uddannelsessted. </P>  \r\n\r\n<P CLASS=PUNKT> <B>5.</B> Ansvar </P>  \r\n\r\n<P>5.1 En lufttrafiktjenesteenhed, der er omfattet af denne BL, skal sikre  \r\n\r\n</P>  \r\n\r\n<P>a. at enheden råder over lokaler, der er anvendelige til briefing,  \r\n\r\n debriefing og administration af den praktiske uddannelse, </P>  \r\n\r\n<P>b. at enheden råder over udstyr, der er anvendeligt for den pågældende  \r\n\r\n form for uddannelse, </P>  \r\n\r\n<P>c. at uddannelsesprogrammer udarbejdes, ajourføres og indsendes til  \r\n\r\n Statens Luftfartsvæsen, </P>  \r\n\r\n<P>d. at de regler, der eventuelt er fastsat af andre myndigheder i  \r\n\r\n forbindelse med undervisningen, er opfyldt, </P>  \r\n\r\n<P>e. at der for hver elev foreligger dokumentation for den uddannelse,  \r\n\r\n eleven har gennemgået ved lufttrafiktjenesteenheden, samt for de resultater,  \r\n\r\n der er opnået herunder, </P>  \r\n\r\n<P>f. at dokumentationen opbevares af lufttrafiktjenesteenheden i mindst 24  \r\n\r\n måneder efter uddannelsens afslutning, og </P>  \r\n\r\n<P>g. at Statens Luftfartsvæsen omgående underrettes, hvis forudsætningerne  \r\n\r\n for lufttrafiktjenesteenhedens godkendelse ikke længere er til stede, eller  \r\n\r\n hvis der sker væsentlige ændringer i lufttrafiktjenesteenhedens ejerforhold.  \r\n\r\n</P>  \r\n\r\n<P>5.2 En chefinstruktør, der er omfattet af denne BL, skal sikre </P>  \r\n\r\n<P>a. at undervisningen udøves af behørigt certificerede og kvalificerede  \r\n\r\n instruktører, </P>  \r\n\r\n<P>b. at instruktørerne til enhver tid er orienteret om uddannelses- planer  \r\n\r\n og -programmer, elevens standpunkt og videre uddannelses- forløb, samt at der  \r\n\r\n foregår en standardisering af instruktørernes virksomhed, </P>  \r\n\r\n<P>c. at undervisningen tilrettelægges således, at eleven får maksimalt  \r\n\r\n udbytte af denne, </P>  \r\n\r\n<P>d. at undervisningens indhold og omfang i øvrigt er i overensstemmelse med  \r\n\r\n de godkendte uddannelsesplaner og de bestemmelser, der er fastsat af Statens  \r\n\r\n Luftfartsvæsen for den pågældende uddannelse, og </P>  \r\n\r\n<P>e. at der udstedes bevis for, at aspiranten har afsluttet den praktiske  \r\n\r\n uddannelse med tilfredsstillende resultat ved den pågældende  \r\n\r\n lufttrafiktjenesteenhed. </P>  \r\n\r\n<P CLASS=PUNKT> <B>6.</B> Praktisk uddannelse </P>  \r\n\r\n<P>6.1 For at kunne deltage i den praktiske uddannelse til AFIS-certifikat  \r\n\r\n skal den tilsvarende teoretiske prøve være bestået, jf. BL 6-96. </P>  \r\n\r\n<P>6.2 Den praktiske uddannelse skal omfatte de emner, der er nævnt i afsnit  \r\n\r\n 7, og skal gennemføres som praktisk indøvning på AFIS-position, eventuelt  \r\n\r\n kombineret med klasseundervisning. </P>  \r\n\r\n<P>6.3 Forud for hver lektion skal instruktøren give aspiranten en briefing  \r\n\r\n om lektionens teoretiske og praktiske aspekter. </P>  \r\n\r\n<P>6.4 Efter hver lektion skal instruktøren give aspiranten en debriefing.  \r\n\r\n</P>  \r\n\r\n<P>6.5 Efter hver lektion, som aspiranten har gennemført, føres en daglig  \r\n\r\n log, som skal indeholde oplysning om indøvningens forløb. </P>  \r\n\r\n<P>6.6 Den daglige log underskrives af aspiranten og den pågældende  \r\n\r\n instruktør. </P>  \r\n\r\n<P CLASS=PUNKT> <B>7.</B> Uddannelsesplan </P>  \r\n\r\n<P>7.1 Den praktiske uddannelse skal mindst omfatte følgende emner: </P>  \r\n\r\n<P> <B>7.1.1 Dokumenter</B>  </P>  \r\n\r\n<P>a. Tjenesteforskrift. </P>  \r\n\r\n<P>b. ATS-bestemmelser. </P>  \r\n\r\n<P>c. Særlige bestemmelser, aftaler, kutymer. </P>  \r\n\r\n<P>d. Alarmeringsplan. </P>  \r\n\r\n<P>e. Checklister. </P>  \r\n\r\n<P>f. Driftshåndbøger. </P>  \r\n\r\n<P> <B>7.1.2 Geografi</B>  </P>  \r\n\r\n<P>a. Lokalgeografi. </P>  \r\n\r\n<P>b. Områdegeografi. </P>  \r\n\r\n<P> <B>7.1.3 Udstyr</B>  </P>  \r\n\r\n<P>a. Betjening af udstyr. </P>  \r\n\r\n<P>b. Operationelle begrænsninger. </P>  \r\n\r\n<P>c. Nødudstyr. </P>  \r\n\r\n<P>d. Fejlmelding af udstyr. </P>  \r\n\r\n<P> <B>7.1.4 Flyvepladsflyveinformationstjeneste</B>  </P>  \r\n\r\n<P>a. For flyvepladstrafik. </P>  \r\n\r\n<P>b. For luftfartøjer, der gennemflyver ansvarsområdet. </P>  \r\n\r\n<P> <B>7.1.5 Alarmeringstjeneste</B>  </P>  \r\n\r\n<P>7.2 Aspiranten skal efter endt praktisk uddannelse være i stand til på en  \r\n\r\n sikker, smidig og hensigtsmæssig måde og ved anvendelse af det udstyr, som er  \r\n\r\n godkendt til den pågældende flyvepladsflyveinformationstjeneste, at udøve  \r\n\r\n flyvepladsflyveinformationstjeneste ved den pågældende  \r\n\r\n lufttrafiktjenesteenhed i overensstemmelse med de bestemmelser, som Statens  \r\n\r\n Luftfartsvæsen har fastsat herfor. </P>  \r\n\r\n<P CLASS=PUNKT> <B>8.</B> Bedømmelse </P>  \r\n\r\n<P>8.1 Bedømmelse af aspiranten foregår som en daglig vurdering suppleret med  \r\n\r\n standpunktsrapporter for hver væsentlig del af et uddannelsesforløb.  \r\n\r\n Bedømmelsen skal slutte med en endelig standpunktsrapport, der skal indeholde  \r\n\r\n en vurdering af, om aspiranten har opnået de fornødne færdigheder. </P>  \r\n\r\n<P>8.2 Bevis for, at aspiranten har afsluttet den praktiske uddannelse med et  \r\n\r\n tilfredsstillende resultat, udstedes og underskrives af chefinstruktøren ved  \r\n\r\n den lufttrafiktjenesteenhed, hvor uddannelsen har fundet sted. </P>  \r\n\r\n<P>8.2.1 Beviset skal indeholde oplysning om, hvornår den praktiske  \r\n\r\n uddannelse er afsluttet, samt om de resultater, der er opnået. </P>  \r\n\r\n<P CLASS=PUNKT> <B>9.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>10.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>11.</B> Straf </P>  \r\n\r\n<P>11.1 Med bøde eller hæfte straffes den, der uden en godkendelse, jf. pkt.  \r\n\r\n 3.1, udøver virksomhed, der er omfattet af denne BL eller overtræder  \r\n\r\n bestemmelserne i afsnit 5. </P>  \r\n\r\n<P>11.2 Er overtrædelsen begået af et aktieselskab, andelsselskab eller  \r\n\r\n lignende, kan der i medfør af luftfartslovens § 149, stk. 14, pålægges  \r\n\r\n selskabet som sådant bødeansvar. </P>  \r\n\r\n<P CLASS=PUNKT> <B>12.</B> Ikrafttræden </P>  \r\n\r\n<P>Denne BL træder i kraft den 1. oktober 1992. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 14.  \r\n\r\n september 1992 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 6-97, 1. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19921760105"
        },
        {
            "displayName": "Entydig dokumentidentifikation",
            "displayValue": "CM009577"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17601"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "14/09/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-00401/06097"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}