{
    "id": 155876,
    "title": "Ankestyrelsens principafgørelse U-7-99 om ulykkestilfælde - anerkendelse - udefra kommende indvirkning - usædvanlig afvigelse - pludselig løfteskade - løft lettere end ventet - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9293 af 15/06/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-7-99 om ulykkestilfælde - anerkendelse - udefra kommende indvirkning - usædvanlig afvigelse - pludselig løfteskade - løft lettere end ventet - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i et principielt møde behandlet en række sager om anerkendelse af skader i forbindelse med løft af byrder, der er lettere end ventet.</p>\r\n   <p class=\"TekstGenerel\">Ankestyrelsen har fundet grundlag for at fastslå, at skader som følge af løft af byrder, der er lettere end ventet kan anerkendes, såfremt der efter en konkret vurdering kan dokumenteres en usædvanlig afvigelse i forhold til den ønskede udførelse af løftet.</p>\r\n   <p class=\"TekstGenerel\">For at anerkende en løfteskade som et ulykkestilfælde efter arbejdsskadesikringslovens § 9, nr. 1, kræves det, at der dokumenteres en pludselig udefra kommende indvirkning forstået som en usædvanlig afvigelse i forhold til de almindelige rammer for den beskrevne løftesituation.</p>\r\n   <p class=\"TekstGenerel\">Ved vurderingen af om der ved en anmeldt løfteskade er dokumenteret et ulykkestilfælde lægges der efter praksis navnlig vægt på:</p>\r\n   <p class=\"TekstGenerel\">1) byrdens vægt, form og størrelse, 2) hvor byrden skal flyttes hen (oppe fra og ned i modsætning til f.eks. fra gulv til et bord), 3) sikredes ønske og forventning til løftets forløb, sammenholdt med hvilken afvigelse, der eventuelt er sket i forhold til det ønskede forløb,4) hvilke muligheder sikrede har for at afværge afvigelser i håndteringen, såfremt noget går galt. (Fx kan nedtagning af byrder fra større højde tale for anerkendelse, jf SM U-10-98). 5) under hvilke forhold løftet er foregået (akavede og trange forhold kan sammen med andre forhold tale for anerkendelse).</p>\r\n   <p class=\"TekstGenerel\">Hvis sikrede har mulighed for at styre og kontrollere løftet, må det antages at sikrede kan afværge eventuelle afvigelser (f.eks. fordi byrden er meget let eller ikke skal løftes særligt højt). Der må derfor stilles højere beviskrav til sandsynliggørelse af, at der har været en usædvanlig afvigelse, som i ikke ubetydeligt omfang har påvirket det ønskede forløb af løftet.</p>\r\n   <p class=\"TekstGenerel\">At løftet er lettere end ventet kan ikke i sig selv anses for at være en udefra kommende indvirkning. Efter lægefaglig erfaring kan den øgede hastighed, som et for let løft kan give, således normalt ikke alene antages at kunne medføre skade på kroppen. Belastningen vil således normalt ikke overstige kroppens maksimale yde- eller belastningsevne i hverken muskler, sener, ledbånd, led eller knogler.</p>\r\n   <p class=\"TekstGenerel\">Indtræffer der en skade ved en belastning, der ikke overstiger kroppens maksimale yde- eller belastningsevne må det antages, at der er tale om en spontan skade - en indefra kommende lidelse af ukendt årsag.</p>\r\n   <p class=\"TekstGenerel\">Ankestyrelsen afviste således i både sag nr. 1 og 2 at anerkende de anmeldte hændelser som ulykkestilfælde, da der ikke var dokumenteret en usædvanlig afvigelse i forhold til løftets ønskede udførelse. De beskrevne løft af byrder lettere end ventet kunne således ikke antages at have oversteget kroppens maksimale yde- eller belastningsevne.</p>\r\n   <p class=\"TekstGenerel\">I sag nr. 1 besluttede Ankestyrelsen samtidig at tilbagesende sagen til Arbejdsskadestyrelsen til behandling og afgørelse af, om der var grundlag for at anerkende skaden som en pludselig løfteskade, jf. lovens § 9, nr. 3, jf. § 9 a. Det var således oplyst, at sikrede i en længere periode før løfteskaden havde haft en del løftearbejde. I sag 2 havde Arbejdsskadestyrelsen allerede oprettet en sag om mulig anerkendelse som pludselig løfteskade.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 1058 af 17. december 1998 - § 9, nr. 1</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 110215-97:</p>\r\n<p>En 52-årig fabriksarbejder, der siden 1986 havde været beskæftiget med at pakke trykflasker af forskellig størrelse forløftede sig den 10. oktober 1997 på en gasflaske.</p>\r\n<p>I Arbejdsskadestyrelsens spørgeskema havde sikrede anført, at han fik et smæld i ryggen ved løft af en gasflaske, der var tom. Sikrede oplyste, at en fyldt flaske vejede 12 kg, og at en tom flaske vejede 6 kg. Det var således en tom flaske han havde løftet, da han fik smerter i ryggen. Byrden var lettere end sikrede havde ventet.</p>\r\n<p>Arbejdsskadestyrelsen havde afvist at anerkende hændelsen som ulykkestilfælde, og lagt vægt på, at det ikke var tilstrækkeligt at sikrede fik smerter i ryggen under løft af en gasflaske, når der ikke herudover indtraf noget usædvanligt.</p>\r\n<p>I klagen og i senere breve anførte forbundet, at der skete noget usædvanligt, idet der blandt de fyldte flasker, der skulle løftes, pludselig var en tom, og sikrede havde fysisk indstillet sig på at løfte en fyldt flaske på 12 kg, men i stedet var vægten kun 6 kg. Den anvendte kraft til at flytte den tomme gasflaske var derfor alt for stor, hvilket medførte rygskaden.</p>\r\n<p>På Ankestyrelsens forespørgsel oplyste arbejdsgiver, at det ikke var almindeligt, at der stod tomme flasker blandt de fyldte. Arbejdsgiver havde ikke kunnet finde årsagen til at den tomme flaske befandt sigblandt de fyldte. På fyldestationen var der en meget følsom lækage søger, således at alle flasker, hvor der var en utæthed ved ventilen blev frasorteret automatisk.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse om afvisning af hændelsen som et ulykkestilfælde efter lovens § 9, nr. 1. Ankestyrelsen lagde til grund, at sikrede i forbindelse med håndtering af et større antal fyldte gasflasker, der vejede 12 kg, løftede en gasflaske, der viste sig at være tom, og alene vejede 6 kg. Som følge heraf anvendte sikrede for mange kræfter på at løfte flasken og dreje i ryggen, og fik et smæld i ryggen.</p>\r\n<p>Ankestyrelsen vurderede, at der ikke var dokumenteret en udefra kommende belastning forstået som en usædvanlig afvigelse i forhold til den normale arbejdssituation. Ankestyrelsen lagde særligt vægt på, at forskellen på vægten af den løftede byrde og vægten af den forventede byrde var beskeden. Det var ikke sandsynliggjort, at kroppens maksimale yde- eller belastningsevne skulle være overskredet ved den beskrevne hændelse.</p>\r\n<p>At sikrede i forbindelse med hændelsen fik smerter i lænden, var således ikke tilstrækkeligt til anerkendelse som ulykkestilfælde efter loven.</p>\r\n<p>Ankestyrelsen besluttede samtidig at tilbagesende sagen til Arbejdsskadestyrelsen til behandling og afgørelse af, om der var grundlag for at anerkende skaden som en pludselig løfteskade, jf. lovens § 9, nr. 3, jf. § 9 a. Der blev herved lagt vægt på, at det af sagen fremgik, at sikrede i en længere periode før løfteskaden i 1997 havde haft en del løftearbejde.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 101649-98:</p>\r\n<p>En 32-årig postarbejder forløftede sig den 31. juli 1997, da hun var beskæftiget med sortering af tunge og ukurante pakker.</p>\r\n<p>I Arbejdsskadestyrelsens spørgeskema havde sikrede anført, at hun løftede en aksel-lignende pakke, men fejlvurderede vægten på pakken. Efter sikredes mening var årsagen til skaden, at hun troede, at pakken ville veje ca. 30 kg, men den viste sig at veje 8-10 kg.</p>\r\n<p>Arbejdsskadestyrelsen havde afvist at anerkende hændelsen som et ulykkestilfælde, og lagt vægt på, at der ikke skete noget usædvanligt, da sikrede løftede en pakke, udover at hun fik et smæld i højre underarm.</p>\r\n<p>På Ankestyrelsens forespørgsel havde arbejdsgiver oplyst, at sikredes normale arbejde bestod i sortering af pakkeprodukter såvel maskinelt som manuelt, herunder transport af materiel (postcontainere). På skadetidspunktet var sikrede beskæftiget med håndsortering af pakker, der på grund af pakkernes beskaffenhed var en delvis manuel produktion, som bestod i at flytte pakker fra et rullebånd og placere disse i en postcontainer.</p>\r\n<p>Sikrede oplyste herefter, at pakkernes vægt normalt vurderes ud fra den tommelfingerregel, at emner pakket med tyk plastik og med bred tape på 3,5 cm og emner pakket i kasser med bred tape, var tungere end de umiddelbart så ud til.</p>\r\n<p>På skadedagen havde sikrede sorteret mange ukurante pakker, herunder mange aksler. Pakken lignede en kardanaksel efter indpakningen at se. Den var pakket i tykt plastik og havde 5 cm bred tape på. Pakken var ca. 70-75 cm lang. Som følge af pakkens udseende og indpakning anslog sikrede pakkens vægt til at ligge på omkring 30 kg, hvilket ikke var unaturligt. Men pakken vejede ikke det antagede, snarere tværtimod. Den vejede mellem 8 og 10 kg. Pakken var fejlindpakket, idet der ikke var nogen kardanaksel inde i beskyttelsesrøret, men derimod kun det grønne beskyttelsesrør. Ved løftet fik sikrede et smæk i underarmen og pakken røg op i luften. hvorefter sikrede fik smerter i armen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse om afvisning som et ulykkestilfælde efter lovens § 9, nr. 1.</p>\r\n<p>Ankestyrelsen lagde til grund, at sikrede ved den anmeldte lejlighed var beskæftiget med sortering af ukurante pakker af meget forskelligstørrelse og vægt. Sikrede løftede med højre hånd en pakke på ca. 70 75 cm pakket i tyk plastik med bred tape. Sikrede anslog vægten til at være omkring 30 kg, men pakken viste sig at veje 8-10 kg, hvorfor den ved løftet røg op i luften. Sikrede fik herved et smæk i underarmen.</p>\r\n<p>Ankestyrelsen vurderede, at der ikke var dokumenteret en udefra kommende belastning forstået som en usædvanlig afvigelse i forhold til den normale arbejdssituation. Hændelsen gik således ikke ud over, hvad sikrede måtte være forberedt på ved pakkesortering af ukurante pakker, hvor sikrede måtte forvente pakker af alle former og i alle vægtklasser. Sikrede måtte således være forberedt på, at der kunne komme pakker, som var lettere end de så ud til. Det var således ikke sandsynliggjort, at kroppens maksimale yde- eller belastningsevne skulle være overskredet ved den beskrevne hændelse.</p>\r\n<p>At sikrede i forbindelse med hændelsen fik smerter i underarmen, var således ikke tilstrækkeligt til anerkendelse som ulykkestilfælde efter loven.</p>\r\n<p>Ankestyrelsen bemærkede i øvrigt, at Arbejdsskadestyrelsen den 21. januar 1998 havde meddelt, at styrelsen havde besluttet at undersøge, om der var grundlag for at anerkende sagen som en pludselig løfteskade efter lovens § 9, nr. 3, jf. § 9 a.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990929325"
        },
        {
            "displayName": "Entydig dokumentidentifikation",
            "displayValue": "BS008670"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9293"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/06/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 110215-97"
        },
        {
            "displayName": "Stikord",
            "displayValue": "U-7-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}