{
    "id": 108698,
    "title": "1995 BTL 139   BETÆNKNING OVER FORSLAG TIL LOV OM ÆNDRING AF LOV OM STATENS   UDDANNELSESTØTTE (SUPPLERENDE STIPENDIUM TIL PH.D.-STUDERENDE I FORBINDELSE   MED STUDIEREJSER I DANMARK, FRIBELØB M.V.)    NR L 139 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 139",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 139 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statens  \r\n\r\n uddannelsestøtte (Supplerende stipendium til ph.d.-studerende i forbindelse  \r\n\r\n med studierejser i Danmark, fribeløb m.v.) <BR>  \r\n\r\n Nr L 139 1995-96, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19960409 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til undervisningsministeren, som denne har besvaret skriftligt.  \r\n\r\n</P>  \r\n\r\n<P>Der er af undervisningsministeren stillet ændringsforslag, hvorom henvises  \r\n\r\n til de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af undervisningsministeren stillede ændringsforslag. </P>  \r\n\r\n<P>Et mindretal (Enhedslistens medlem af udvalget) finder, at indholdet i  \r\n\r\n lovforslaget - at give de forskerstuderende et supplerende stipendium, der  \r\n\r\n efter skat kan dække den ph.d.-studerendes skattebetaling, når stipendiegiver  \r\n\r\n har betalt for en indenlandsk studierejse - virker som en noget ufiks  \r\n\r\n løsning. Den eneste rigtige løsning ville være, at de forskerstuderende fik  \r\n\r\n lønmodtagerstatus. </P>  \r\n\r\n<P>Mindretallet finder dog, at lovforslaget forbedrer den nuværende situation  \r\n\r\n vedrørende de indenlandske studierejser for forskerstuderende, og vil derfor  \r\n\r\n stemme for de af undervisningsministeren stillede ændringsforslag og for  \r\n\r\n lovforslaget i sin helhed. </P>  \r\n\r\n<P>ÆndringsforslagAf <I>undervisningsministeren,</I> tiltrådt af  \r\n\r\n<I>udvalget</I> : </P>  \r\n\r\n<P>Til § 1 <B>1)</B> I det under <I>nr. 8</I> foreslåede <I>§ 53 a, stk.  \r\n\r\n 3,</I> ændres &#187;og om at det supplerende stipendium kan gives af den  \r\n\r\n højere uddannelsesinstitution,&#187; til: &#187; og om, at det supplerende  \r\n\r\n stipendium kan eller skal gives af den højere uddannelsesinstitution,&#187;.  \r\n\r\n</P>  \r\n\r\n<P>Til § 2 <B>2)</B> I <I>stk. 1</I> indsættes efter &#187;den 1. januar  \r\n\r\n 1996&#171;:&#187;, jf. dog stk. 3 og 4&#171;. </P>  \r\n\r\n<P> <B>3)</B> Efter stk. 2 indsættes som nye stykker: </P>  \r\n\r\n<P> <I>&#187;Stk. 3.</I> Undervisningsministeren kan efter drøftelse med  \r\n\r\n skatteministeren fastsætte særlige regler om, at supplerende stipendium i  \r\n\r\n forbindelse med studierejser i Danmark, jf. § 1, nr. 8, der udbetales for  \r\n\r\n perioden fra den 1. januar 1995 til den 1. september 1996, udbetales og  \r\n\r\n indberettes til de statslige told- og skattemyndigheder med oplysninger om  \r\n\r\n grundlaget for det stipendium, der er givet, herunder stipendiemodtagerens  \r\n\r\n personnummer. </P>  \r\n\r\n<P> <I>Stk. 4.</I> Skatteministeren kan efter drøftelse med  \r\n\r\n undervisningsministeren fastsætte særlige regler for den skattemæssige  \r\n\r\n behandling af supplerende stipendier i forbindelse med studierejser i  \r\n\r\n Danmark, jf. § 1, nr. 8, der udbetales for perioden fra den 1. januar 1995  \r\n\r\n til den 1. september 1996, herunder at stipendiet kan anvendes til  \r\n\r\n godskrivning som frivillig indbetalt skat for indkomståret 1995 henholdsvis  \r\n\r\n 1996 efter regler, der fraviger bestemmelserne i kildeskattelovens §  \r\n\r\n 59.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget indebærer, at undervisningsministeren skal  \r\n\r\n kunne fastsætte regler om, at det supplerende stipendium i forbindelse med  \r\n\r\n studierejser i Danmark skal gives af den højere uddannelsesinstitution, hvor  \r\n\r\n den studerende er indskrevet til studiet, selv om institutionen ikke er  \r\n\r\n stipendiegiver. I bestemmelsen i det fremsatte lovforslag er der kun mulighed  \r\n\r\n for at bestemme, at stipendiet kan gives af denne uddannelsesinstitution.  \r\n\r\n</P>  \r\n\r\n<P>Den foreslåede affattelse af bemyndigelsesbestemmelsen vil give ministeren  \r\n\r\n en mulighed for at pålægge institutionen at afholde udgifterne til  \r\n\r\n supplerende stipendium i de tilfælde, hvor stipendiegiver ikke kan forventes  \r\n\r\n at ville afholde disse ekstra udgifter til supplerende stipendium ud over  \r\n\r\n ph.d.-stipendiet. </P>  \r\n\r\n<P>Til nr. 2 Ændringsforslaget er en konsekvens af ændringsforslaget under  \r\n\r\n nr. 3. </P>  \r\n\r\n<P>Til nr. 3 Det er hensigten, at de rejseudgifter, stipendiegiver afholder  \r\n\r\n til den ph.d.-studerendes studierejser i Danmark, gøres til A-indkomst med  \r\n\r\n virkning for tilskud, der godskrives den ph.d.-studerende fra og med 1.  \r\n\r\n september 1996. Dette kan ske ved en ændring af kildeskattebekendtgørelsens §  \r\n\r\n 20. Der henvises til fjerdesidste afsnit i de almindelige bemærkninger til  \r\n\r\n lovforslaget. </P>  \r\n\r\n<P>Det er endvidere hensigten, at der med hjemmel i den foreslåede  \r\n\r\n bestemmelse i § 53 a, stk. 3, i lovforslagets § 1, nr. 8, vil blive fastsat  \r\n\r\n regler om, at udbetalingen af det supplerende stipendium, der vil være  \r\n\r\n A-skattepligtigt efter gældende regler, sker på det tidspunkt, hvor de  \r\n\r\n afholdte rejseudgifter (der som nævnt gøres til A-indkomst) godskrives den  \r\n\r\n studerende. </P>  \r\n\r\n<P>De supplerende stipendier skal kunne udbetales med virkning fra 1. januar  \r\n\r\n 1995, svarende til de rejseudgifter, stipendiegiver har afholdt fra dette  \r\n\r\n tidspunkt. Indtil nyordningen samlet kan få virkning fra den 1. september  \r\n\r\n 1996, er det hensigtsmæssigt at etablere en ordning, der i praksis sikrer, at  \r\n\r\n de supplerende stipendier (efter A-skattetræk), der udbetales vedrørende  \r\n\r\n tilskud til rejseudgifter i perioden fra 1. januar 1995 og indtil 1.  \r\n\r\n september 1996, går til betaling af skatten af de pågældende tilskud til  \r\n\r\n rejseudgifter, og at disse tilskud rent faktisk er kommet til beskatning.  \r\n\r\n</P>  \r\n\r\n<P>På denne baggrund er det hensigten, at der med hjemmel i de foreslåede  \r\n\r\n bemyndigelsesbestemmelser skal fastsættes overgangsregler for perioden fra 1.  \r\n\r\n januar 1995 til 1. september 1996. De foreslåede overgangsregler kan  \r\n\r\n umiddelbart forekomme komplicerede, men er efter drøftelse med  \r\n\r\n skatteministeren udformet med henblik på i videst muligt omfang at etablere  \r\n\r\n en systemtilpasset løsning, der tager hensyn til de eksisterende systemer i  \r\n\r\n Told- og Skattestyrelsen. Endvidere er der lagt vægt på at nå frem til en  \r\n\r\n ordning, der ikke belaster de kommunale skattemyndigheders administration  \r\n\r\n unødigt. </P>  \r\n\r\n<P>Det foreslås, at der gives undervisningsministeren og skatteministeren  \r\n\r\n hjemmel til at fastsætte regler for en overgangsordning gående ud på, at  \r\n\r\n supplerende stipendier, der udbetales på baggrund af tilskud til  \r\n\r\n rejseudgifter, der er givet i perioden fra 1. januar 1995 til 1. september  \r\n\r\n 1996, skal indbetales til de statslige told- og skattemyndigheder i stedet  \r\n\r\n for at blive udbetalt til de ph.d.-studerende. Som nævnt ovenfor vil de  \r\n\r\n supplerende stipendier allerede efter gældende regler være A-indkomst, og de  \r\n\r\n A-skattebeløb, der indeholdes i stipendiebeløbet, skal indbetales til de  \r\n\r\n statslige told- og skattemyndigheder efter de almindelige regler. De beløb,  \r\n\r\n der efter lovforslaget indbetales til de statslige told- og  \r\n\r\n skattemyndigheder, vil derfor være nettobeløbet (stipendiebeløbet efter  \r\n\r\n A-skattetræk). </P>  \r\n\r\n<P>Det bemærkes, at stipendierne henregnes som skattepligtig indkomst i det  \r\n\r\n indkomstår, hvor de udbetales, dvs. i indkomståret 1996, også selv om de  \r\n\r\n eventuelt udbetales på grundlag af tilskud til rejseudgifter, der er givet i  \r\n\r\n indkomståret 1995. </P>  \r\n\r\n<P>Tanken er, at nettobeløbet efter særlige regler, der efter  \r\n\r\n bemyndigelsesbestemmelser fastsættes af skatteministeren, skal kunne anvendes  \r\n\r\n til godskrivning som frivillig indbetalt skat for 1995 henholdsvis 1996. </P>  \r\n\r\n<P>Supplerende stipendier, der udbetales på grundlag af tilskud til  \r\n\r\n rejseudgifter, der er givet i perioden fra 1. januar 1996 til 1. september  \r\n\r\n 1996, skal indbetales til de statslige told- og skattemyndigheder til  \r\n\r\n godskrivning som frivillig indbetalt skat for indkomståret 1996. Beløbene vil  \r\n\r\n efter de almindelige regler indgå som betalt forskudsskat i  \r\n\r\n slutskatteansættelsen for indkomståret 1996. </P>  \r\n\r\n<P>For så vidt angår indkomståret 1995, vil datoen for indbetaling af  \r\n\r\n stipendiebeløbet til godskrivning som frivillig indbetalt skat for 1995 af  \r\n\r\n systemmæssige årsager teknisk skulle tilbagedateres til senest 15. februar  \r\n\r\n 1996 eller tidligere i 1996, uanset at indberetning/indbetaling rent faktisk  \r\n\r\n finder sted efter dette tidspunkt. </P>  \r\n\r\n<P>Dette skyldes, at Told- og Skattestyrelsens personskattesystemer er  \r\n\r\n tilrettet i overensstemmelse med kildeskattelovens § 59. Dette indebærer  \r\n\r\n dels, at frivillig indbetaling af skat efter den 15. februar i det år, hvor  \r\n\r\n ligningen foretages (dvs. i dette tilfælde den 15. februar 1996), ikke kan  \r\n\r\n overstige 25.000 kr., dels at frivillig indbetaling af restskat uanset  \r\n\r\n beløbets størrelse ikke kan ske efter den 1. juli i det år, hvor ligningen  \r\n\r\n foretages (dvs. den 1. juli 1996). </P>  \r\n\r\n<P>En systemmæssig indbetalingsdato efter den 1. juli 1996 vil medføre, at  \r\n\r\n beløbet altid systemmæssigt vil køre til udbetaling til den pågældende  \r\n\r\n skatteyder. I praksis foregår det ved, at beløbet overføres til told- og  \r\n\r\n skatteregionen, der spørger den pågældende, om beløbet ønskes udbetalt eller  \r\n\r\n skal finde anden anvendelse, herunder om skatteyderen ønsker, at beløbet skal  \r\n\r\n registreres som en frivillig indbetaling for indkomståret 1996. </P>  \r\n\r\n<P>En systemmæssig indbetalingsdato efter 15. februar 1996 vil i de  \r\n\r\n situationer, hvor det indbetalte stipendiebeløb eventuelt resulterer i, at  \r\n\r\n summen af de frivillige indbetalinger efter den 15. februar 1996 overstiger  \r\n\r\n 25.000 kr., medføre, at et overskydende beløb ligeledes vil blive udbetalt  \r\n\r\n til den pågældende skatteyder. </P>  \r\n\r\n<P>Der sker i situationen det samme som ovenfor nævnt, nemlig at told- og  \r\n\r\n skatteregionen spørger den pågældende, hvorledes beløbet ønskes anvendt,  \r\n\r\n herunder om det ønskes udbetalt. </P>  \r\n\r\n<P>En teknisk tilbagedatering af indbetalingen til den 15. februar 1996 er  \r\n\r\n derfor en nødvendig forudsætning for en i størst muligt omfang systembaseret  \r\n\r\n løsning, der må antages at være den administrativt mindst belastende. Det  \r\n\r\n bemærkes, at en sådan tilbagedatering i realiteten er en fravigelse af de  \r\n\r\n almindelige bestemmelser i kildeskattelovens § 59 om frivillig indbetaling af  \r\n\r\n skat. </P>  \r\n\r\n<P>Det skal tilstræbes, at indberetninger vedrørende indkomståret 1995 skal  \r\n\r\n indgå fra kommunerne til Told- og Skattestyrelsens slutsystemer senest den  \r\n\r\n 12. september 1996. Dette indebærer, at SU-styrelsens,  \r\n\r\n uddannelsesinstitutionernes m.v. indberetning/indbetaling skal være Told- og  \r\n\r\n Skattestyrelsen i hænde senest den 15. juli 1996, idet der herved tages  \r\n\r\n hensyn til dels kommunens udsendelse af agterskrivelse til skatteyderne om  \r\n\r\n den ny skatteansættelse, dels skatteyderens indsigelsesfrist. </P>  \r\n\r\n<P>Hvis disse frister ikke overholdes, vil eventuelle restskatter for  \r\n\r\n indkomståret 1995, som ellers ville kunne være udlignet/reduceret ved  \r\n\r\n indbetaling af stipendiebeløbet som frivillig skat, vedblive at være  \r\n\r\n indregnet i forskudssystemet for 1997. I det omfang indberetning/indbetaling  \r\n\r\n undtagelsesvis måtte ske efter den 12. september 1996 og en eventuel restskat  \r\n\r\n for indkomståret 1995 er under indregningsgrænsen for restskat (12.500 kr.  \r\n\r\n for 1995) og dermed indregnet i forskudsskatten for 1997, vil  \r\n\r\n stipendiebeløbet blive udbetalt til den ph.d.-studerende. Er restskatten over  \r\n\r\n indregningsgrænsen, vil det supplerende stipendium blive anvendt til  \r\n\r\n regulering i den skyldige skat, der ligger ud over indregningsgrænsen. </P>  \r\n\r\n<P>Stipendiegiver skal til brug for den ovenfor beskrevne skattemæssige  \r\n\r\n procedure for overgangsperioden fra 1. januar 1995 til 1. september 1996,  \r\n\r\n samtidig med at stipendiebeløbet indbetales og indberettes til de statslige  \r\n\r\n told- og skattemyndigheder, indberette oplysninger om grundlaget for det  \r\n\r\n supplerende stipendium, dvs. de tilskud til rejseudgifter til studierejser i  \r\n\r\n Danmark, der er givet tidligere, og som berettiger til det supplerende  \r\n\r\n stipendium, samt stipendiemodtagerens personnummer. Stipendiegivers  \r\n\r\n oplysninger om de tilskud, der tidligere er givet til rejseudgifter, skal for  \r\n\r\n hver enkelt stipendiemodtager specificeres på indkomstårene 1995 og 1996. Det  \r\n\r\n skal tilstræbes, at oplysningerne vedrørende indkomståret 1995 kan indgå i  \r\n\r\n Told- og Skattestyrelsens slutsystemer senest den 12. september 1996. </P>  \r\n\r\n<P>Det foreslås, at overgangsordningen skal gælde indtil den 1. september  \r\n\r\n 1996. Når det ikke foreslås, at den samlede nyordning skal have virkning fra  \r\n\r\n et tidligere tidspunkt, er det for at sikre, at stipendiegiver får fornøden  \r\n\r\n tid til at fastsætte og opfylde de nærmere procedurer for de omtalte  \r\n\r\n indberetningspligter, og for at de statslige told- og skattemyndigheder får  \r\n\r\n den fornødne tid til at fastsætte og opfylde de nærmere procedurer for den  \r\n\r\n skattemæssige behandling. </P>  \r\n\r\n<P>Ændringsforslaget sikrer i overensstemmelse med formålet med de  \r\n\r\n supplerende stipendier, at der ikke sker udbetaling af supplerende stipendier  \r\n\r\n på grundlag af tilskud til rejseudgifter, der er givet i perioden fra 1.  \r\n\r\n januar 1995 til 1. september 1996, uden at det forinden er sikret, at skatten  \r\n\r\n af disse tilskud søges betalt. </P>  \r\n\r\n<P>Ændringsforslaget skønnes ikke at ville have nævneværdige administrative  \r\n\r\n konsekvenser for de statslige told- og skattemyndigheder. </P>  \r\n\r\n<P>Anne-Marie Meldgaard (S) nfmd. <I>Hans Peter Baadsgaard (S) Poul Erik  \r\n\r\n Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Hanne Severinsen (V)</I> fmd. <I>Henning Urup (V) Ulla Tørnæs  \r\n\r\n (V) Frank Dahlgaard (KF) Lene Espersen (KF) John Vinther (KF) Poul Nødgaard  \r\n\r\n (DF) Fremskridtspartiet havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/04/1996"
        },
        {
            "displayName": "Accession",
            "displayValue": "199514K00139"
        },
        {
            "displayName": "Entydig dokumentidentifikation",
            "displayValue": "CL006304"
        },
        {
            "displayName": "Dato for førstegangsindlæggelse",
            "displayValue": "19/04/1996"
        },
        {
            "displayName": "Dato for indlæggelse",
            "displayValue": "19/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}