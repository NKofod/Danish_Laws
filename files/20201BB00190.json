{
    "id": 221410,
    "title": "Forslag til folketingsbeslutning om frakendelse af statsborgerskab ved personfarlig kriminalitet",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 190",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. marts 2021 af Morten Messerschmidt (DF), Liselott Blixt (DF), René Christensen (DF), Kristian Thulesen Dahl (DF), Pia Kjærsgaard (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om frakendelse af statsborgerskab ved personfarlig kriminalitet</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingssamling at have gennemført love, der sikrer, at statsborgerskab frakendes i de tilfælde, hvor en person f.eks. begår alvorlig personfarlig kriminalitet eller narkokriminalitet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Begrundelse</span>\r\n</p>\r\n<p class=\"NormalInd\">Socialdemokratiet offentliggjorde i 2018 sit udlændingepolitiske udspil »Retfærdig og realistisk – en udlændingepolitik der samler Danmark«. Udspillet skulle vise, at det var et nyt Socialdemokrati, der stillede sig et andet sted på den udlændingepolitiske dagsorden end der, hvor det parti, der havde tabt det foregående valg, stod.</p>\r\n<p class=\"NormalInd\">Men det kræver mere end vinduesstaffage og paroler at sætte en ny kurs. Det kræver handling – en villighed til at gå den vej, man prædiker. Her har Socialdemokratiet til stor skuffelse for forslagsstillerne ikke leveret. De gode intentioner i udspillet er for langt hovedpartens vedkommende ikke omsat til handling og konkrete initiativer. Det virker, som om regeringen har behov for et kærligt skub i den rigtige retning. Det vil forslagsstillerne gerne være behjælpelige med.</p>\r\n<p>\r\n   <span class=\"Italic\">Socialdemokratiets udlændingeudspil</span>\r\n</p>\r\n<p class=\"NormalInd\">I »Retfærdig og realistisk – en udlændingepolitik der samler Danmark« skriver Socialdemokratiet:</p>\r\n<p class=\"NormalInd\">»At blive tildelt dansk statsborgerskab er ikke noget man har krav på. Det er noget, man skal gøre sig fortjent til. Tildeling af statsborgerskab er i dag betinget af, at man ikke har begået kriminalitet. Det burde derfor være sådan, at bevarelsen af et statsborgerskab er betinget af, at man heller ikke efterfølgende begår kriminalitet.</p>\r\n<p class=\"NormalInd\">Desværre er det sådan i dag, at hvis man først har opnået dansk statsborgerskab og derefter begår kriminalitet, så er det meget svært at miste statsborgerskabet igen. Faktisk er det kun sket to gange, at domstolene har frakendt en person sit danske statsborgerskab.</p>\r\n<p class=\"NormalInd\">Socialdemokratiet vil arbejde for, at statsborgerskabet kan frakendes i de tilfælde, hvor en person f.eks. begår alvorlig personfarlig kriminalitet eller narkokriminalitet, hvis det er muligt indenfor de internationale konventioner. Også selvom det kun vil gælde personer med dobbelt statsborgerskab«.</p>\r\n<p class=\"NormalInd\">(»Retfærdig og realistisk – en udlændingepolitik der samler Danmark«, Den nye frihedskamp, 2018, afsnit 6, side 39).</p>\r\n<p>\r\n   <span class=\"Italic\">Regeringen leverer ikke</span>\r\n</p>\r\n<p class=\"NormalInd\">Socialdemokratiet skylder vælgerne og det danske samfund at realisere målet om frakendelse af statsborgerskab ved personfarlig kriminalitet. Forslagsstillerne er enige i, at udlændinge, der har begået kriminalitet, skal have frakendt deres danske statsborgerskab og udvises af Danmark. Der er flere veje til at nå dette mål. Det kunne være i form af at tildele statsborgerskab i en prøveperiode, hvor man får frakendt statsborgerskabet, hvis man begår kriminalitet, eller som her med et første skridt, som Socialdemokratiet foreslår, ved at visse typer af kriminalitet skal føre til frakendelse af det danske statsborgerskab. Det er vigtigt for den danske nations sikkerhed, at det er muligt at tage statsborgerskabet fra personer, der begår alvorlig kriminalitet. Det vil skabe større tryghed for borgerne, og det vil have en præventiv virkning. Derfor ønsker forslagsstillerne, at regeringen inden udgangen af indeværende folketingssamling tager initiativ til at gennemføre sit eget forslag om at tage statsborgerskabet fra personer, der begår personfarlig kriminalitet eller narkokriminalitet.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om frakendelse af statsborgerskab ved personfarlig kriminalitet.</p>\r\n<p class=\"ForslagsNummer\">(Beslutningsforslag nr. B 190)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 190",
            "stateLabel": "Forkastet",
            "references": [
                {
                    "shortName": "2020/1 BSF 190",
                    "title": "Forslag til folketingsbeslutning om frakendelse af statsborgerskab ved personfarlig kriminalitet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221410,
                    "eliUri": "/eli/ft/20201BB00190",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b190/index.htm"
                },
                {
                    "shortName": "2020/1 BTB 190",
                    "title": "Betænkning over Forslag til folketingsbeslutning om frakendelse af statsborgerskab ved personfarlig kriminalitet",
                    "presentationName": "Betænkning over beslutningsforslag",
                    "documentTypeId": 500,
                    "documentId": 222831,
                    "eliUri": "/eli/ft/20201DB01089",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/2021"
        },
        {
            "displayName": "Accession",
            "displayValue": "20201BB00190"
        },
        {
            "displayName": "Entydig dokumentidentifikation",
            "displayValue": "AX025908"
        },
        {
            "displayName": "Dato for førstegangsindlæggelse",
            "displayValue": "04/03/2021"
        },
        {
            "displayName": "Dato for indlæggelse",
            "displayValue": "04/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}