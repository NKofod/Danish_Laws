{
    "id": 32136,
    "title": "Ansvarsfordeling mellem reservelæge og superviserende overlæge - manglende kontrol/undersøgelse af kvinde, der herefter aborterer spontant ",
    "documentTypeId": "240",
    "isSagsforlobPeriodValid": false,
    "shortName": "KEN nr 15013 af 30/03/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En 23-årig kvinde henvises til undersøgelse for bækkenløsning. En  \r\n\r\n reservelæge foretog udvendig objektiv undersøgelse men fandt ikke grundlag  \r\n\r\n for at foretage gynækologisk undersøgelse eller scanning. </I> </P>  \r\n\r\n<P> <I>Patientklagenævnet beklagede undladelsen overfor lægen, ligesom man  \r\n\r\n overfor overlægen på afdelingen udtalte en beklagelse, idet denne havde  \r\n\r\n undladt at indkalde patienten til en gynækologisk undersøgelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ansvarsfordeling mellem reservelæge og  \r\n\r\n superviserende overlæge - manglende kontrol/undersøgelse af kvinde, der  \r\n\r\n herefter aborterer spontant </H1>  \r\n\r\n<P></P>  \r\n\r\n<BR>  \r\n\r\n<P> <B>5.2.5. Ansvarsfordeling mellem reservelæge og superviserende overlæge  \r\n\r\n - Manglende kontrol/undersøgelse af kvinde, der herefter aborterer  \r\n\r\n spontant.</B>  </P>  \r\n\r\n<P>En 23-årig kvinde henvises i 24. graviditetsuge af egen læge til  \r\n\r\n svangreambulatorium i forbindelse med mistanke om bækkenløsning på grund af  \r\n\r\n bækkensmerter med trækken nedadtil over symfysen og udover begge hofteled.  \r\n\r\n</P>  \r\n\r\n<P>Reservelægen på svangreambulatoriet foretager udvendig objektiv  \r\n\r\n undersøgelse, men finder ud fra patientens oplysninger samt egne  \r\n\r\n observationer ikke grundlag for at foretage gynækologisk undersøgelse  \r\n\r\n og/eller scanning. </P>  \r\n\r\n<P>3 dage senere indlægges patienten med spontan abort, muligvis forårsaget  \r\n\r\n af moderkageløsning. </P>  \r\n\r\n<P> <B>Sundhedsstyrelsen</B> fandt, at reservelægen burde have foretaget en  \r\n\r\n gynækologisk undersøgelse i betragtning af egen læges henvisningsdiagnose, og  \r\n\r\n at dette burde beklages overfor lægen, jfr. lægelovens § 6. </P>  \r\n\r\n<P>I forbindelse med partshøring oplyser reservelægen, at hun var ansat i en  \r\n\r\n undervisningsstilling på gynækologisk afdeling. Svangreambulatoriet blev  \r\n\r\n passet af reservelæger uden specialistuddannelse. Afdelingens praksis var  \r\n\r\n derfor, at alle journalnotater efterfølgende blev læst og evt. kommenteret af  \r\n\r\n en superviserende overlæge, der indkaldte de patienter, som det skønnedes  \r\n\r\n nødvendigt at undersøge mere grundigt eller hurtigere, end reservelægen havde  \r\n\r\n planlagt. </P>  \r\n\r\n<P> <B>Sundhedsstyrelsen</B> fastholdt uanset dette indstillingen om, at  \r\n\r\n reservelægen burde meddeles en beklagelse, jfr. lægelovens § 6. </P>  \r\n\r\n<P> <B>Patientklagenævnet</B> afgjorde sagen ved at meddele reservelægen en  \r\n\r\n beklagelse for at undlade at foretage gynækologisk undersøgelse. </P>  \r\n\r\n<P>Herudover meddelte <B>Patientklagenævnet</B> den superviserende overlæge  \r\n\r\n en beklagelse, idet nævnet fandt, at denne på baggrund af de foreliggende  \r\n\r\n oplysninger om kontrol og opfølgning af journaler fra svangreambulatoriet  \r\n\r\n burde have indkaldt patienten efterfølgende med henblik på en gynækologisk  \r\n\r\n undersøgelse. </P>  \r\n\r\n</DIV>",
    "isHistorical": false,
    "editorialNotes": [
        "Offentliggjort i Sundhedsvæsenets Patientklagenævns årsberetning for 1990, side 52-53"
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "W19921501325"
        },
        {
            "displayName": "Entydig dokumentidentifikation",
            "displayValue": "CA000047"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "15013"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/03/1992"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}