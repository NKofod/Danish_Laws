{
    "id": 122713,
    "title": "Forslag til folketingsbeslutning om frit lejde for prostituerede",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 72",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 16. december 2008 af Pernille Vigsø Bagge (SF), Astrid Krag (SF), Ole Sohn (SF), Yildiz Akdogan (S), Mette Frederiksen (S), Lene Hansen (S), Line Barfod (EL) og Johanne Schmidt-Nielsen (EL)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om frit lejde for prostituerede</p>\r\n      <p class=\"Tekst\">Folketinget pålægger regeringen inden udgangen af folketingsåret 2008-09 at tilvejebringe det nødvendige lovgrundlag, så prostituerede, der måtte have et ønske om at forlade prostitution, anonymt kan henvende sig til kommunen og få rådgivning og hjælp uden at frygte en eventuel straffesag for socialt bedrageri m.v. Regeringen forpligter sig endvidere til at sikre, at alle kommuner udarbejder og implementerer handlingsplaner på prostitutionsområdet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Formålet med beslutningsforslaget er at indføre en særlig rettighed for mennesker, som har ernæret sig ved prostitution, men som ønsker at komme ud af denne. I den situation har disse personer behov for ikke at blive mødt med krav om tilbagebetaling af skattegæld og gæld til andre offentlige myndigheder i forbindelse med forsøget på at starte et andet liv uden prostitution.</p>\r\n      <p class=\"Tekst9\">Som det er i dag, er der store forskelle på den konkrete sagsbehandling, den prostituerede får, afhængig af hvilken kommune hun/han har bopæl i og hvilken sagsbehandler de mødes af. Forslagsstillerne finder denne forskelsbehandling særdeles problematisk og ønsker med dette forslag at sætte rammerne for en mere ensartet behandling af denne gruppe borgere.</p>\r\n      <p class=\"Tekst9\">Indtil 1998 havde kommunerne mulighed for at give kontanthjælp til en prostitueret, hvis hun/han ønskede hjælp til at komme ud af prostitution. Men med loven om den aktive socialpolitik blev den mulighed udelukket.</p>\r\n      <p class=\"Tekst9\">Det er kendt, at flere kommuner vælger at se bort fra loven ved at undlade at indberette, at en kontanthjælpsmodtager også arbejder som prostitueret. I stedet vælger nogle sagsbehandlere at tilgodese den prostitueredes sociale behov, idet serviceloven også pålægger sagsbehandlerne at hjælpe de prostituerede.</p>\r\n      <p class=\"Tekst9\">Andre kommuner er dog mere restriktive, idet de i højere grad går efter at straffe de prostituerede, der modtager kontanthjælp, samtidig med at de tjener penge på prostitution.</p>\r\n      <p class=\"Tekst9\">Beskæftigelsesministeren har tidligere været utvetydig i et svar til Københavns Kommune om, hvilke muligheder de havde for at hjælpe de prostituerede på kontanthjælp. Ministeren svarede, at »hvis en prostitueret modtager kontanthjælp samtidig med en indtjening som prostitueret er det socialt bedrageri. Det skal indberettes og der pålægges sanktioner«.</p>\r\n      <p class=\"Tekst9\">Som løsning på dette problem indførte Københavns Kommune en såkaldt exitpakke, der giver de prostituerede mulighed for anonym rådgivning uden at bryde loven. Det er vurderingen fra en embedsmand i kommunen, at denne mulighed på sigt vil få ca. 20-30 af kommunens ca. 2.000 prostituerede til at henvende sig til kommunen. Kommunen har dog endnu ikke modtaget nogen henvendelser.</p>\r\n      <p class=\"Tekst9\">Forslagsstillerne tænker sig, at Købehavns Kommunes exitpakke udbredes på landsplan, så alle prostituerede får mulighed for anonym rådgivning med henblik på at få råd og vejledning til at komme ud af prostitution uden samtidig at få en straffesag på halsen.</p>\r\n      <p class=\"Tekst9\">Forslagsstillerne finder det således også væsentligt at minimere sagsbehandlernes socialfaglige dilemma, når en prostitueret en sjælden gang henvender sig hos kommunen.</p>\r\n      <p class=\"Tekst9\">De fleste kommuner har ingen overordnede retningslinjer, der kan afklare, hvordan sagsbehandlere skal agere i disse sager, og de har typisk ingen politik på prostitutionsområdet, endsige handlingsplaner.</p>\r\n      <p class=\"Tekst9\">I dag kan en socialrådgiver under uddannelse vælge et 4-timers-kursus på socialrådgiveruddannelsen om de specielle problemstillinger, der knytter sig til prostitution. Langtfra alle vælger dette kursus, hvorfor prostituerede ofte mødes med manglende forståelse for deres situation, når de henvender sig til kommunen.</p>\r\n      <p class=\"Tekst9\">Langt størsteparten af de mennesker, der i Danmark ernærer sig ved prostitution, vælger denne levevej, fordi de mangler penge og er ramt af fattigdom. Mange lever af kontanthjælp eller anden offentlig ydelse, hvorfor det ikke opgives til skattevæsenet eller sociale myndigheder, at man tjener penge på prostitution. Typisk sparer den prostituerede ikke penge op og vil i en situation, hvor vedkommende ønsker at stoppe med at prostituere sig, have behov for fortsat at kunne modtage en offentlig social ydelse.</p>\r\n      <p class=\"Tekst9\">Mange prostituerede nævner frygten for en stor gæld til skattevæsenet eller kravet om tilbagebetaling af offentlige ydelse som en stor belastning og en stor forhindring for at henvende sig til kommunen med henblik på at få hjælp til at komme ud af prostitutionen.</p>\r\n      <p class=\"Tekst9\">Dette forslag skal derfor skabe mulighed for, at mennesker, som har levet i prostitution, frit kan henvende sig til de offentlige myndigheder for at få hjælp til at komme ud af prostitutionen. En frit lejde-ordning skal fritage disse personer for tilbagebetaling af skat af penge erhvervet ved prostitution. Desuden skal disse personer ikke mødes med krav om tilbagebetaling af kontanthjælp eller dagpenge for perioden, hvor vedkommende sideløbende har modtaget penge for prostitution.</p>\r\n      <p class=\"Tekst9\">Herudover skal dette forslag også sikre, at den prostituerede over hele landet mødes af sagsbehandlere med indsigt og forståelse for de problemstillinger, der knytter sig til et liv i prostitution. Ministeren for ligestilling varslede i handlingsplanen »Et andet liv« fra 2005, at der ville komme en vejledning, som skulle oplyse sagsbehandlere og andre om, hvordan man bedst muligt kan rådgive prostituerede. Denne vejledning har i november 2008 stadig ikke set dagens lys, selv om den angiveligt skulle være i trykken (Information den 4. november 2008).</p>\r\n      <p class=\"Tekst9\">Forslagsstillerne forventer derfor, at regeringen snarest får denne vejledning udarbejdet og mangfoldiggjort. Herudover er det forslagsstillernes intention, at regeringen forpligtes til at tage initiativ til at sikre en kommunal oprustning på prostitutionsområdet. Regeringen skal derfor initiere en proces, der sikrer, at kommunerne kommer i gang med at udforme handlingsplaner på prostitutionsområdet.</p>\r\n      <p class=\"Tekst9\">Det anslås, at mindst 4.732 personer i Danmark ernærer sig ved prostitution (Velfærdsministeriets hjemmeside). Da der ikke direkte er udgifter forbundet med at tilbyde frit lejde til de prostituerede, der måtte henvende sig til kommunen herom, har den del af forslaget ingen direkte økonomiske konsekvenser.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Pernille Vigsø Bagge </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om frit lejde for prostituerede.</p>\r\n      <p class=\"ForslagsNummer\">(Beslutningsforslag nr. B 72).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 72",
            "stateLabel": "Bortfaldet",
            "references": [
                {
                    "shortName": "2008/1 BSF 72",
                    "title": "Forslag til folketingsbeslutning om frit lejde for prostituerede",
                    "presentationName": "Beslutningsforslag som fremsat",
                    "documentTypeId": 480,
                    "documentId": 122713,
                    "eliUri": "/eli/ft/20081BB00072",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b72/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/2008"
        },
        {
            "displayName": "Accession",
            "displayValue": "20081BB00072"
        },
        {
            "displayName": "Entydig dokumentidentifikation",
            "displayValue": "AX010718"
        },
        {
            "displayName": "Dato for førstegangsindlæggelse",
            "displayValue": "17/12/2008"
        },
        {
            "displayName": "Dato for indlæggelse",
            "displayValue": "01/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}