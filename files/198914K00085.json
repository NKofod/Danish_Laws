{
    "id": 109892,
    "title": "1989 BTL 85   BETÆNKNING OVER FORSLAG TIL LOV OM ÆNDRING AF LOV OM VÆGTAFGIFT AF   MOTORKØRETØJER M.V. (AFGIFTSFORHØJELSE FOR PERSONMOTORKØRETØJER OG SMÅ   VAREBILER)    NR L 85 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 85",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 85 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om vægtafgift af  \r\n\r\n motorkøretøjer m.v. (Afgiftsforhøjelse for personmotorkøretøjer og små  \r\n\r\n varebiler) <BR>  \r\n\r\n Nr L 85 1989-90, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19891211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Nogle af disse spørgsmål og svarene herpå (spørgsmål 4 </P>  \r\n\r\n<P>og 5) er tillige optrykt som bilag til denne betænkning. </P>  \r\n\r\n<P>Endvidere har udvalget modtaget skriftlig og mundtlig henvendelse fra  \r\n\r\n Dansk Veteranbilklub og skriftlig henvendelse fra Pensionisternes Fællesråd.  \r\n\r\n</P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse uændret.  \r\n\r\n</I></P>  \r\n\r\n<P>Et andet mindretal (Socialdemokratiets medlemmer af udvalget) kan ikke  \r\n\r\n medvirke til lovforslagets gennemførelse, er medforslagsstiller til  \r\n\r\n ændringsforslag nr. 1, stemmer imod ændringsforslag nr. 2 og henviser i  \r\n\r\n øvrigt til sit bidrag i betænkning over skatteministerens lovforslag (nr. L  \r\n\r\n 87) om afgift af benzin. </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med det  \r\n\r\n ændringsforslag, mindretallet er medforslagsstiller til, og vil ved 2.  \r\n\r\n behandling redegøre for sin stilling til ændringsforslag nr. 2 og 3. </P>  \r\n\r\n<P>Mindretallet mener, at den foreslåede afgiftsforhøjelse, som det også  \r\n\r\n fremgår af svaret på udvalgets spørgsmål nr. 4, kun er en delvis opskrivning  \r\n\r\n af vægtafgiften i forhold til prisudviklingen. Alligevel kan mindretallet  \r\n\r\n stemme for lovforslaget som angivet ovenfor. SF er betænkelig ved ændringen i  \r\n\r\n fordelingen af vægtafgiften og benzinafgiften, når lovforslaget sammenholdes  \r\n\r\n med skatteministerens lovforslag (nr. L 87) om afgift af benzin. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de ændringsforslag,  \r\n\r\n mindretallet har stillet eller er medforslagsstiller til. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>flertal</I> (S, SF og CD): </P>  \r\n\r\n<P>1) Efter nr. 2 indsættes som nyt nummer: </P>  \r\n\r\n<P>&#187;01. <I>§ 15, stk. 3,</I> affattes således: </P>  \r\n\r\n<P>&#187;Stk. 3. Af køretøjer, der regnet fra det tidspunkt, hvor køretøjet  \r\n\r\n første gang er registreret, er ældre end 35 år, svares fra den første  \r\n\r\n afgiftsperiode i det følgende år vægtafgift og udligningsafgift med 1/4 af  \r\n\r\n satserne i § 3, stk. 1, og § 4, stk. 1.&#171;&#187; </P>  \r\n\r\n<P>Af et <I>mindretal</I> (CD): </P>  \r\n\r\n<P>2) Efter nr. 2 indsættes som nyt nummer: </P>  \r\n\r\n<P>&#187;02. I <I>§ 15</I> indsættes efter stk. 3 som nyt stykke: </P>  \r\n\r\n<P>&#187;Stk. 4. Køretøjer, der tilhører personer, som er fyldt 67 år, er  \r\n\r\n fritaget for vægt- og udligningsafgift.&#171;&#187; </P>  \r\n\r\n<P>Til § 2 </P>  \r\n\r\n<P>3) <I>Stk. 2</I> affattes således: </P>  \r\n\r\n<P>&#187;Stk. 2. Afgiftsforhøjelsen i § 1, nr. 1 og 2, får virkning for det  \r\n\r\n enkelte køretøj fra og med den første afgiftsperiode, der begynder den 1.  \r\n\r\n juli 1990 eller senere.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget medfører bl.a., at køretøjer automatisk vil blive anset  \r\n\r\n som veterankøretøjer, når de har været registreret i 35 år. </P>  \r\n\r\n<P>Med virkning fra og med den første afgiftsperiode, der begynder efter det  \r\n\r\n år, køretøjet opnår denne alder, vil der kun blive opkrævet 1/4 af de normale  \r\n\r\n satser i § 3 og § 4. </P>  \r\n\r\n<P>Til nr. 2 og 3 </P>  \r\n\r\n<P>Forslagsstillerne mener, at der i denne forbindelse bør tages særligt  \r\n\r\n hensyn til personer over 67 år, og vil gerne pege på, at pensionister  \r\n\r\n sædvanligvis ikke præsterer et stort antal kørte km om året. En nedsættelse  \r\n\r\n af benzinafgiften vil for pensionistgruppen ikke opveje den øgede udgift til  \r\n\r\n vægtafgift. </P>  \r\n\r\n<P>En forhøjelse af vægtafgiften vil ramme ældrebefolkningen, der typisk har  \r\n\r\n en beskeden indkomst, så hårdt, at mange pensionister formentlig ikke vil  \r\n\r\n have råd til at køre bil. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Hans Strunge (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til skatteministeren og dennes besvarelse  \r\n\r\n heraf </P>  \r\n\r\n<P>Spørgsmål 4: </P>  \r\n\r\n<P>Ministeren bedes tilstille udvalget en oversigt over udviklingen af  \r\n\r\n størrelsen af vægtafgifter sammenholdt med udviklingen i pristallet. </P>  \r\n\r\n<P>Svar: </P>  \r\n\r\n<P>I følgende tabel er vist udviklingen i forbrugerprisindekset siden  \r\n\r\n vægtafgiften for personbiler sidst blev forhøjet 1. september 1976. </P>  \r\n\r\n<P>Der er desuden vist, hvordan vægtafgiften skulle have udviklet sig, hvis  \r\n\r\n denne var blevet reguleret med forbrugerprisindekset. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                forbruger-          vægtafgift            Vægtafgift  \r\n\r\n                bruger-             for personbil         reguleret  \r\n\r\n                prisindeks          (801-1.100 kg)        efter  \r\n\r\n                                                          udviklingen  \r\n\r\n                                                          i forbruger-  \r\n\r\n                                                          priserne  \r\n\r\n                                     Kr./år               Kr./år  \r\n\r\n --------------------------------------------------------------------  \r\n\r\n Sep. 1976        100                 1458                 1458  \r\n\r\n      1977        108                 1458                 1578  \r\n\r\n      1978        119                 1458                 1737  \r\n\r\n      1979        131                 1458                 1904  \r\n\r\n      1980        147                 1458                 2138  \r\n\r\n      1981        164                 1458                 2388  \r\n\r\n      1982        180                 1458                 2630  \r\n\r\n      1983        193                 1458                 2812  \r\n\r\n      1984        205                 1458                 2989  \r\n\r\n      1985        215                 1458                 3130 (* b)  \r\n\r\n      1986        222                 1458                 3244  \r\n\r\n      1987        231                 1458                 3374  \r\n\r\n      1988        242                 1458                 3528  \r\n\r\n      1989 (* a)  253                 1458                 3688  \r\n\r\n      1990 (* a)  260                 2260                 3795  \r\n\r\n --------------------------------------------------------------------  \r\n\r\n</PRE>  \r\n\r\n<P>(* a) Forventet. </P>  \r\n\r\n<P>(* b) Hvis vægtafgiften for en personbil (801-1.100 kg) var blevet  \r\n\r\n reguleret efter udviklingen i forbrugerpriserne, skulle vægtafgiften i 1985  \r\n\r\n have udgjort 3.130 kr. om året. </P>  \r\n\r\n<P>Spørgsmål 5: </P>  \r\n\r\n<P>Der bedes udarbejdet et ændringsforslag, der indebærer, at biler, der er  \r\n\r\n mere end 35 år gamle, pålægges vægtafgift efter veteranbilstaksten. </P>  \r\n\r\n<P>Svar: </P>  \r\n\r\n<P>Hermed fremsendes i 80 eksemplarer et ændringsforslag til lov om ændring  \r\n\r\n af vægtafgift af motorkøretøjer m.v. (afgiftsforhøjelse for  \r\n\r\n personmotorkøretøjer og små varebiler), hvorefter vægt- og udligningsafgiften  \r\n\r\n for biler, der er mere end 35 år gamle, nedsættes til 1/4. </P>  \r\n\r\n<P>Jeg henviser i øvrigt til min besvarelse af spørgsmål 1, bilag 2, hvor jeg  \r\n\r\n gav udtryk for, at det er min opfattelse, at en bil skal være 40 år gammel  \r\n\r\n for at kunne anses for veteranbil. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>forslag til lov om ændring af lov om vægtafgift af motorkøretøjer m.v.  \r\n\r\n</P>  \r\n\r\n<P>(Afgiftsforhøjelse for personmotorkøretøjer og små varebiler) </P>  \r\n\r\n<P>Af skatteministeren . . . . . . </P>  \r\n\r\n<P>Til § 1 </P>  \r\n\r\n<P>1) Efter nr. 2 indsættes som nyt nummer: </P>  \r\n\r\n<P>&#187;§ 15, stk. 3, affattes således: </P>  \r\n\r\n<P>Stk. 3. Af køretøjer, der har været registreret i 35 år, svares fra den  \r\n\r\n første afgiftsperiode i det følgende år vægtafgift og udligningsafgift med  \r\n\r\n 1/4 af satserne i § 3, stk. 1, og § 4, stk. 1.&#171; </P>  \r\n\r\n<P>Bemærkninger </P>  \r\n\r\n<P>Forslaget medfører, at køretøjer automatisk vil blive anset som  \r\n\r\n veterankøretøjer, når de har været registreret i 35 år. </P>  \r\n\r\n<P>Med virkning fra og med den første afgiftsperiode, der begynder efter det  \r\n\r\n år, køretøjer opnår denne alder, vil der kun blive opkrævet 1/4 af de normale  \r\n\r\n satser i § 3 og § 4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/02/1990"
        },
        {
            "displayName": "Accession",
            "displayValue": "198914K00085"
        },
        {
            "displayName": "Entydig dokumentidentifikation",
            "displayValue": "CL003450"
        },
        {
            "displayName": "Dato for førstegangsindlæggelse",
            "displayValue": "02/02/1990"
        },
        {
            "displayName": "Dato for indlæggelse",
            "displayValue": "02/02/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}