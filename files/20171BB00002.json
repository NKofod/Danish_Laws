{
    "id": 193938,
    "title": "Forslag til folketingsbeslutning om nedsættelse af vederlaget til borgmestre og regionsrådsformænd for hverv som følge af det politiske hverv",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 2",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. oktober 2017 af Pelle Dragsted (EL), Henning Hyllested (EL), Søren Egge Rasmussen (EL), Jakob Sølvhøj (EL), Finn Sørensen (EL) og Nikolaj Villumsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedsættelse af vederlaget til borgmestre og regionsrådsformænd for hverv som følge af det politiske hverv</p>\r\n<p class=\"Tekst1Sp\">Folketinget pålægger regeringen inden udgangen af 2017 administrativt at indføre en ordning foreslået af Vederlagskommissionen, hvorefter vederlaget til borgmestre og regionsrådsformænd nedsættes med summen af vederlag for varetagelsen af andre hverv som følge af det politiske hverv.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget har til formål at gennemføre Vederlagskommissionens anbefaling fra januar 2016 om nedsættelse af vederlag til borgmestre og regionsrådsformænd for varetagelsen af andre vederlagte hverv som følge af det politiske hverv (»Rapport fra Vederlagskommissionen«, Finansministeriet, 2016).</p>\r\n<p class=\"NormalInd\">Vederlaget til borgmestre og regionsrådsformænd blev med virkning pr. 1. januar 2017 hævet med 31,4 pct. som følge af en stemmeaftale indgået den 9. maj 2016 mellem den daværende regering (Venstre), Socialdemokratiet, Liberal Alliance, Radikale Venstre og Det Konservative Folkeparti i overensstemmelse med Vederlagskommissionens anbefaling  (»Stemmeaftale – Stemmeaftale om ændring af politikeres vederlæggelse«, Finansministeriet, 2016). Forhøjelsen af vederlaget blev imidlertid foretaget uden samtidig gennemførelse af Vederlagskommissionens anbefaling om nedsættelse af vederlaget til borgmestre og regionsrådsformænd, der varetager andre vederlagte hverv som følge af det politiske hverv.</p>\r\n<p class=\"NormalInd\">Borgmestre og regionsrådsformænd varetager foruden det politiske hverv i vidt omfang andre hverv, herunder vederlagte hverv, som følge af det politiske hverv som borgmester og regionsrådsformand. Vederlagskommissionen opgjorde i en undersøgelse fra 2014 andelen af borgmestre og regionsrådsformænd, der varetager sådanne vederlagte hverv til henholdsvis 71,4 pct. og 100 pct. Af undersøgelsen fremgår det, at de borgmestre, der varetager andre vederlagte hverv som følge af det politiske hverv, i gennemsnit årligt oppebærer 171.962 kr., mens regionsrådsformændene i gennemsnit årligt oppebærer et vederlag på 473.184 kr. for varetagelsen af sådanne hverv (»Rapport fra Vederlagskommissionen«, Finansministeriet, 2016, side 74 f. og 90 f.).</p>\r\n<p class=\"NormalInd\">Efter de nugældende regler sker der ikke nedsættelse af vederlag for det politiske hverv ved samtidig varetagelse af andre vederlagte hverv. I medfør af § 16 e i lov om kommunernes styrelse gælder der imidlertid en pligt for den pågældende kommune eller region til at offentliggøre, hvilke medlemmer af kommunalbestyrelsen eller regionsrådet, herunder borgmesteren og regionsrådsformanden, der modtager vederlag for hverv, der varetages efter valg eller forslag fra kommunen eller regionen, samt størrelsen på disse vederlag (lovbekendtgørelse nr. 318 af 28. marts 2017).</p>\r\n<p class=\"NormalInd\">Vederlagskommissionen anbefalede i sin rapport fra 2016, at der indføres en ordning, hvorefter vederlaget for hvervet som borgmester og regionsrådsformand nedsættes ved varetagelsen af andre vederlagte hverv som følge af det politiske hverv. I kommissionens rapport, side 20 f., anføres:</p>\r\n<p class=\"NormalInd\">»Kommissionen finder, at vederlaget til borgmestre og regionsrådsformænd i sit udgangspunkt skal afspejle samtlige de opgaver, der naturligt falder inden for hvervet. Omvendt ønsker kommissionen ikke at begrænse borgmestrenes og regionsrådsformændenes adgang til at påtage sig andre opgaver, der typisk ligger inden for den kommunale og regionale opgavevaretagelse. Kommissionen anbefaler derfor, at der indføres en ordning, hvorefter vederlaget for hvervet som borgmester og regionsrådsformand nedsættes med summen af vederlag for en række typer af hverv, som varetages af borgmestrene og regionsrådsformændene som følge af det politiske hverv. […] Dette bidrager efter kommissionens opfattelse til et gennemsigtigt og åbent vederlagssystem, hvor det er nemmere at skabe sig overblik over den samlede vederlæggelse.« Der henvises endvidere til »Rapport fra Vedlagskommissionen«, side 152 ff.</p>\r\n<p class=\"NormalInd\">Enhedslisten deler Vederlagskommissionens opfattelse af, at vederlaget til borgmestre og regionsrådsformænd, der efter forhøjelsen med virkning pr. 1. januar 2017 udgør mellem 705.178 kr. og 1.236.489 kr. (årligt grundbeløb pr. 1. april 2016), som det klare udgangspunkt bør dække over samtlige de opgaver, der udføres som følge af det politiske hverv. Samtidig er Enhedslisten enig med kommissionen i, at forslaget vil skabe øget gennemsigtighed om den samlede vederlæggelse af landets borgmestre og regionsrådsformænd.</p>\r\n<p class=\"NormalInd\">Ordningen skal udformes i overensstemmelse med Vederlagskommissionens anbefalinger og således gælde for vederlag for de hverv, der er omfattet af oplysningspligten i § 16 e i lov om kommunernes styrelse. Vederlag for hverv, hvortil udgifterne afholdes af KL eller Danske Regioner, skal dog, som foreslået af Vederlagskommissionen, ikke være omfattet af ordningen. Det forudsættes, at nedsættelse af vederlaget ikke vil få indvirkning på borgmestres og regionsrådsformænds eftervederlag eller pension.</p>\r\n<p class=\"NormalInd\">Regeringen pålægges med forslaget at indføre ordningen administrativt inden for de eksisterende bemyndigelser til økonomi- og indenrigsministeren i lov om kommunernes styrelse (lovbekendtgørelse nr. 318 af 28. marts 2017) og regionsloven (lovbekendtgørelse nr. 319 af 28. marts 2017). Ordningen skal indføres inden udgangen af 2017, således at de ændrede regler kan træde i kraft den 1. januar 2018, hvor kommunalbestyrelserne og regionsrådene valgt ved de kommunale og regionale valg den 21. november 2017 tiltræder.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pelle Dragsted</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedsættelse af vederlaget til borgmestre og regionsrådsformænd for hverv som følge af det politiske hverv.</p>\r\n<p class=\"ForslagsNummer\">(Beslutningsforslag nr. B 2)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 2",
            "stateLabel": "Forkastet",
            "references": [
                {
                    "shortName": "2017/1 BSF 2",
                    "title": "Forslag til folketingsbeslutning om nedsættelse af vederlaget til borgmestre og regionsrådsformænd for hverv som følge af det politiske hverv",
                    "presentationName": "Beslutningsforslag som fremsat",
                    "documentTypeId": 480,
                    "documentId": 193938,
                    "eliUri": "/eli/ft/20171BB00002",
                    "externalLink": ""
                },
                {
                    "shortName": "2017/1 BTB 2",
                    "title": "Betænkning over Forslag til folketingsbeslutning om nedsættelse af vederlaget til borgmestre og regionsrådsformænd for hverv som følge af det politiske hverv",
                    "presentationName": "Betænkning over beslutningsforslag",
                    "documentTypeId": 500,
                    "documentId": 196278,
                    "eliUri": "/eli/ft/20171DB00326",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b2/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/10/2017"
        },
        {
            "displayName": "Accession",
            "displayValue": "20171BB00002"
        },
        {
            "displayName": "Entydig dokumentidentifikation",
            "displayValue": "AX020484"
        },
        {
            "displayName": "Dato for førstegangsindlæggelse",
            "displayValue": "05/10/2017"
        },
        {
            "displayName": "Dato for indlæggelse",
            "displayValue": "05/10/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}