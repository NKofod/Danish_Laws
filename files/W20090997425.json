{
    "id": 129275,
    "title": "Medlemsbidrag, giroopkrævning, rykkerskrivelse, slettebrev, medlem indbetalte medlemsbidrag efter slettebrevet og betalingsfristen på 3 uger, postproblemer, medlem blev stillet som havde hun betalt rettidigt",
    "documentTypeId": "240",
    "isSagsforlobPeriodValid": true,
    "shortName": "KEN nr 9974 af 09/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Medlemsbidrag, giroopkrævning, rykkerskrivelse, slettebrev, medlem indbetalte medlemsbidrag efter slettebrevet og betalingsfristen på 3 uger, postproblemer, medlem blev stillet som havde hun betalt rettidigt</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A-kassen sendte den 17. september 2008 en giroopkrævning for 4. kvartal 2008 til medlemmet med forfaldsdato den 1. oktober 2008.</div>\r\n        </p>\r\n        <p class=\"Tekst2\">\r\n          <div>A-kassen sendte den 4. november 2008 en rykker på beløbet samt rykkergebyr til medlemmet, hvoraf fremgik, at medlemmet ville blive slettet som medlem, hvis medlemsbidraget ikke blev betalt senest den 26. november 2008.</div>\r\n        </p>\r\n        <p class=\"Tekst2\">\r\n          <div>A-kassen sendte den 2. december 2008 et slettebrev til medlemmet, hvoraf fremgik, at hendes medlemskab var slettet, men at sletningen kunne ophæves, såfremt a-kassen modtog indbetaling af medlemsbidraget senest den 31. december 2008.</div>\r\n        </p>\r\n        <p class=\"Tekst2\">\r\n          <div>Medlemmet indbetalte ifølge postkvitteringen medlemsbidraget den 2. december 2008.</div>\r\n        </p>\r\n        <p class=\"Tekst2\">\r\n          <div>A-kassen meddelte den 5. december 2008 medlemmet, at medlemskabet var blevet genoprettet, og at medlemmet på grund af for sen indbetaling skulle pålægges en karantæne på 7, 4 timer.</div>\r\n        </p>\r\n        <p class=\"Tekst2\">\r\n          <div>Medlemmet har i sin klage anført, at hun på grund af postproblemerne i bydelen hverken har modtaget opkrævningen af den 17. september 2008 eller rykkerskrivelsen af den 4. november 2008.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at det ikke med tilstrækkelig sikkerhed kunne anses for godtgjort, at a-kassens breve af den 17. september 2008 og den 4. november 2008 var nået frem til medlemmets adresse.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at Post Danmark har bekræftet, at der gennem år 2008 har været driftsproblemer i postdistriktet, og at flere kunder har klaget over forsinket post.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at også andre Vanløseborgere i lokalavisen har klaget over, at de ikke har modtaget diverse breve afsendt i november og december måned 2008.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at medlemmet skulle stilles som om, at hun havde betalt sit medlemsbidrag rettidigt.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således Arbejdsdirektoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet din klage på møde den 4. juni 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Du skal ikke have en effektiv karantæne på 7, 4 timer.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 22. januar 2009.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 17. september 2008 sendte dig en giroopkrævning for 4. kvartal 2008 med forfaldsdato den 1. oktober 2008,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 4. november 2008 sendte dig en rykker på det skyldige medlemsbidrag, hvoraf fremgik, at du ville blive slettet som medlem, hvis medlemsbidraget ikke blev betalt senest den 26. november 2008,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 2. december 2008 sendte dig et slettebrev, hvoraf fremgik, at dit medlemskab var slettet, men at sletningen kunne ophæves, såfremt a-kassen modtog indbetaling af det skyldige medlemsbidrag senest den 31. december 2008,</p>\r\n        <p class=\"Liste1\"><span class=\"Liste1Nr\" id=\"\">–</span> du ifølge den vedlagte postkvittering indbetalte medlemsbidraget den 2. december 2008, og</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 5. december 2008 meddelte dig, at dit medlemskab var blevet genoprettet, og at du på grund af for sen indbetaling skulle pålægges en karantæne på 7, 4 timer.</p>\r\n      </p>\r\n      <p class=\"TekstV\">Arbejdsdirektoratet har den 22. januar 2009 truffet afgørelse om, at du skal have en effektiv karantæne på 7, 4 timer, idet du betalte det skyldige medlemsbidrag efter udløbet af betalingsfristen i rykkerbrevet.</p>\r\n      <p class=\"TekstV\">Et medlem skal betale medlemsbidrag til de af a-kassen fastsatte tidspunkter.</p>\r\n      <p class=\"TekstV\">Betaler et medlem ikke medlemsbidraget rettidigt, skal a-kassen sende et rykkerbrev.</p>\r\n      <p class=\"TekstV\">Det skal fremgå udtrykkeligt af rykkerbrevet, at medlemmet vil blive slettet, hvis det skyldige medlemsbidrag ikke bliver betalt til a-kassen senest 3 uger efter, at rykkerbrevet er sendt.</p>\r\n      <p class=\"TekstV\">Betaler et medlem ikke medlemsbidraget inden udløbet af betalingsfristen på 3 uger, skal a-kassen straks sende et brev om, at medlemmet er slettet som medlem af a-kassen.</p>\r\n      <p class=\"TekstV\">Det skal fremgå af slettebrevet, at medlemskabet bliver genoprettet, hvis det tidligere medlem senest 4 uger efter, at slettebrevet er sendt, betaler det opkrævede bidrag, samt de bidrag, der senere skulle have været betalt.</p>\r\n      <p class=\"TekstV\">Betaler det tidligere medlem, hvad der skyldes i medlemsbidrag senest 4 uger efter, at a-kassen har sendt slettebrevet, genoprettes medlemskabet.</p>\r\n      <p class=\"TekstV\">Hvis medlemsbidraget betales efter udløbet af betalingsfristen på 3 uger, og medlemskabet bliver genoprettet, får medlemmet en effektiv karantæne på 7, 4 timer.</p>\r\n      <p class=\"TekstV\">Du har i din klage anført, at du på grund af postproblemer i år 2008 hverken har modtaget opkrævningen af den 17. september 2008 (samt medlemsbladet), eller rykkerskrivelsen af den 4. november 2008.</p>\r\n      <p class=\"TekstV\">Du har i forbindelse med klagen vedlagt læserbreve fra lokalavisen, der vedrører postproblemer i postdistriktet i år 2008.</p>\r\n      <p class=\"TekstV\">I disse læserbreve oplyser også andre borgere, at de ikke har modtaget breve fra kommune, myndigheder, hospitaler og lignende afsendt i november og december måned 2008.</p>\r\n      <p class=\"TekstV\">Post Danmark har i den forbindelse blandt andet oplyst, at der gennem år 2008 har været perioder med overliggende post som følge af driftsproblemer, og at der har været perioder, hvor flere kunder har klaget over forsinket post, samt at Post Danmark flere gange har beklaget disse forhold i lokalavisen.</p>\r\n      <p class=\"TekstV\">Post Danmark har imidlertid ikke kunnet oplyse, om det var bestemte dele af bydelen, der var særlig ramt af driftsproblemerne.</p>\r\n      <p class=\"TekstV\">Uanset, at Post Danmark ikke har kunnet oplyse, om der har været problemer med omdelingen af post på din adresse, finder ankenævnet, at det ikke med tilstrækkelig sikkerhed kan anses for godtgjort, at a-kassens breve af den 17. september 2008 og den 4. november 2008 er nået frem til din adresse.</p>\r\n      <p class=\"TekstV\">Ankenævnet har herved lagt vægt på, at Post Danmark har bekræftet, at der gennem år 2008 har været driftsproblemer i postdistriktet, og at flere kunder har klaget over forsinket post.</p>\r\n      <p class=\"TekstV\">Ankenævnet har endvidere lagt vægt på, at også andre borgere i lokalavisen har klaget over, at de ikke har modtaget diverse breve afsendt i november og december måned 2008.</p>\r\n      <p class=\"TekstV\">Ankenævnet finder derfor, at du skal stilles som om, at du har betalt dit medlemsbidrag rettidigt.</p>\r\n      <p class=\"TekstV\">Du skal derfor ikke have en effektiv karantæne på 7, 4 timer.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 78, stk. 4 og 6, i lov om arbejdsløshedsforsikring mv., jf. lovbekendtgørelse nr. 994 af 8. august 2007 og lovbekendtgørelse nr. 975 af 26. september 2008, og</p>\r\n        <p class=\"Liste1\"><span class=\"Liste1Nr\" id=\"\">–</span> § 10, stk. 1 og 3, § 11, stk. 1, 2, 5 og 6, og § 12, stk. 1, i Arbejdsdirektoratets bekendtgørelse nr. 113 af 27. februar 2008 om betaling af medlems- og efterlønsbidrag til en a-kasse.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, samt sekretariatets høringsbrev af den 7. april 2009, Post Danmarks høringssvar af den 21. april 2009, sekretariatets partshøringsbrev af den 27. april 2009, sekretariatets kontorrapport af den 4. maj 2009, sekretariatets høringsbrev af den 4. maj 2009, Post Danmarks høringssvar af den 18. maj 2009, sekretariatets kontorrapport af den 20. maj 2009, sekretariatets partshøringsbrev af den 20. maj 2009 og sekretariatets partshøringsbrev af den 27. maj 2009.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">Du kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\" style=\"text-align: Center;\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007 og lovbekendtgørelse nr. 975 af 26. september 2008:</span></p>\r\n      <p class=\"TekstV\"><span class=\"Bold\">§ 78</span><span class=\"Bold\">.</span> Et medlem skal betale medlemsbidrag efter § 77 til de af kassen fastsatte tidspunkter. Medlemsbidraget skal vedrøre en nærmere angiven periode.</p>\r\n      <p class=\"TekstV\"><span class=\"Italic\">Stk. 2</span>. Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.</p>\r\n      <p class=\"TekstV\"><span class=\"Italic\">Stk. 3</span>. Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen. Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned. Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"TekstV\"><span class=\"Italic\">Stk. 4</span>. Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"TekstV\"><span class=\"Italic\">Stk. 5</span>. Direktøren for Arbejdsdirektoratet kan bestemme, at fristen efter stk. 3, 1. pkt., forlænges for en kasse eller en gruppe af medlemmer af kassen, når særlige forhold medfører væsentlige vanskeligheder for medlemmerne ved at overholde fristen.</p>\r\n      <p class=\"TekstV\"><span class=\"Italic\">Stk. 6</span>. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.</p>\r\n      <p class=\"TekstV\"><span class=\"Italic\">Stk. 7</span>. Undlader et medlem at betale frivilligt efterlønsbidrag, jf. § 77, stk. 4, rettidigt, skal kassen rykke medlemmet for restancen. I rykkerbrevet skal det udtrykkeligt anføres, at undladelse af at betale efterlønsbidraget kan medføre, at medlemmet mister retten til efterløn. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"TekstV\"><span class=\"Italic\">Stk. 8</span>. Arbejdsløshedskassen kan i forbindelse med udsendelse af rykkerskrivelse, jf. stk. 3 og 7, opkræve et restancegebyr. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"TekstV\" style=\"text-align: Center;\"><span class=\"Bold\">Arbejdsdirektoratets bekendtgørelse nr. 113 af 27. februar 2008 om betaling af medlems- og efterlønsbidrag til en a-kasse:</span></p>\r\n      <p class=\"TekstV\" style=\"text-align: Center;\"><span class=\"Italic\">Kapitel 5</span></p>\r\n      <p class=\"TekstV\" style=\"text-align: Center;\"><span class=\"Italic\">Rykker- og sletteproceduren for medlemsbidraget</span></p>\r\n      <p class=\"TekstV\" style=\"text-align: Center;\"><span class=\"Italic\">Rykkerproceduren</span></p>\r\n      <p class=\"TekstV\"><span class=\"Bold\">§ 10</span><span class=\"Bold\">.</span> Betaler et medlem ikke medlemsbidraget til tiden, skal a-kassen sende et rykkerbrev, jf. lovens § 78, stk. 3.</p>\r\n      <p class=\"TekstV\"><span class=\"Italic\">Stk. 2</span>. Opkræver a-kassen et restancegebyr, skal dette pålægges alle medlemmer, der ikke har betalt bidraget, inden rykkerbrevet sendes. Restancegebyret må ikke fremstå som en del af medlemsbidraget.</p>\r\n      <p class=\"TekstV\"><span class=\"Italic\">Stk. 3</span>. Det skal fremgå af rykkerbrevet, at medlemmet vil blive slettet, hvis medlemsbidraget til a-kassen ikke bliver betalt senest 3 uger efter, at rykkerbrevet er sendt.</p>\r\n      <p class=\"TekstV\"><span class=\"Italic\">Stk. 4</span>. Betales medlemsbidraget til a-kassen, kan medlemmet ikke slettes som medlem af a-kassen, selvom det faglige kontingent ikke er betalt.</p>\r\n      <p class=\"TekstV\"><span class=\"Italic\">Stk. 5</span>. A-kassen skal kunne dokumentere, at rykkerbrevet er sendt. Hvis a-kassen ikke har en kopi af rykkerbrevet, skal dokumentationen bestå af en edb-udskrift, der viser afsendelsesdatoen, og et standardrykkerbrev.</p>\r\n      <p class=\"TekstV\"><span class=\"Italic\">Stk. 6</span>. Stk. 1-5 gælder også, selvom der verserer en sag om ret til ydelser fra a-kassen.</p>\r\n      <p class=\"TekstV\" style=\"text-align: Center;\"><span class=\"Italic\">Slettelse og genoprettelse af medlemskabet</span></p>\r\n      <p class=\"TekstV\"><span class=\"Bold\">§ 11</span><span class=\"Bold\">.</span> Betaler et medlem ikke medlemsbidraget inden udløbet af betalingsfristen på 3 uger, jf. § 10, stk. 3, skal a-kassen straks sende et brev om, at medlemmet er slettet som medlem af a-kassen. Slettelsen er sket fra den dato, hvortil der er betalt.</p>\r\n      <p class=\"TekstV\"><span class=\"Italic\">Stk. 2</span>. Det skal fremgå af slettebrevet, at medlemskabet bliver genoprettet, hvis det tidligere medlem senest 4 uger efter, at slettebrevet er sendt, betaler det opkrævede bidrag, samt de bidrag, der senere skulle have været betalt.</p>\r\n      <p class=\"TekstV\"><span class=\"Italic\">Stk. 3</span>. Hvis slettebrevet kommer retur til a-kassen med postvæsenets oplysning om, at det tidligere medlem er ukendt på adressen, skal a-kassen forsøge at finde det tidligere medlems adresse og sende slettebrevet på ny. Der skal sættes en ny 4-ugers frist, jf. stk. 2, hvis a-kassen sender slettebrevet på ny.</p>\r\n      <p class=\"TekstV\"><span class=\"Italic\">Stk. 4</span>. Hvis slettebrevet, jf. stk. 1, er sendt anbefalet og kommer retur til a-kassen med postvæsenets oplysning om, at slettebrevet ikke er afhentet, har a-kassen ikke pligt til at foretage sig yderligere.</p>\r\n      <p class=\"TekstV\"><span class=\"Italic\">Stk. 5</span>. Betaler det tidligere medlem, hvad der skyldes i medlemsbidrag senest 4 uger efter, at a-kassen har sendt slettebrevet, genoprettes medlemskabet. Betaler det tidligere medlem det opkrævede bidrag senest den dag, slettebrevet sendes, genoprettes medlemskabet.</p>\r\n      <p class=\"TekstV\"><span class=\"Italic\">Stk. 6</span>. Betaler det tidligere medlem bidraget efter udløbet af betalingsfristen på 3 uger i rykkerbrevet, og bliver medlemskabet genoprettet, får medlemmet en karantæne, jf. § 12, stk. 1.</p>\r\n      <p class=\"TekstV\"><span class=\"Italic\">Stk. 7</span>. A-kassen skal kunne dokumentere, at slettebrevet er sendt. Hvis slettebrevet ikke er sendt anbefalet, skal dokumentationen bestå af en kvittering for indlevering til afsendelse.</p>\r\n      <p class=\"TekstV\"><span class=\"Italic\">Stk. 8</span>. Stk. 1-7 gælder også, selvom der verserer en sag om ret til ydelser fra a-kassen.</p>\r\n      <p class=\"TekstV\" style=\"text-align: Center;\"><span class=\"Italic\">Karantæne ved for sen betaling</span></p>\r\n      <p class=\"TekstV\"><span class=\"Bold\">§ 12</span><span class=\"Bold\">.</span> Hvis der betales efter udløbet af betalingsfristen på 3 uger, jf. § 11, stk. 1, får medlemmet en effektiv karantæne på 7,4 timer. Karantænen omfatter ikke feriedagpenge og godtgørelse efter lov om godtgørelse ved deltagelse i erhvervsrettet voksen- og efteruddannelse.</p>\r\n      <p class=\"TekstV\"><span class=\"Italic\">Stk. 2</span>. Karantænen løber fra dagen efter, at betalingsfristen på 3 uger er udløbet. Den falder bort, hvis den ikke er udstået senest 2 år fra denne dato, eller medlemmet udmelder sig af a-kassen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2009"
        },
        {
            "displayName": "Accession",
            "displayValue": "W20090997425"
        },
        {
            "displayName": "Entydig dokumentidentifikation",
            "displayValue": "BE003866"
        },
        {
            "displayName": "Dato for indlæggelse",
            "displayValue": "28/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9974"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "09/06/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100085-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}