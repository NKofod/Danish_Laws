{
    "id": 113377,
    "title": "1987 LSF 244   FORSLAG TIL LOV OM ÆNDRING AF FORSKELLIGE SKATTELOVE (BESKATNING AF SØMÆND   M.V. - DANSK INTERNATIONALT SKIBSREGISTER) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 244",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 244 </P>  \r\n\r\n<P></P>  \r\n\r\n<P>Forslag til Lov om ændring af forskellige skattelove (Beskatning af sømænd  \r\n\r\n m.v. - Dansk Internationalt Skibsregister) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 23. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om opkrævning af indkomst- og formueskat for personer m.v. </P>  \r\n\r\n<P>(kildeskat), jf. lovbekendtgørelse nr. 892 af 22. december 1987, </P>  \r\n\r\n<P>som ændret ved lov nr. 36 af 29. januar 1988 , foretages følgende </P>  \r\n\r\n<P>ændring: </P>  \r\n\r\n<P>Efter <B>§ 48 B</B> indsættes: </P>  \r\n\r\n<P>&#187; <B>§ 48 D.</B> Skatteministeren kan bestemme, at skat efter § 48 C,  \r\n\r\n stk. </P>  \r\n\r\n<P>1, ikke svares af vederlag, der erhverves ved arbejde udført om </P>  \r\n\r\n<P>bord på et dansk skib, der er registreret i Dansk Internationalt </P>  \r\n\r\n<P>Skibsregister.&#171;. </P>  \r\n\r\n<P>§ 2 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 829 af 19. november </P>  \r\n\r\n<P>1987, som ændret ved lovene nr. 835, 837 og 839 af 18. december </P>  \r\n\r\n<P>1987, lov nr. 36 af 29. januar 1988 og lov nr. 132 af 12. marts </P>  \r\n\r\n<P>1988, foretages følgende ændringer: </P>  \r\n\r\n<P>1. I <B>§ 33, stk. 3,</B> indsættes efter &#187;§ 33 A&#171;: &#187;eller  \r\n\r\n § 33 C&#171;. </P>  \r\n\r\n<P>2. I <B>§ 33 A, stk. 1,</B> indsættes efter 1. punktum: </P>  \r\n\r\n<P>&#187;Ved opgørelsen af den nævnte 6 måneders periode anses ophold om </P>  \r\n\r\n<P>bord på et dansk skib, der er registreret i Dansk Internationalt </P>  \r\n\r\n<P>Skibsregister, jf. § 33 C, for at være ophold uden for riget.&#171;. </P>  \r\n\r\n<P>3. Efter <B>§ 33 B</B> indsættes: </P>  \r\n\r\n<P>&#187; <B>§ 33 C.</B> Har en person, der er skattepligtig efter </P>  \r\n\r\n<P>kildeskattelovens § 1, erhvervet lønindkomst ved tjeneste om bord </P>  \r\n\r\n<P>på et dansk skib, der er registreret i Dansk Internationalt </P>  \r\n\r\n<P>Skibsregister, nedsættes den samlede indkomstskat med det beløb, </P>  \r\n\r\n<P>der forholdsmæssigt falder på denne lønindkomst. Om et skib er et </P>  \r\n\r\n<P>dansk skib afgøres efter reglerne i lov om særlige fradrag til </P>  \r\n\r\n<P>sømænd m.v.&#171;. </P>  \r\n\r\n<P>§ 3 </P>  \r\n\r\n<P>I lov om indkomstskat og formueskat for personer m.v. </P>  \r\n\r\n<P>(personskatteloven), jf. lovbekendtgørelse nr. 623 af 18. </P>  \r\n\r\n<P>september 1987, som ændret ved lov nr. 36 af 29. januar 1988 og </P>  \r\n\r\n<P>lov nr. 132 af 12. marts 1988, foretages følgende ændring: </P>  \r\n\r\n<P>I <B>§ 13, stk. 5,</B> indsættes efter &#187;§ 33 A&#171;: &#187;eller §  \r\n\r\n 33 C&#171;. </P>  \r\n\r\n<P>§ 4 </P>  \r\n\r\n<P>I lov om sømandsskat, jf. lovbekendtgørelse nr. 799 af 1. december </P>  \r\n\r\n<P>1986, som ændret ved lov nr. 838 af 18. december 1987, foretages </P>  \r\n\r\n<P>følgende ændring: </P>  \r\n\r\n<P>I <B>§ 32 indsættes efter stk. 3</B> som nyt stykke: </P>  \r\n\r\n<P>&#187;Stk. 4. Denne lov finder ikke anvendelse om bord på skibe </P>  \r\n\r\n<P>registreret i Dansk Internationnalt Skibsregister.&#171;. </P>  \r\n\r\n<P>Stk. 4 bliver herefter stk. 5. </P>  \r\n\r\n<P>§ 5 </P>  \r\n\r\n<P>Tidspunktet for lovens ikrafttræden bestemmes af Skatteministeren. </P>  \r\n\r\n<P>Stk. 2. Kildeskattelovens § 48 D, som affattet ved denne lovs § 1, </P>  \r\n\r\n<P>ligningslovens § 33, stk. 3, og § 33 C, som affattet ved denne </P>  \r\n\r\n<P>lovs § 2, nr. 1 og 3, og personskattelovens § 13, stk. 5, som </P>  \r\n\r\n<P>affattet ved denne lovs § 3, har virkning for lønindkomst, der på </P>  \r\n\r\n<P>datoen for lovens ikrafttræden eller senere erhverves ved </P>  \r\n\r\n<P>tjeneste om bord på et dansk skib, som er registreret i Dansk </P>  \r\n\r\n<P>Internationalt Skibsregister. </P>  \r\n\r\n<P>Stk. 3. Ligningslovens § 33 A, stk. 1, som affattet ved denne lovs § </P>  \r\n\r\n<P>2, nr. 2, har virkning for ophold på datoen for lovens </P>  \r\n\r\n<P>ikrafttræden eller senere om bord på et dansk skib, der er </P>  \r\n\r\n<P>registreret i Dansk Internationalt Skibsregister. </P>  \r\n\r\n<P>Stk. 4. Lov om sømandsskat § 32, stk. 4, som affattet ved denne lovs </P>  \r\n\r\n<P>§ 4, har virkning fra og med datoen for lovens ikrafttræden. </P>  \r\n\r\n<P>Overgangsbestemmelser </P>  \r\n\r\n<P>§ 6 </P>  \r\n\r\n<P>Lov om særlige fradrag til sømænd m.v. og lov om ændring af </P>  \r\n\r\n<P>forskellige skattelove (Beskatning af sømænd m.v. - ophævelse af </P>  \r\n\r\n<P>lov om sømandsskat) har for så vidt angår lønindtægt, der i </P>  \r\n\r\n<P>tidsrummet fra og med datoen for nærværende lovs ikrafttræden til </P>  \r\n\r\n<P>og med 31. december 1988 erhverves ved tjeneste om bord på dansk </P>  \r\n\r\n<P>skib, som er registreret i Dansk Internationalt Skibsregister, </P>  \r\n\r\n<P>virkning fra og med datoen for nærværende lovs ikrafttræden. </P>  \r\n\r\n<P>§ 7 </P>  \r\n\r\n<P>Indenrigsministeren yder for årene 1988-91 et særligt tilskud til </P>  \r\n\r\n<P>kommuner, hvis provenu af sømandsskat i 1987 har udgjort mere end </P>  \r\n\r\n<P>0,3 pct. af deres beskatningsgrundlag. Ved beregningen af </P>  \r\n\r\n<P>forholdet mellem provenu og beskatningsgrundlag indgår virkningen </P>  \r\n\r\n<P>af den kommunale udligning af forskelle i beskatningsgrundlag </P>  \r\n\r\n<P>efter lov om kommunal udligning og generelle tilskud til kommuner </P>  \r\n\r\n<P>og amtskommuner. Tilskuddet til den enkelte kommune udgør 75 pct. </P>  \r\n\r\n<P>af den del af kommunens provenu af sømandsskat i 1987-regnskabet, </P>  \r\n\r\n<P>der overstiger 0,3 pct. af kommunens beskatningsgrundlag for </P>  \r\n\r\n<P>1987. For 1988 opgøres tilskuddet forholdsmæssigt under hensyn </P>  \r\n\r\n<P>til tidspunktet for nærværende lovs ikrafttræden. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget fremsættes i forbindelse med Industriministerens </P>  \r\n\r\n<P>forslag af 2. december 1987 til Lov om Dansk Internationalt </P>  \r\n\r\n<P>Skibsregister (L 110). </P>  \r\n\r\n<P>I dette register skal der først og fremmest kunne optages skibe, som </P>  \r\n\r\n<P>i henhold til søloven opfylder betingelserne for at kunne </P>  \r\n\r\n<P>registreres i Danmark. Herudover skal der kunne optages skibe, </P>  \r\n\r\n<P>som ejes af udenlandske selskaber, hvori danske personer eller </P>  \r\n\r\n<P>selskaber, hvis væsentligste aktivitet er rederidrift, har en </P>  \r\n\r\n<P>betydelig direkte eller indirekte kapitalinteresse og dermed en </P>  \r\n\r\n<P>betydelig indflydelse via stemmeret eller lignende. En </P>  \r\n\r\n<P>forudsætning er dog, at selskabet har udpeget en herboende dansk </P>  \r\n\r\n<P>repræsentant, som kan gøres ansvarlig for selskabets </P>  \r\n\r\n<P>forpligtelser. </P>  \r\n\r\n<P>Skibe, der er optaget i Dansk Internationalt Skibsregister, må ikke </P>  \r\n\r\n<P>i overvejende grad gå i fart i et nærmere afgrænset område </P>  \r\n\r\n<P>omkring Danmark og må ikke transportere passagerer eller gods </P>  \r\n\r\n<P>mellem danske havne. Det nævnte fartområde omkring Danmark er </P>  \r\n\r\n<P>afgrænset på en sådan måde, at det i det store og hele svarer til </P>  \r\n\r\n<P>udenrigsfart som defineret i § 2 i det samtidig hermed fremsatte </P>  \r\n\r\n<P>forslag til Lov om særlige fradrag til sømænd m.v. </P>  \r\n\r\n<P>Det er hensigten, at det ny internationale register skal yde samme </P>  \r\n\r\n<P>konkurrencemæssige vilkår som andre internationale registre for </P>  \r\n\r\n<P>effektivt at kunne modvirke udflagning af danske skibe. Med </P>  \r\n\r\n<P>henblik herpå er det bl.a. foreslået, at der indføres en ordning, </P>  \r\n\r\n<P>hvorefter rederierne kan indgå lønoverenskomster vedrørende disse </P>  \r\n\r\n<P>skibe på internationale vilkår for så vidt angår både danske og </P>  \r\n\r\n<P>udenlandske sømænd. </P>  \r\n\r\n<P>I andre internationale registre betaler mandskabet om bord på </P>  \r\n\r\n<P>skibene normalt ikke skat til flaglandet. På denne baggrund er </P>  \r\n\r\n<P>det fundet nødvendigt på tilsvarende måde at lempe de danske </P>  \r\n\r\n<P>skatteregler for herved at bidrage til, at Dansk Internationalt </P>  \r\n\r\n<P>Skibsregister også på dette område kan yde samme </P>  \r\n\r\n<P>konkurrencemæssige vilkår som andre internationale registre. </P>  \r\n\r\n<P>For danske sømænd <B>foreslås</B> det derfor, at den samlede indkomstskat  \r\n\r\n</P>  \r\n\r\n<P>skal nedsættes med det beløb, der forholdsmæssigt falder på </P>  \r\n\r\n<P>lønindkomst, der er indtjent om bord på skibe, der er registreret </P>  \r\n\r\n<P>i Dansk Internationalt Skibsregister. </P>  \r\n\r\n<P>For udenlandske sømænd <B>foreslås</B> det, at Skatteministeren bemyndiges  \r\n\r\n</P>  \r\n\r\n<P>til at bestemme, at der ikke skal svares skat af lønindtægt for </P>  \r\n\r\n<P>arbejde udført om bord på skibe i det ny register. </P>  \r\n\r\n<P>Det er en forudsætning for iværksættelsen af de foreslåede </P>  \r\n\r\n<P>skattefritagelsesregler, at sømænd m.v., der gør tjeneste om bord </P>  \r\n\r\n<P>på skibe, som er registreret i Dansk Internationalt </P>  \r\n\r\n<P>Skibsregister, aflønnes i henhold til lønoverenskomster, der er </P>  \r\n\r\n<P>indgået på internationalt konkurrencedygtige vilkår. For at </P>  \r\n\r\n<P>sikre, at denne forudsætning for iværksættelsen af de foreslåede </P>  \r\n\r\n<P>skattefritagelsesbestemmelser opfyldes, <B>foreslås</B> det, at </P>  \r\n\r\n<P>Skatteministeren bemyndiges til at bestemme tidspunktet for </P>  \r\n\r\n<P>lovens ikrafttræden. </P>  \r\n\r\n<P>Samtidig med nærværende lovforslag fremsættes der <B>forslag til Lov om  \r\n\r\n</B></P>  \r\n\r\n<P>ophævelse af lov om sømandsskat, forslag til Lov om særlige </P>  \r\n\r\n<P>fradrag til sømand m.v. og forslag til Lov om ændring af </P>  \r\n\r\n<P>forskellige skattelove (Beskatning af sømænd m.v. - ophævelse af </P>  \r\n\r\n<P>lov om sømandsskat). </P>  \r\n\r\n<P>Det er ved udarbejdelsen af det foreliggende forslag lagt til grund, </P>  \r\n\r\n<P>at de nævnte lovforslag gennemføres. </P>  \r\n\r\n<P>Det foreslås, at sømandsskatteloven ophæves med virkning fra 1. </P>  \r\n\r\n<P>januar 1989, at der samtidig indføres et særligt fradrag for </P>  \r\n\r\n<P>fuldt skattepligtige sømænd (danske sømænd) og en 30 pct.s </P>  \r\n\r\n<P>bruttobeskatning af begrænset skattepligtige sømænd (udenlandske </P>  \r\n\r\n<P>sømænd). Det vil imidlertid være uhensigtsmæssigt at lade </P>  \r\n\r\n<P>sømandsskatteloven finde anvendelse på de sømænd m.v., der i </P>  \r\n\r\n<P>tidsrummet fra og med datoen for nærværende lovs ikrafttræden til </P>  \r\n\r\n<P>og med 31. december 1988 erhverver lønindtægt ved tjeneste om </P>  \r\n\r\n<P>bord på skibe, der er registreret i nævnte register. </P>  \r\n\r\n<P>Det <B>foreslås</B> derfor i nærværende lovforslag, at </P>  \r\n\r\n<P>sømandsskatteloven ikke skal finde anvendelse på de pågældende </P>  \r\n\r\n<P>sømænd, jf. § 4 sammenholdt med § 5, stk. 4. For disse sømænd </P>  \r\n\r\n<P>skal de regler, der fra 1. januar 1989 skal gælde for alle </P>  \r\n\r\n<P>sømænd, finde anvendelse for så vidt angår lønindkomst, der i </P>  \r\n\r\n<P>tidsrummet fra og med datoen for nærværende lovs ikrafttræden til </P>  \r\n\r\n<P>og med den 31. december 1988 erhverves om bord på skibe, der er </P>  \r\n\r\n<P>registreret i Dansk Internationalt Skibsregister, jf. </P>  \r\n\r\n<P>overgangsbestemmelserne i § 6. </P>  \r\n\r\n<P>Administrative virkninger </P>  \r\n\r\n<P>Lovforslaget antages ikke at have nævneværdige administrative </P>  \r\n\r\n<P>virkninger. </P>  \r\n\r\n<P>Provenumæssige virkninger </P>  \r\n\r\n<P>Provenuet af beskatningen af sømænd kan efter den foreslåede </P>  \r\n\r\n<P>afskaffelse af sømandsskatteordningen anslås til ca. 600 mill. </P>  \r\n\r\n<P>kr. årligt. Det anslås, at ca. 75 pct. af dette beløb, eller ca. </P>  \r\n\r\n<P>450 mill. kr., hidrører fra sømænd i udenrigsfart. </P>  \r\n\r\n<P>Den foreslåede skattefritagelse for sømænd, der arbejder om bord på </P>  \r\n\r\n<P>skibe, der er registreret i Dansk Internationalt Skibsregister, </P>  \r\n\r\n<P>vil medføre et provenutab. </P>  \r\n\r\n<P>Det er hensigten, at registrering af skibe i Dansk Internationalt </P>  \r\n\r\n<P>Skibsregister kan påbegyndes i løbet af 1988. På længere sigt må </P>  \r\n\r\n<P>det forventes, at stort set samtlige danske skibe, der sejler i </P>  \r\n\r\n<P>udenrigsfart, bliver overført til registeret. Skibe, der sejler i </P>  \r\n\r\n<P>nærfart, kan ikke registreres i registret. </P>  \r\n\r\n<P>Det må således forventes, at skattefritagelsen for lønindtægt om </P>  \r\n\r\n<P>bord på skibe registreret i Dansk Internationalt Skibsregister </P>  \r\n\r\n<P>fra og med indkomståret 1989 vil medføre et provenutab svarende </P>  \r\n\r\n<P>til provenuet af beskatningen af søfolk i udenrigsfart. Dette </P>  \r\n\r\n<P>udgør ca. 450 mill. kr. årligt. </P>  \r\n\r\n<P>For indkomståret 1988 må det antages, at provenutabet næppe vil </P>  \r\n\r\n<P>overstige et beløb svarende til ca. 200 mill. kr. </P>  \r\n\r\n<P>Staten og kommunerne skønnes hver at bære halvdelen af provenutabet. </P>  \r\n\r\n<P>Det kommunale provenutab vil fordele sig meget forskelligt mellem </P>  \r\n\r\n<P>kommunerne. Der vil derfor i en periode blive ydet kompensation </P>  \r\n\r\n<P>til de kommuner, der i særlig grad vil blive berørt af </P>  \r\n\r\n<P>ændringerne. Om den nærmere udformning af kompensationsordningen </P>  \r\n\r\n<P>henvises til bemærkningerne til § 7. </P>  \r\n\r\n<P>Efter de gældende regler i sømandsskatteloven tilfalder sømandsskat </P>  \r\n\r\n<P>af færøske og grønlandske sømænd henholdsvis den færøske og den </P>  \r\n\r\n<P>grønlandske landskasse. Den foreslåede skattefritagelse for </P>  \r\n\r\n<P>lønindtægt erhvervet om bord på skibe i Dansk Internationalt </P>  \r\n\r\n<P>Skibsregister vil fra og med indkomståret 1989 medføre et </P>  \r\n\r\n<P>provenutab for den færøske landskasse på skønsmæssigt anslået ca. </P>  \r\n\r\n<P>10 mill. kr. om året og et provenutab for den grønlandske </P>  \r\n\r\n<P>landskasse på skønsmæssigt anslået 1,5 mill. kr om året. </P>  \r\n\r\n<P>Det bemærkes, at provenuskønnene er udarbejdet med udgangspunkt i </P>  \r\n\r\n<P>det eksisterende sømandsskatteprovenu. Der er således ikke ved </P>  \r\n\r\n<P>skønnene taget hensyn til en eventuel provenunedgang i </P>  \r\n\r\n<P>forbindelse med fortsat udflagning af danske skibe. </P>  \r\n\r\n<P>Kildeskatteloven er senest ændret ved lov nr. 36 af 29. januar 1988. </P>  \r\n\r\n<P>Ligningsloven er senest ændret ved lov nr. 132 af 12. marts 1988. </P>  \r\n\r\n<P>Personskatteloven er senest ændret ved lov nr. 132 af 12. marts 1988. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>I forslag til Lov om ændring af forskellige skattelove (Beskatning </P>  \r\n\r\n<P>af sømænd m.v. - ophævelse af lov om sømandsskat) <B>foreslås</B> indsat  \r\n\r\n</P>  \r\n\r\n<P>en bestemmelse som kildeskattelovens § 2, stk. 1, litra j, der </P>  \r\n\r\n<P>præciserer, at udenlandske sømænd, der oppebærer lønindkomst for </P>  \r\n\r\n<P>arbejde udført om bord på skibe med hjemsted her i landet, er </P>  \r\n\r\n<P>begrænset skattepligtige til Danmark. </P>  \r\n\r\n<P>Der <B>foreslås</B> endvidere indsat en bestemmelse som kildeskattelovens  \r\n\r\n § </P>  \r\n\r\n<P>48 C, hvorefter der for udenlandske sømænd, der udfører arbejde </P>  \r\n\r\n<P>på et dansk skib i udenrigsfart eller nærfart, skal beregnes en </P>  \r\n\r\n<P>endelig A-skat med 30 pct. af bruttoindtægten om bord uden </P>  \r\n\r\n<P>fradrag. </P>  \r\n\r\n<P>Om et skib er dansk, og om det sejler i udenrigsfart eller nærfart </P>  \r\n\r\n<P>afgøres efter reglerne i det samtidigt med nærværende forslag </P>  \r\n\r\n<P>fremsatte forslag til Lov om særlige fradrag til sømænd m.v., jf. </P>  \r\n\r\n<P>lovens § 2, nr. 1, 3 og 4. Dansk skib omfatter både skibe, der er </P>  \r\n\r\n<P>registreret i det almindelige skibsregister, og skibe, der er </P>  \r\n\r\n<P>registreret i Dansk Internationalt Skibsregister. </P>  \r\n\r\n<P>I nærværende lovforslag <B>foreslås</B> det, at Skatteministeren skal være  \r\n\r\n</P>  \r\n\r\n<P>bemyndiget til at bestemme, at udenlandske sømænd, der arbejder </P>  \r\n\r\n<P>om bord på skibe, der er registreret i Dansk Internationalt </P>  \r\n\r\n<P>Skibsregister, fritages for at svare 30 pct.'s skat af indtægten </P>  \r\n\r\n<P>om bord. Skattefritagelsen vil efter lovforslagets vedtagelse </P>  \r\n\r\n<P>blive gennemført i form af en bekendtgørelse. </P>  \r\n\r\n<P>Til § 2 </P>  \r\n\r\n<P>Til nr. 1 og 3 </P>  \r\n\r\n<P>Fuldt skattepligtige sømænd, som gør tjeneste om bord på skibe, der </P>  \r\n\r\n<P>er registreret i Dansk Internationalt Skibsregister, skal opgøre </P>  \r\n\r\n<P>deres skattepligtige indkomst efter de samme regler som gælder </P>  \r\n\r\n<P>for andre fuldt skattepligtige sømænd. Da alene skibe, der sejler </P>  \r\n\r\n<P>i udenrigsfart, kan optages i det ny register, er det således de </P>  \r\n\r\n<P>foreslåede fradragsregler for sømænd i udenrigsfart, der finder </P>  \r\n\r\n<P>anvendelse, jf. forslaget til Lov om særlige fradrag til sømænd </P>  \r\n\r\n<P>m.v. </P>  \r\n\r\n<P>Det er i lovforslagets <B>§ 2, nr. 3,</B> (ligningslovens § 33 C) </P>  \r\n\r\n<P>foreslået, at den samlede indkomstskat skal nedsættes med det </P>  \r\n\r\n<P>beløb, der forholdsmæssigt falder på lønindkomsten ved tjeneste </P>  \r\n\r\n<P>om bord på skibe, der er registreret i Dansk Internationalt </P>  \r\n\r\n<P>Skibsregister. Denne regel svarer i princippet til reglen i </P>  \r\n\r\n<P>kildeskattelovens § 33 A vedrørende lønindkomst ved arbejde i </P>  \r\n\r\n<P>udlandet. </P>  \r\n\r\n<P>Lønindkomsten ved tjeneste om bord på skibe, der er registreret i </P>  \r\n\r\n<P>Dansk Internationalt Skibsregister, opgøres som indtægten om bord </P>  \r\n\r\n<P>med fradrag af de udgifter, der er afholdt i forbindelse med </P>  \r\n\r\n<P>tjenesten om bord - eller såfremt den skattepligtige vælger det </P>  \r\n\r\n<P>særlige fradrag for sømænd m.v. - den del af det særlige fradrag, </P>  \r\n\r\n<P>der kan henføres til tjenesten om bord. Om beregningen heraf </P>  \r\n\r\n<P>henvises til bemærkningerne til § 3 i forslaget til Lov om </P>  \r\n\r\n<P>særlige fradrag til sømænd m.v. </P>  \r\n\r\n<P>Har en sømand i løbet af indkomståret erhvervet lønindtægt såvel om </P>  \r\n\r\n<P>bord på et skib, der er registreret i Dansk Internationalt </P>  \r\n\r\n<P>Skibsregister, som om bord på et skib, der er registreret i det </P>  \r\n\r\n<P>almindelige skibsregister, skal der ske en forholdsdmæssig </P>  \r\n\r\n<P>fordeling af såvel det faste beløbsfradrag som af </P>  \r\n\r\n<P>procentfradraget. Det faste beløbsfradrag fordeles under hensyn </P>  \r\n\r\n<P>til den tid, sømanden har haft lønindtægt om bord på skibene. </P>  \r\n\r\n<P>Procentfradraget fordeles under hensyn til lønindtægten om bord </P>  \r\n\r\n<P>på skibene. </P>  \r\n\r\n<P>Eksempel. En dansk sømand er forhyret på et skib registreret i Dansk </P>  \r\n\r\n<P>Internationalt Skibsregister i 3 måneder og på et andet dansk </P>  \r\n\r\n<P>skib i nærfart i 6 måneder. Hyren om bord på skibet, der er </P>  \r\n\r\n<P>registreret i det internationale skibsregister, udgør 75.000 kr., </P>  \r\n\r\n<P>og hyren ombord på skibet i nærfart udgør 180.000 kr. eller i alt </P>  \r\n\r\n<P>255.000 kr. Helårsindkomsten udgør 340.000 kr. </P>  \r\n\r\n<PRE>  \r\n\r\n Maksimalt helårligt procentfradrag     Kr.  \r\n\r\n 130.000x15 pct.                        19.500  \r\n\r\n 180.000x8 pct.                         14.400  \r\n\r\n I alt                                  33.900  \r\n\r\n</PRE>  \r\n\r\n<P>Fradrag for indkomståret </P>  \r\n\r\n<PRE>  \r\n\r\n 33.900x9/12                            25.425  \r\n\r\n</PRE>  \r\n\r\n<P>Fradrag, der kan henføres til indkomsten om bord på skibet, der er </P>  \r\n\r\n<P>registreret i Dansk Internationalt Skibsregister </P>  \r\n\r\n<PRE>  \r\n\r\n Fast beløbsfradrag 23.000x3/12          5.750  \r\n\r\n Procentfradrag 25.425x75000/255000      7.478  \r\n\r\n I alt                                  13.228  \r\n\r\n</PRE>  \r\n\r\n<P>Fradrag, der kan henføres til indkomsten om bord på skibet i nærtfart </P>  \r\n\r\n<PRE>  \r\n\r\n Fast beløbsfradrag 8.000x6/12           4.000  \r\n\r\n Procentfradrag 25.425x180000/255000    17.947  \r\n\r\n I alt                                  21.947  \r\n\r\n</PRE>  \r\n\r\n<P>I de af Danmark med fremmede stater indgåede overenskomster til </P>  \r\n\r\n<P>undgåelse af dobbelbeskatning er det oftest bestemt, at vederlag </P>  \r\n\r\n<P>for personligt arbejde i tjenesteforhold, som udføres om bord på </P>  \r\n\r\n<P>skibe, der anvendes i international trafik, kan beskattes i den </P>  \r\n\r\n<P>af de kontraherende stater, i hvilken foretagendets (rederiets) </P>  \r\n\r\n<P>virkelige ledelse har sit sæde. </P>  \r\n\r\n<P>Denne bestemmelse indebærer, at Danmark normalt vil have retten til </P>  \r\n\r\n<P>at beskatte lønindkomst, som sømænd m.v. erhverver ved tjeneste </P>  \r\n\r\n<P>om bord på skibe, der er registreret i Dansk Internationalt </P>  \r\n\r\n<P>Skibsregister. </P>  \r\n\r\n<P>I de tilfælde, hvor den virkelige ledelse for et skib, der er </P>  \r\n\r\n<P>registreret i Dansk Internationalt Skibsregister, har sit sæde i </P>  \r\n\r\n<P>den fremmede stat, vil den fremmede stat have retten til at </P>  \r\n\r\n<P>beskatte lønindkomst som sømænd m.v. erhverver ved tjeneste om </P>  \r\n\r\n<P>bord på skibet. </P>  \r\n\r\n<P>Den herved eventuelt opståede dobbeltbeskatning kan ophæves efter </P>  \r\n\r\n<P>reglerne i dobbeltbeskatningsoverenskomsten mellem Danmark og den </P>  \r\n\r\n<P>fremmede stat. </P>  \r\n\r\n<P>Der kan ikke gives lempelse både efter den foreslåede bestemmelse i </P>  \r\n\r\n<P>ligningslovens § 33 C og efter en bestemmelse i en </P>  \r\n\r\n<P>dobbeltbeskatningsoverenskomst, idet der efter lempelse i henhold </P>  \r\n\r\n<P>til § 33 C ikke er nogen skat, der falder på den udenlandske </P>  \r\n\r\n<P>indkomst. </P>  \r\n\r\n<P>I ligningslovens § 33 er det generelt bestemt, at skat, der er </P>  \r\n\r\n<P>betalt til fremmed stat og opkrævet fra kilder der, kan fradrages </P>  \r\n\r\n<P>i de danske indkomstskatter. Fradraget kan dog ikke overstige den </P>  \r\n\r\n<P>del af de danske skatter, der forholdsmæssigt falder på den </P>  \r\n\r\n<P>udenlandske indkomst. </P>  \r\n\r\n<P>I ligningslovens § 33, stk. 3, er det bestemt, at dette fradrag ikke </P>  \r\n\r\n<P>kan gives i de tilfælde, hvor udenlandsk lønindkomst fritages for </P>  \r\n\r\n<P>beskatning i henhold til bestemmelsen i ligningslovens § 33 A. </P>  \r\n\r\n<P>Ifølge lovforslagets <B>§ 2, nr. 1,</B> skal dette fradrag heller ikke  \r\n\r\n</P>  \r\n\r\n<P>gives i de tilfælde, hvor lønindkomst erhvervet ved tjeneste om </P>  \r\n\r\n<P>bord på skib, der er registreret i Dansk Internationalt </P>  \r\n\r\n<P>Skibsregister, fritages for beskatning her i landet i medfør af </P>  \r\n\r\n<P>den foreslåede bestemmelse i ligningslovens § 33 C. </P>  \r\n\r\n<P>Den skattepligtige kan vælge, om skattelempelse skal ske efter </P>  \r\n\r\n<P>bestemmelsen i ligningslovens § 33 C, efter ligningslovens § 33 </P>  \r\n\r\n<P>eller efter en bestemmelse i en dobbeltbeskatningsoverenskomst. </P>  \r\n\r\n<P>Valget har bl.a. betydning for, om bestemmelsen i </P>  \r\n\r\n<P>personskattelovens § 13, stk. 5, 1. punktum, kan finde </P>  \r\n\r\n<P>anvendelse. Ifølge denne bestemmelse ses der ved overførsel efter </P>  \r\n\r\n<P>§ 13, stk. 2 eller 4, af underskud mellem ægtefæller ved </P>  \r\n\r\n<P>opgørelsen af ægtefællernes skattepligtige indkomst og personlige </P>  \r\n\r\n<P>indkomst i denne forbindelse bort fra indtægter, der beskattes i </P>  \r\n\r\n<P>udlandet og ikke her i landet. Denne bestemmelse finder efter de </P>  \r\n\r\n<P>gældende regler ikke anvendelse, hvor skatten af den udenlandske </P>  \r\n\r\n<P>indkomst er nedsat i henhold til bestemmelsen i ligningslovens § </P>  \r\n\r\n<P>33 A. </P>  \r\n\r\n<P>Ifølge lovforslagets <B>§ 3</B> skal bestemmelsen i personskattelovens §  \r\n\r\n</P>  \r\n\r\n<P>13, stk. 5, 1. punktum, heller ikke finde anvendelse, hvor </P>  \r\n\r\n<P>skatten af indkomst erhvervet ved tjeneste om bord på et skib, </P>  \r\n\r\n<P>der er registreret i Dansk Internationalt Skibsregister, er </P>  \r\n\r\n<P>nedsat i henhold til den foreslåede bestemmelse i ligningslovens </P>  \r\n\r\n<P>§ 33 C. </P>  \r\n\r\n<P>Det er hensigten, at der for personer, der er omfattet af den </P>  \r\n\r\n<P>foreslåede bestemmelse til ligningslovens § 33 C, søges etableret </P>  \r\n\r\n<P>en ordning, hvorefter der ikke skal indeholdes skat ved </P>  \r\n\r\n<P>udbetaling af løn om bord på skibe, der er registreret i Dansk </P>  \r\n\r\n<P>Internationalt Skibsregister. Spørgsmålet er under overvejelse, </P>  \r\n\r\n<P>men såvel anvendelse af bestemmelsen i kildeskattelovens § 45, </P>  \r\n\r\n<P>stk. 1, som bestemmelsen i samme lovs § 48, stk. 6, vil blive </P>  \r\n\r\n<P>inddraget i disse overvejelser. Efter kildeskattelovens § 45, </P>  \r\n\r\n<P>stk. 1, kan Skatteministeren bestemme, at lønindkomst ikke skal </P>  \r\n\r\n<P>være A-indkomst. Ifølge samme lovs § 48, stk. 6, kan </P>  \r\n\r\n<P>skattemyndighederne bestemme, at der ikke skal indeholdes skat </P>  \r\n\r\n<P>ved udbetaling af A-indkomst. </P>  \r\n\r\n<P>Til nr. 2 </P>  \r\n\r\n<P>I ligningslovens § 33 A, stk. 1, er det bestemt, at har en person, </P>  \r\n\r\n<P>der er skattepligtig efter kildeskattelovens § 1, under ophold </P>  \r\n\r\n<P>uden for riget i mindst 6 måneder uden andre afbrydelser af </P>  \r\n\r\n<P>opholdet end ferie eller lignende af en sammenlagt varighed på </P>  \r\n\r\n<P>højst 42 dage, erhvervet lønindkomst ved personligt arbejde i </P>  \r\n\r\n<P>tjenesteforhold, nedsættes den samlede indkomstskat med det </P>  \r\n\r\n<P>beløb, der forholdsmæssigt falder på den udenlandske lønindkomst. </P>  \r\n\r\n<P>Denne bestemmelse gælder iflg. stk. 2 bl.a. ikke for lønindkomst om </P>  \r\n\r\n<P>bord på skibe, herunder skibe, der ligger ved land under bygning, </P>  \r\n\r\n<P>reparation eller midlertidig oplægning. </P>  \r\n\r\n<P>Ifølge praksis medregnes imidlertid ophold om bord på udenlandske </P>  \r\n\r\n<P>skibe ved opgørelsen af 6 måneders perioden i stk. 1. </P>  \r\n\r\n<P>Det foreslås, at også sømænd, der har ophold om bord på danske </P>  \r\n\r\n<P>skibe, der er registreret i Dansk Internationalt Skibsregister, </P>  \r\n\r\n<P>skal kunne medregne dette ophold ved opgørelsen af 6 måneders </P>  \r\n\r\n<P>perioden i ligningslovens § 33 A, stk. 1. </P>  \r\n\r\n<P>Herefter kan sømænd, der går i land efter tjeneste om bord på et </P>  \r\n\r\n<P>dansk skib, der er registreret i Dansk Internationalt </P>  \r\n\r\n<P>Skibsregister, og erhverver lønindkomst i udlandet, medregne </P>  \r\n\r\n<P>opholdet om bord på skibet ved opgørelsen af, om den pågældende </P>  \r\n\r\n<P>har opholdt sig uden for riget i mindst 6 måneder uden andre </P>  \r\n\r\n<P>afbrydelser end ferie eller lignende af en sammenlagt varighed på </P>  \r\n\r\n<P>højst 42 dage, jf. ligningslovens § 33 A, stk. 1, 1. punktum. </P>  \r\n\r\n<P>Til § 3 </P>  \r\n\r\n<P>Der henvises til bemærkningerne til § 2, nr. 1 og 3. </P>  \r\n\r\n<P>Til § 4 </P>  \r\n\r\n<P>I forslag til Lov om ophævelse af lov om sømandsskat foreslås </P>  \r\n\r\n<P>sømandsskatteloven ophævet med virkning fra 1. januar 1989. Det </P>  \r\n\r\n<P>vil imidlertid være uhensigtsmæssigt at lade sømandsskatteloven </P>  \r\n\r\n<P>finde anvendelse på sømænd m.v., der i tidsrummet fra og med </P>  \r\n\r\n<P>datoen for nærværende lovs ikrafttræden til og med 31. december </P>  \r\n\r\n<P>1988 erhverver lønindtægt ved tjeneste om bord på skibe, som er </P>  \r\n\r\n<P>registreret i Dansk Internationalt Skibsregister. Det bestemmes </P>  \r\n\r\n<P>derfor, at sømandsskatteloven fra og med datoen for nærværende </P>  \r\n\r\n<P>lovs ikrafttræden ikke skal finde anvendelse om bord på skibe </P>  \r\n\r\n<P>registreret i Dansk Internationalt Skibsregister. Forud for </P>  \r\n\r\n<P>datoen for nærværende lovs ikrafttræden finder </P>  \r\n\r\n<P>sømandsskatteloven, i det omfang lovens betingeler herfor er </P>  \r\n\r\n<P>opfyldte, anvendelse om bord på skibe registreret i Dansk </P>  \r\n\r\n<P>Internationalt Skibsregister. </P>  \r\n\r\n<P>Til § 5 </P>  \r\n\r\n<P>Ifølge forslaget til Lov om Dansk Internationalt Skibsregister skal </P>  \r\n\r\n<P>denne lov træde i kraft ved bekendtgørelsen i Lovtidende. Ifølge </P>  \r\n\r\n<P>nærværende lovforslag bemyndiges Skatteministeren til at bestemme </P>  \r\n\r\n<P>tidspunktet for nærværende lovs ikrafttræden. Det vil derfor </P>  \r\n\r\n<P>kunne forekomme, at sømænd m.v. forud for datoen for nærværende </P>  \r\n\r\n<P>lovs ikrafttræden erhverver lønindkomst ved tjeneste om bord på </P>  \r\n\r\n<P>et dansk skib, der er registreret i Dansk Internationalt </P>  \r\n\r\n<P>Skibsregister. </P>  \r\n\r\n<P>Det bestemmes, at de i § 1 og § 3, nr. 3, foreslåede </P>  \r\n\r\n<P>skattefritagelsesbestemmelser (kildeskattelovens § 48 D og </P>  \r\n\r\n<P>ligningslovens § 33 C) <B>alene</B> skal have virkning for lønindkomst,  \r\n\r\n</P>  \r\n\r\n<P>der på datoen for lovens ikrafttræden eller senere erhverves ved </P>  \r\n\r\n<P>tjeneste om bord på et dansk skib, som er registreret i Dansk </P>  \r\n\r\n<P>Internationalt Skibsregister, og <B>ikke</B> for lønindkomst, der </P>  \r\n\r\n<P>erhverves forud for lovens ikrafttræden. </P>  \r\n\r\n<P>Det bestemmes endvidere, at den i § 2, nr. 2, foreslåede bestemmelse </P>  \r\n\r\n<P>til ligningslovens § 33 A, stk. 1, 2. punktum, alene skal have </P>  \r\n\r\n<P>virkning for ophold på datoen for lovens ikrafttræden eller </P>  \r\n\r\n<P>senere om bord på et dansk skib, der er registreret i Dansk </P>  \r\n\r\n<P>Internationalt Skibsregister. Ophold forud for lovens </P>  \r\n\r\n<P>ikrafttræden anses således ikke for at være ophold uden for riget </P>  \r\n\r\n<P>ved opgørelsen af 6 måneders fristen i § 33 A, stk. 1, 1. punktum. </P>  \r\n\r\n<P>Til § 6 </P>  \r\n\r\n<P>I overensstemmelse med bestemmelsen i § 4 bestemmes det i § 6, at de </P>  \r\n\r\n<P>regler, der ifølge forslaget til Lov om særlige fradrag til </P>  \r\n\r\n<P>sømænd m.v. og forslaget til Lov om ændring af forskellige </P>  \r\n\r\n<P>skattelove (Beskatning af sømænd m.v. - ophævelse af lov om </P>  \r\n\r\n<P>sømandsskat) skal gælde for alle sømænd fra den 1. januar 1989, </P>  \r\n\r\n<P>for så vidt angår lønindtægt, der i tidsrummet fra og med datoen </P>  \r\n\r\n<P>for nærværende lovs ikrafttræden til og med 31. december 1988 </P>  \r\n\r\n<P>erhverves om bord på dansk skib, som er registreret i Dansk </P>  \r\n\r\n<P>Internationalt Skibsregister, skal have virkning fra og med </P>  \r\n\r\n<P>datoen for nærværende lovs ikrafttræden. Det forudsættes herved, </P>  \r\n\r\n<P>at disse love træder i kraft senest samtidig med nærværende lov. </P>  \r\n\r\n<P>Til § 7 </P>  \r\n\r\n<P>Det kommunale provenutab som følge af de forskellige ændringer af </P>  \r\n\r\n<P>reglerne om beskatning af sømænd i forbindelse med oprettelsen af </P>  \r\n\r\n<P>Dansk Internationalt Skibsregister vil i sagens natur komme til </P>  \r\n\r\n<P>at fordele sig meget forskelligt mellem kommunerne. Det er derfor </P>  \r\n\r\n<P>af byrdefordelingsmæssige grunde fundet rimeligt, at der i </P>  \r\n\r\n<P>tilknytning til disse ændringer i en periode ydes kompensation </P>  \r\n\r\n<P>til de kommuner, der i særlig grad vil blive berørt af </P>  \r\n\r\n<P>ændringerne. </P>  \r\n\r\n<P>Ordningen er nærmere udformet således, at der i årene 1988-91 vil </P>  \r\n\r\n<P>blive ydet et særligt tilskud til de kommuner, hvis provenu af </P>  \r\n\r\n<P>sømandsskat for 1987 har udgjort mere end 0,3 pct. af deres </P>  \r\n\r\n<P>beskatningsgrundlag. Ved beregningen tages der hensyn til, at </P>  \r\n\r\n<P>provenutabet mindskes som følge af den kommunale udligning af </P>  \r\n\r\n<P>forskelle i beskatningsgrundlaget. </P>  \r\n\r\n<P>Da en del af det hidtidige sømandsskatteprovenu overgår til </P>  \r\n\r\n<P>almindelig indkomstskat, sættes tilskuddet til 75 pct. af det </P>  \r\n\r\n<P>beregnede provenutab ud over 0,3 pct. af beskatningsgrundlaget. </P>  \r\n\r\n<P>For 1988 ydes der dog kun forholdsmæssigt tilskud under hensyn </P>  \r\n\r\n<P>til tidspunktet for nærværende lovs ikrafttræden. </P>  \r\n\r\n<P>En beregning på budgettal for 1988 viser, at følgende kommuner vil </P>  \r\n\r\n<P>være berettigede til dette tilskud: </P>  \r\n\r\n<P>Rønne </P>  \r\n\r\n<P>Marstal </P>  \r\n\r\n<P>Svendborg </P>  \r\n\r\n<P>Esbjerg </P>  \r\n\r\n<P>Fanø </P>  \r\n\r\n<P>Når der ikke er flere tilskudsberettigede kommuner, skyldes det, at </P>  \r\n\r\n<P>den enkelte kommunes provenutab mindskes af de kommunale </P>  \r\n\r\n<P>udligningsordninger, som der, som nævnt, skal tages hensyn til i </P>  \r\n\r\n<P>beregningerne. </P>  \r\n\r\n<P>Når regnskabstal for 1987 foreligger, vil der blive foretaget en </P>  \r\n\r\n<P>endelig beregning. </P>  \r\n\r\n<P>Det samlede årlige tilskud i 4-års perioden skønnes (på grundlag af </P>  \r\n\r\n<P>1988-budgettal) at ville ligge i størrelsesordenen 8-10 mio. kr. </P>  \r\n\r\n<P>(for 1988 dog kun en forholdsmæssig del). Administrationen af </P>  \r\n\r\n<P>tilskudsordningen foretages af Indenrigsministeriet i tilknytning </P>  \r\n\r\n<P>til Indenrigsministeriets administratin af de kommunale </P>  \r\n\r\n<P>udligning- og tilskudsordninger. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>§ 1 </P>  \r\n\r\n<P>I lov om opkrævning af indkomst- og formueskat for personer m.v. </P>  \r\n\r\n<P>(kildeskat), jf. lovbekendtgørelse nr. 892 af 22. december 1987, </P>  \r\n\r\n<P>som ændret ved lov nr. 36 af 29. januar 1988, foretages følgende </P>  \r\n\r\n<P>ændring: </P>  \r\n\r\n<P>Efter § 48 B indsættes: </P>  \r\n\r\n<P>&#187; <B>§ 48 D.</B> Skatteministeren kan bestemme, at skat efter § 48 C,  \r\n\r\n stk. </P>  \r\n\r\n<P>1, ikke svares af vederlag, der erhverves ved arbejde udført om </P>  \r\n\r\n<P>bord på et dansk skib, der er registreret i Dansk Internationalt </P>  \r\n\r\n<P>Skibsregister.&#171;. </P>  \r\n\r\n<P>§ 2 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 829 af 19. november </P>  \r\n\r\n<P>1987, som ændret ved lovene nr. 835, 837 og 839 af 18. december </P>  \r\n\r\n<P>1987, lov nr. 36 af 29. januar 1988 og lov nr. 132 af 12. marts </P>  \r\n\r\n<P>1988, foretages følgende ændringer: </P>  \r\n\r\n<P>1. I <B>§ 33, stk. 3,</B> indsættes efter &#187;§ 33 A&#171;: &#187;eller  \r\n\r\n § 33 C&#171;. </P>  \r\n\r\n<P>§ 33. Skat, der er betalt til fremmed stat, til Grønland eller til </P>  \r\n\r\n<P>Færøerne og opkrævet af indkomst fra kilder der, det være sig ved </P>  \r\n\r\n<P>direkte påligning eller ved indeholdelse, kan fradrages i de </P>  \r\n\r\n<P>indkomstskatter til stat, kommune og amtskommune, der skal svares </P>  \r\n\r\n<P>af denne indkomst i Danmark. Fradragsbeløbet skal dog ikke kunne </P>  \r\n\r\n<P>overstige den del af den samlede danske skat, der efter forholdet </P>  \r\n\r\n<P>mellem den i fremmed stat, i Grønland eller på Færøerne </P>  \r\n\r\n<P>beskattede del af indkomsten og hele den i Danmark beskattede </P>  \r\n\r\n<P>indkomst falder på førstnævnte del af indkomsten. </P>  \r\n\r\n<P>Stk. 2. Såfremt der med den fremmede stat, med Grønland eller med </P>  \r\n\r\n<P>Færøerne er indgået en overenskomst til undgåelse af </P>  \r\n\r\n<P>dobbeltbeskatning, skal der dog ikke gives fradrag for et større </P>  \r\n\r\n<P>skattebeløb end det, som denne stat, Grønland eller Færøerne </P>  \r\n\r\n<P>efter overenskomsten har et ubetinget krav på at oppebære. </P>  \r\n\r\n<P>Stk. 3. Stk. 1 gælder ikke med hensyn til lønindkomst, der er </P>  \r\n\r\n<P>omfattet af § 33 A. </P>  \r\n\r\n<P>2. I <B>§ 33 A, stk. 1,</B> indsættes efter 1. punktum: </P>  \r\n\r\n<P>&#187;Ved opgørelsen af den nævnte 6 måneders periode anses ophold om </P>  \r\n\r\n<P>bord på et dansk skib, der er registreret i Dansk Internationalt </P>  \r\n\r\n<P>Skibsregister, jf. § 33 C, for at være ophold uden for riget.&#171;. </P>  \r\n\r\n<P>§ 33 A. Har en person, der er skattepligtig efter kildeskattelovens </P>  \r\n\r\n<P>§ 1, under ophold uden for riget i mindst 6 måneder uden andre </P>  \r\n\r\n<P>afbrydelser af opholdet end ferie eller lignende af en sammenlagt </P>  \r\n\r\n<P>varighed på højst 42 dage erhvervet lønindkomst ved personligt </P>  \r\n\r\n<P>arbejde i tjenesteforhold, nedsættes den samlede indkomstskat med </P>  \r\n\r\n<P>det beløb, der forholdsmæssigt falder på den udenlandske </P>  \r\n\r\n<P>lønindkomst. </P>  \r\n\r\n<P>Stk. 2. Stk. 1 gælder ikke for lønindkomst ved tjeneste uden for </P>  \r\n\r\n<P>riget for den danske stat eller anden dansk offentlig myndighed. </P>  \r\n\r\n<P>Stk. 1 finder dog anvendelse for lønindkomst erhvervet som led i </P>  \r\n\r\n<P>den danske stats eller den offentlige myndigheds deltagelse i </P>  \r\n\r\n<P>systemeksport. 2. pkt. finder ikke anvendelse, såfremt </P>  \r\n\r\n<P>erhververen af den nævnte lønindkomst modtager udetillæg eller </P>  \r\n\r\n<P>andre lignende ydelser, der tjener til dækning af merudgifter som </P>  \r\n\r\n<P>følge af tjenesten i udlandet, og som ikke skal medregnes til den </P>  \r\n\r\n<P>skattepligtige indkomst, jf. § 7, litra r. </P>  \r\n\r\n<P>Stk. 3. Stk. 1 gælder ikke for lønindkomst ved tjeneste om bord på </P>  \r\n\r\n<P>skibe, herunder skibe, der ligger ved land under bygning, </P>  \r\n\r\n<P>reparation eller midlertidig oplægning, luftfartøjer eller </P>  \r\n\r\n<P>fartøjer og installationer, der anvendes i tilknytning til </P>  \r\n\r\n<P>efterforskning og udnyttelse af kulbrinteforekomster. </P>  \r\n\r\n<P>Stk. 4. Har en dobbeltbeskatningsoverenskomst tillagt Danmark </P>  \r\n\r\n<P>beskatningsretten til den i stk. 1 eller stk. 2, 2. punktum, </P>  \r\n\r\n<P>nævnte lønindkomst, nedsættes den samlede indkomstskat med </P>  \r\n\r\n<P>halvdelen af det beløb, der forholdsmæssigt falder på den </P>  \r\n\r\n<P>udenlandske lønindkomst. </P>  \r\n\r\n<P>Stk. 5. Skatteministeren kan faststætte regler om henstand med </P>  \r\n\r\n<P>opkrævning af skatten i tilfælde, hvor det må anses for </P>  \r\n\r\n<P>godtgjort, at stk. 1, stk. 2, 2. punktum, eller stk. 4 skal </P>  \r\n\r\n<P>anvendes. </P>  \r\n\r\n<P>3. Efter <B>§ 33 B</B> indsættes: </P>  \r\n\r\n<P>&#187; <B>§ 33 C.</B> Har en person, der er skattepligtig efter </P>  \r\n\r\n<P>kildeskattelovens § 1, erhvervet lønindkomst ved tjeneste om bord </P>  \r\n\r\n<P>på et dansk skib, der er registreret i Dansk Internationalt </P>  \r\n\r\n<P>Skibsregister, nedsættes den samlede indkomstskat med det beløb, </P>  \r\n\r\n<P>der forholdsmæssigt falder på denne lønindkomst. Om et skib er et </P>  \r\n\r\n<P>dansk skib afgøres efter reglerne i lov om særlige fradrag til </P>  \r\n\r\n<P>sømænd m.v.&#171;. </P>  \r\n\r\n<P>§ 3 </P>  \r\n\r\n<P>I lov om indkomstskat og formueskat for personer m.v. </P>  \r\n\r\n<P>(personskatteloven), jf. lovbekendtgørelse nr. 623 af 18. </P>  \r\n\r\n<P>september 1987, som ændret ved lov nr. 36 af 29. januar 1988 og </P>  \r\n\r\n<P>lov nr. 132 af 12. marts 1988, foretages følgende ændring: </P>  \r\n\r\n<P>I <B>§ 13, stk. 5,</B> indsættes efter &#187;§ 33 A&#171;: &#187;eller §  \r\n\r\n 33 C&#171;. </P>  \r\n\r\n<P>§ 13. - - - </P>  \r\n\r\n<P>Stk. 5. Ved overførsel efter stk. 2 eller 4 af underskud mellem </P>  \r\n\r\n<P>ægtefæller ses der ved opgørelsen af ægtefællernes skattepligtige </P>  \r\n\r\n<P>indkomst og personlige indkomst i denne forbindelse bort fra </P>  \r\n\r\n<P>indtægter, der beskattes i udlandet og ikke her i landet. </P>  \r\n\r\n<P>Bestemmelsen finder dog ikke anvendelse, hvor skatten af den </P>  \r\n\r\n<P>udenlandske indkomst er nedsat i henhold til bestemmelsen i </P>  \r\n\r\n<P>ligningslovens § 33 A. </P>  \r\n\r\n<P>§ 4 </P>  \r\n\r\n<P>I lov om sømandsskat, jf. lovbekendtgørelse nr. 799 af 1. december </P>  \r\n\r\n<P>1986, som ændret ved lov nr. 838 af 18. december 1987, foretages </P>  \r\n\r\n<P>følgende ændring: </P>  \r\n\r\n<P>I <B>§ 32</B> indsættes efter <B>stk. 3</B> som nyt stykke: </P>  \r\n\r\n<P>&#187;Stk 4. Denne lov finder ikke anvendelse om bord på skibe </P>  \r\n\r\n<P>registreret i Dansk Internationalt Skibsregister.&#171;. </P>  \r\n\r\n<P>Stk. 4 bliver herefter stk. 5. </P>  \r\n\r\n<P>§ 32. Ministeren for skatter og afgifter bemyndiges til at træffe </P>  \r\n\r\n<P>bestemmelse om, i hvilket omfang reglerne i §§ 13-15 og 17 skal </P>  \r\n\r\n<P>finde anvendelse, hvor her i landet fuldt skattepligtige sømænd </P>  \r\n\r\n<P>gør tjeneste på andet nordisk skib end dansk skib. </P>  \r\n\r\n<P>Stk. 2. Ministeren for skatter og afgifter fastsætter de nærmere </P>  \r\n\r\n<P>bestemmelser for gennemførelsen af denne lov og bemyndiges til at </P>  \r\n\r\n<P>afholde de dermed forbundne udgifter. </P>  \r\n\r\n<P>Stk. 3. Opkrævningen af sømandsskatten påbegyndes fra den 1. januar </P>  \r\n\r\n<P>1959 at regne. Når opkrævning af sømandsskat påbegyndes, finder </P>  \r\n\r\n<P>bestemmelserne i §§ 13-18 tilsvarende anvendelse. </P>  \r\n\r\n<P>Stk. 4. Denne lov finder ikke anvendelse om bord på skibe </P>  \r\n\r\n<P>registreret på Færøerne eller med hjemsted i Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00244"
        },
        {
            "displayName": "Entydig dokumentidentifikation",
            "displayValue": "CL004885"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "244"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}