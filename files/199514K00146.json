{
    "id": 108705,
    "title": "1995 BTL 146   BETÆNKNING OVER FORSLAG TIL LOV OM ÆNDRING AF LOV OM BESKYTTELSE MOD   ELEKTROMAGNETISKE FORSTYRRELSER    NR L 146 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 146 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskyttelse mod  \r\n\r\n elektromagnetiske forstyrrelser <BR>  \r\n\r\n Nr L 146 1995-96, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19960202 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til forskningsministeren, som denne har besvaret </P>  \r\n\r\n<P>skriftligt. Nogle af udvalgets spørgsmål til forskningsministeren og </P>  \r\n\r\n<P>ministerens svar herpå er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Handelskammeret. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>En del af flertallet (Venstres, Det Konservative Folkepartis og Dansk  \r\n\r\n Folkepartis medlemmer af udvalget) støtter alene lovforslagets vedtagelse nu  \r\n\r\n for at få etableret et lovmæssigt grundlag for det salg af ikke-CE-mærkede  \r\n\r\n varer i 1996, som efter den gældende lovgivning ellers ikke ville være  \r\n\r\n tilladt. Samme del af flertallet skal imidlertid beklage, at det ikke gennem  \r\n\r\n udvalgets spørgsmål er lykkedes at få ministeren til fuldt ud at afklare en  \r\n\r\n række tvivlsspørgsmål og stille alle aktører på markedet lige med hensyn til  \r\n\r\n afvikling af lagre, der ikke er CE-mærkede, men som i øvrigt opfylder de  \r\n\r\n betingelser, der lægges til grund for de øvrige EU-lande. Der lægges ved  \r\n\r\n tilslutningen til lovforslaget afgørende vægt på ministerens løfter i svaret  \r\n\r\n på spørgsmål 1 om, hvordan begrebet grossist m.v. agtes defineret og i svaret  \r\n\r\n på spørgsmål 13 om at fortolke begrebet &#187;klar til brug-varer&#171; så  \r\n\r\n bredt, at erhvervslivet her i landet ikke stilles ringere end i andre  \r\n\r\n EU-lande, og at udviklingen i de andre EU-lande i den forbindelse vil blive  \r\n\r\n fulgt nøje. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Det er ganske  \r\n\r\n urimeligt, at en lovgivning, der er vedtaget i Danmark, skal sættes ud af  \r\n\r\n kraft, fordi andre lande ikke har samme lovgivning. Mindretallet finder det  \r\n\r\n fornuftigt, at der er en lov, som forhindrer, at der i Danmark sælges  \r\n\r\n apparater, som kan forstyrre andre apparater med elektromagnetisk stråling.  \r\n\r\n Desværre lugter dette lovforslag langt væk af, at der findes en hemmelig  \r\n\r\n protokol i ministerrådets mødereferat. Dette fremgår imidlertid ikke af  \r\n\r\n lovforslagets bemærkninger. Mindretallet vil i øvrigt gerne fremhæve, at  \r\n\r\n Enhedslisten er af den opfattelse, at såfremt der findes en hemmelig  \r\n\r\n protokol, som er årsag til, at den danske regering ikke har fundet sin  \r\n\r\n stilling tilstrækkelig stærk til at sikre fastholdelsen af dansk lovgivning,  \r\n\r\n betragter mindretallet dette lovforslag som værende i strid med  \r\n\r\n ministeransvarlighedsloven eller måske endda grundloven. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  \r\n\r\n Mikkelsen (KF) Stefan G. Rasmussen (KF) Ole Donner (DF) Fremskridtspartiet  \r\n\r\n havde ikke medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til forskningsministeren og ministerens svar  \r\n\r\n herpå </P>  \r\n\r\n<P> <I>Spørgsmål nr. 1:</I>  </P>  \r\n\r\n<P>&#187;Vil ministeren præcisere begrebet grossist, som det forekommer i  \r\n\r\n lovforslaget og bemærkningerne, på en sådan måde, at det bliver klart, at der  \r\n\r\n er tale om grossistfunktionen, og at man derved har taget højde for de  \r\n\r\n forskellige typer af aktører, der udfører denne funktion i de relevante  \r\n\r\n distributionskæder?&#187; </P>  \r\n\r\n<P> <I>Svar:</I>  </P>  \r\n\r\n<P>Indledningsvis skønnes det hensigtsmæssigt at præcisere indholdet af de  \r\n\r\n væsentligste begreber, som vedrører lovforslaget. Definitionerne baserer sig  \r\n\r\n hovedsagelig på Europa-Kommissionens &#187;Vejledning i anvendelse af de  \r\n\r\n direktiver om teknisk EF-harmonisering, der er udarbejdet på grundlag af  \r\n\r\n bestemmelserne i den nye metode og den globale metode&#171; og  \r\n\r\n Europa-Kommissionens notat om &#187;Taking into service of apparatus already  \r\n\r\n on the market&#171;. </P>  \r\n\r\n<P>a) Ifølge EMC-direktivet og den danske EMC-lov må der ikke markedsføres og  \r\n\r\n ibrugtages ikke-CE-mærkede varer efter den 31. december 1995, hvor  \r\n\r\n overgangsperioden udløb. </P>  \r\n\r\n<P>b) Kun ikke-CE-mærkede varer, der senest denne dato er både markedsført og  \r\n\r\n ibrugtaget, kan altså lovligt sælges og bruges. </P>  \r\n\r\n<P>c) Begrebet markedsføring er defineret på den måde, at en vare er  \r\n\r\n markedsført, når den har forladt producenten. I den konkrete sag har  \r\n\r\n Kommissionen præciseret markedsføringsbegrebet til, at varerne skal have  \r\n\r\n været fysisk til stede hos grossister eller detailhandlere inden udløbet af  \r\n\r\n overgangsperioden for at kunne betragtes som markedsført. </P>  \r\n\r\n<P>d) Begrebet ibrugtagning defineres generelt på den måde, at en vare tages  \r\n\r\n i brug, når den første gang anvendes. Imidlertid har man, for så vidt angår  \r\n\r\n varer, der betegnes som &#187;klar til brug&#171;, indset, at  \r\n\r\n ibrugtagningstidspunktet ikke vil kunne fastslås, og derfor har man defineret  \r\n\r\n ibrugtagningstidspunktet for sådanne varer som værende det samme som  \r\n\r\n markedsføringstidspunktet. </P>  \r\n\r\n<P>e) &#187;Klar til brug-varer&#171; er varer, som kan tages i anvendelse  \r\n\r\n uden montering eller installation, der kræver specialuddannet arbejdskraft.  \r\n\r\n Det afgørende vil være, om en vare normalt kan tages i anvendelse uden  \r\n\r\n bistand fra specialuddannet arbejdskraft. Hvis det er tilfældet, er det uden  \r\n\r\n betydning om den enkelte bruger alligevel vælger at anvende bistand. </P>  \r\n\r\n<P>f) Begreberne &#187;grossist&#171; og &#187;detailhandler&#171; skal  \r\n\r\n forstås bredt. Den afgørende skillelinje går mellem  \r\n\r\n &#187;producent/fabrikant&#171; på den ene side og andre led i salgskæden på  \r\n\r\n den anden, uanset hvilken betegnelse disse andre led har. </P>  \r\n\r\n<P>g) Som udgangspunkt er det producenten/fabrikanten, der skal sørge for  \r\n\r\n CE-mærkningen. Det betyder, at hvis der er tale om ikke-CE-mærkede varer fra  \r\n\r\n en producent/fabrikant, som har hjemsted i et EU/EØS-land, skal disse varer  \r\n\r\n for at kunne sælges i 1996 blot have været fysisk til stede hos et andet led  \r\n\r\n i salgskæden - uanset betegnelsen - end producenten/fabrikanten. Hvis der  \r\n\r\n derimod er tale om ikke-CE-mærkede varer fra en producent/fabrikant med  \r\n\r\n hjemsted i et tredjeland (dvs. et land uden for EU/EØS-området), er det  \r\n\r\n afgørende spørgsmål, hvem der har ansvaret for, at varerne opfylder kravene  \r\n\r\n til CE-mærkning. Hvis dette ansvar ligger hos importøren, betragtes denne  \r\n\r\n importør som producent/fabrikant, og de ikke-CE-mærkede varer, der den  \r\n\r\n 31/12-95 lå på denne importørs lager, kan altså ikke sælges. Hvis derimod  \r\n\r\n tredje-landsproducenten/-fabrikanten har etableret sig med en repræsentant i  \r\n\r\n EU, som har ansvaret for, at varerne opfylder kravene til CE-mærkning, kan  \r\n\r\n importørens varelager pr. 31/12-95 godt sælges, idet importøren i denne  \r\n\r\n situation ikke betragtes som producent/fabrikant. </P>  \r\n\r\n<P>h) I nogle tilfælde vil en producent/fabrikant sælge direkte til  \r\n\r\n forbrugerne uden anvendelse af mellemliggende salgsled. I denne situation vil  \r\n\r\n betingelsen for, at ikke-CE-mærkede varer kan sælges, være, at salgsdelen af  \r\n\r\n en sådan producent/fabrikants virksomhed er klart adskilt fra den øvrige  \r\n\r\n virksomhed, og at det kan dokumenteres, at de varer, der ønskes solgt, den  \r\n\r\n 31/12-1995 fysisk befandt sig i salgsdelen af virksomheden. </P>  \r\n\r\n<P>Med henvisning til punkterne f, g og h skulle det hermed være præciseret,  \r\n\r\n at betegnelsen &#187;grossist&#171; og &#187;detailhandler&#171; omfatter  \r\n\r\n samtlige de distributionsled, der ligger efter producent/fabrikant, dog med  \r\n\r\n det særlige forbehold, der gælder for importører af varer fra tredjelande,  \r\n\r\n som selv har ansvaret for, at varerne opfylder kravene til CE-mærkning. </P>  \r\n\r\n<P> <I>Spørgsmål nr. 13:</I>  </P>  \r\n\r\n<P>&#187;Vil ministeren i fortsættelse af specielt svaret på spørgsmål 10,  \r\n\r\n jf. bilag 8, med tolkningen af &#187;klar til brug-varer&#171; og  \r\n\r\n installation, give en vurdering af de problemer, denne tolkning ifølge flere  \r\n\r\n høringssvar bl.a. fra Telestyrelsen vil give?&#187; </P>  \r\n\r\n<P> <I>Svar:</I>  </P>  \r\n\r\n<P>Det forhold, at det kun er de ikke-CE-mærkede varer, som er klar til brug,  \r\n\r\n der vil kunne sælges efter den 1. januar 1996, medfører desværre nok et  \r\n\r\n problem for nogle grossister og detailhandlere. Men EMC-direktivet udelukker,  \r\n\r\n at der efter denne dato kan markedsføres eller ibrugtages varer, der ikke er  \r\n\r\n CE-mærkede. Hvis der efter den 1. januar 1996 lovligt skal sælges  \r\n\r\n ikke-CE-mærkede varer, skal de altså <I>inden</I> denne dato <I>både</I> være  \r\n\r\n markedsført <I>og</I> ibrugtaget - og dette krav opfyldes kun af &#187;klar  \r\n\r\n til brug-varer&#171;. </P>  \r\n\r\n<P>Med henblik på at få en vurdering af, hvor stort dette problem i praksis  \r\n\r\n er, har jeg anmodet de relevante organisationer om en udtalelse. For  \r\n\r\n nærværende er der modtaget svar fra: Dansk Handel &amp; Service,  \r\n\r\n Handelskammeret, Brancheorganisationen for forbrugerelektronik og  \r\n\r\n Telestyrelsen. Svarene vedlægges til orientering. </P>  \r\n\r\n<P>Det fremgår heraf, at der ikke synes at være nogen klar opfattelse af  \r\n\r\n problemets omfang. Med hensyn til den juridiske fortolkning, der fremgår af  \r\n\r\n Handelskammerets svar, kan det oplyses, at både Forskningsministeriet og  \r\n\r\n Justitsministeriet har en anden opfattelse, nemlig den der fremgår af  \r\n\r\n ovenstående indledende afsnit. </P>  \r\n\r\n<P>Som det fremgår af mit svar på spørgsmål nr. 10 (L 146 - bilag 7), findes  \r\n\r\n der ikke en entydig definition på begrebet &#187;klar til brug-varer&#171;.  \r\n\r\n Jeg er indstillet på, at begrebet skal fortolkes bredt, således at  \r\n\r\n erhvervslivet her i landet ikke stilles ringere end i andre EU-lande.  \r\n\r\n Telestyrelsen vil derfor blive anmodet om nøje at følge, hvordan de andre  \r\n\r\n EU-lande definerer begrebet &#187;klar til brug-varer&#171;, således at den  \r\n\r\n danske praksis i videst muligt omfang ikke afviger herfra. </P>  \r\n\r\n<P>Endelig vil jeg for god ordens skyld gøre opmærksom på § 1, stk. 4, i  \r\n\r\n bekendtgørelse nr. 796 af 5. december 1991 om markedsføring m.v. af  \r\n\r\n elektriske apparater og om elektromagnetiske forstyrrelser, hvori det hedder:  \r\n\r\n &#187;Reservedele, supplerende udstyr og andre elektriske og elektroniske  \r\n\r\n dele er ikke omfattet af bekendtgørelsen, medmindre det drejer sig om  \r\n\r\n apparater, der kan bruges uafhængigt.&#171; Der er ingen planer om at ændre  \r\n\r\n på dette, og derfor vil en del af de problemer med manglende CE-mærkning, der  \r\n\r\n især er fremført af edb-branchen, formentlig ikke være reelle problemer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/1996"
        },
        {
            "displayName": "Accession",
            "displayValue": "199514K00146"
        },
        {
            "displayName": "Entydig dokumentidentifikation",
            "displayValue": "CL000219"
        },
        {
            "displayName": "Dato for førstegangsindlæggelse",
            "displayValue": "08/02/1996"
        },
        {
            "displayName": "Dato for indlæggelse",
            "displayValue": "08/02/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}