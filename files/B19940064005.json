{
    "id": 77940,
    "title": "Bekendtgørelse om ydelse af støtte til producenter af visse markafgrøder ",
    "documentTypeId": "60",
    "isSagsforlobPeriodValid": false,
    "shortName": "BEK nr 640 af 06/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ydelse af støtte til  \r\n\r\n producenter af visse markafgrøder </H1>  \r\n\r\n<P></P>  \r\n\r\n<P>I medfør af § 1, stk. 1 og 2, § 4, § 5, § 20, stk. 2, § 22, stk. 2, og §  \r\n\r\n 24 i lov nr. 414 af 13. juni 1990 om administration af Det Europæiske  \r\n\r\n Fællesskabs forordninger om markedsordninger for landbrugsvarer m.v. med  \r\n\r\n senere ændringer, jf. lovbekendtgørelse nr. 462 af 26. maj 1994, fastsættes:  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne i denne bekendtgørelse vedrører  \r\n\r\n ydelse af støtte til producenter af visse markafgrøder, dvs. korn, oliefrø og  \r\n\r\n bælgsæd m.v., og den hermed forbundne ordning for udtagning af jord af  \r\n\r\n produktionen i henhold til Det Europæiske Fællesskabs forordninger, jf.  \r\n\r\n Rådets forordning (EF) nr. 1765/92 af 30. juni 1992 med senere ændringer,  \r\n\r\n Rådets forordning (EF) nr. 1541/93 af 14. juni 1993 og Kommissionens  \r\n\r\n forordninger om gennemførelsesbestemmelserne. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Alle producenter, der ønsker at deltage i  \r\n\r\n støtteordningen, skal indsende en ansøgning til EF-direktoratet, Nyropsgade  \r\n\r\n 26, 1780 København V. Ansøgningen skal indgives på et særligt skema, der fås  \r\n\r\n ved henvendelse i de lokale landbrugscentre eller i direktoratet. Ansøgningen  \r\n\r\n skal være EF-direktoratet i hænde senest den 31. marts i det pågældende  \r\n\r\n produktionsår. </P>  \r\n\r\n<P CLASS=STK> <I>Stk. 2. </I> Det er en betingelse for ydelse af den i § 1  \r\n\r\n nævnte støtte, at ansøgeren i ansøgningen angiver en konto i et  \r\n\r\n pengeinstitut, hvortil støtten kan overføres. </P>  \r\n\r\n<P CLASS=STK> <I>Stk. 3. </I> Der indgives een ansøgning for hver bedrift.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Med hensyn til basisareal og  \r\n\r\n udbytteregionalisering betragtes Danmark som een region, som er egnet til  \r\n\r\n produktion af de af støtteordningen omfattede afgrøder. </P>  \r\n\r\n<P CLASS=STK> <I>Stk. 2. </I> Ved jordudtagning, der ikke opfylder  \r\n\r\n definitionen i artikel 4, stk. 1, i Kommissionens forordning (EF) nr. 762/94  \r\n\r\n af 6. april 1994 anvendes en udtagningssats på 18 pct. </P>  \r\n\r\n<P CLASS=STK> <I>Stk. 3. </I> Muligheden i henhold til Rådets forordning (EF)  \r\n\r\n nr. 1765/92, artikel 7, stk. 6, for støtte til jordudtagning, der overstiger  \r\n\r\n udtagningsforpligtelsen begrænses for produktionsåret 1995-96 til 20 pct. af  \r\n\r\n de krævede udtagningssatser. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den enkelte mark, hvortil der søges godtgørelse,  \r\n\r\n skal bestå af et sammenhængende areal, som er tilsået med samme afgrøde.  \r\n\r\n Marken skal mindst udgøre 0,3 ha, medmindre den på grund af naturlige  \r\n\r\n afgrænsninger eller naboskel ikke kan sammenlægges med andre marker. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udtagne arealer skal have været dyrket af  \r\n\r\n ansøgeren i de to år forud for ansøgningen, jf. dog stk. 2-4. </P>  \r\n\r\n<P CLASS=STK> <I>Stk. 2. </I> Ved nyetablering samt bedriftsudvidelse ved arv  \r\n\r\n ses bort fra det i stk. 1 nævnte krav. </P>  \r\n\r\n<P CLASS=STK> <I>Stk. 3. </I> Ved erhvervelse, forpagtning eller inddragelse  \r\n\r\n under egen bedrift af et areal, som ansøgeren samdriver med andre arealer,  \r\n\r\n kan en del af ansøgerens samlede forpligtelse til udtagning opfyldes på det  \r\n\r\n pågældende areal, inden for de to første år. Denne del kan dog højst svare  \r\n\r\n til den pligtige udtagningssats multipliceret med den tilskudsberettigede del  \r\n\r\n af det pågældende areal. </P>  \r\n\r\n<P CLASS=STK> <I>Stk. 4. </I> Der ses bort fra det i stk. 1 nævnte krav,  \r\n\r\n såfremt arealet er erhvervet eller forpagtet for at opfylde bestemmelserne om  \r\n\r\n harmoni mellem husdyrgødning og areal, jf. senest Miljøministeriets  \r\n\r\n bekendtgørelse nr. 1121 af 15. december 1992 om erhvervsmæssigt dyrehold,  \r\n\r\n husdyrgødning, ensilage m.v. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved anvendelse af egen avl af raps- og rybsfrø  \r\n\r\n til udsæd skal der inden udsåningen udtages prøver af udsæden af en af  \r\n\r\n Plantedirektoratets prøvetagere eller af en autoriseret vejer og måler. De  \r\n\r\n udtagne prøver skal analyseres og godkendes af Plantedirektoratet. </P>  \r\n\r\n<P CLASS=STK> <I>Stk. 2. </I> De med prøvetagningen og analysen forbundne  \r\n\r\n omkostninger betales af producenten. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Udtagne arealer skal holdes plantedækket.  \r\n\r\n Plantedækket skal senest være etableret 1. oktober forud for  \r\n\r\n udtagningsperioden. Plantedækket skal dog ikke være etableret tidligere end  \r\n\r\n 14 dage efter høst. Plantedækket kan slås i løbet af udtagningsperioden, men  \r\n\r\n må ikke slås i perioden 1. maj-30. juni. Hvis de udtagne arealer er  \r\n\r\n beliggende inden for de afstandskrav, der gælder efter bestemmelserne for  \r\n\r\n certificering af frø, skal plantedækket dog slås inden blomstring på  \r\n\r\n anmodning fra den berørte planteavler. Plantedækket må endvidere slås i  \r\n\r\n forbindelse med bekæmpelse af </P>  \r\n\r\n<UL CLASS=PLAIN-LIST>  \r\n\r\n<LI>1) flyvehavre i vandløbsnære områder, hvor anvendelse af kemiske midler  \r\n\r\n ikke er tilladt, eller </LI>  \r\n\r\n<LI>2) gold hejre, når der til EF-direktoratet er indsendt en erklæring  \r\n\r\n underskrevet af en planteavlskonsulent om behovet herfor. </LI>  \r\n\r\n</UL>  \r\n\r\n<P>Plantedækket må slås indtil 15. maj, hvis det igennem hele foråret ved  \r\n\r\n slåning med jævne mellemrum holdes helt kort. Plantedækket må ikke anvendes  \r\n\r\n til landbrugsmæssige formål. </P>  \r\n\r\n<P CLASS=STK> <I>Stk. 2. </I> Plantedækket skal etableres ved udsåning af  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) græsarter i renbestand, forudsat at afgrøden i et senere år ikke  \r\n\r\n anvendes til frøproduktion, </LI>  \r\n\r\n<LI>2) græsarter i blandinger, evt. iblandet højst 25 pct. kløver, eller  \r\n\r\n</LI>  \r\n\r\n<LI>3) andre frø eller frøblandinger, som godkendes af EF-direktoratet. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> På arealer, som i produktionsåret 1993/94  \r\n\r\n (høsten 1993) har været udtaget med et plantedække af spildfrø, som er  \r\n\r\n bevaret, kan dette plantedække opretholdes, hvis arealet forbliver udtaget.  \r\n\r\n</P>  \r\n\r\n<P CLASS=STK> <I>Stk. 4. </I> På arealer, der forbliver udtaget i flere  \r\n\r\n produktionsår, skal der hvert år inden 1. oktober ske eftersåning af områder  \r\n\r\n uden tilstrækkeligt dække. </P>  \r\n\r\n<P CLASS=STK> <I>Stk. 5. </I> På de udtagne arealer må der ikke fra 1.  \r\n\r\n oktober forud for udtagningsperioden til dennes ophør </P>  \r\n\r\n<UL CLASS=PLAIN-LIST>  \r\n\r\n<LI>1) anvendes plantebeskyttelsesmidler, herunder kemiske midler til  \r\n\r\n ukrudtsbekæmpelse, med undtagelse af selektive midler anerkendt af Statens  \r\n\r\n Planteavlsforsøg til bekæmpelse af flyvehavre, </LI>  \r\n\r\n<LI>2) tilføres mineralsk eller organisk gødning, eller </LI>  \r\n\r\n<LI>3) kunstvandes. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> De udtagne arealer skal forblive ude af  \r\n\r\n produktion fra 15. januar forud for produktionsåret til 31. august.  \r\n\r\n Plantedækket på disse arealer skal slås i løbet af en periode på 4 uger forud  \r\n\r\n for udtagningsperiodens ophør. Slåning kan dog undlades, hvis arealet  \r\n\r\n videreføres som udtaget areal, og hvis plantedækket ikke udnyttes i perioden  \r\n\r\n 1. september til 15. januar. </P>  \r\n\r\n<P CLASS=STK> <I>Stk. 2. </I> Mekanisk jordbearbejdning kan påbegyndes fra  \r\n\r\n 20. oktober. Såfremt der efter udtagningsperioden skal etableres en  \r\n\r\n vinterafgrøde, kan mekanisk jordbearbejdning, tilsåning og gødskning dog  \r\n\r\n påbegyndes fra 15. juli forud for udtagningsperiodens ophør. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Arealer, som producenten har forpligtet sig til  \r\n\r\n at udtage i en periode på fem produktionsår, jf. artikel 5 i Kommissionens  \r\n\r\n forordning (EF) nr. 762/94, skal forblive ude af produktion fra 15. januar  \r\n\r\n forud for første produktionsår i udtagningsperioden til 31. august i det  \r\n\r\n produktionsår, hvor udtagningsperioden ophører. </P>  \r\n\r\n<P CLASS=STK> <I>Stk. 2. </I> Producenter, der anvender den i stk. 1  \r\n\r\n omhandlede ordning med udtagning i en periode på fem produktionsår, kan hvert  \r\n\r\n år pr. 31. august udtræde af denne ordning uden krav om tilbagebetaling af  \r\n\r\n nogen del af det modtagne støttebeløb, hvis </P>  \r\n\r\n<UL CLASS=PLAIN-LIST>  \r\n\r\n<LI>1) en ikke uvæsentlig del af bedriften er blevet undergivet  \r\n\r\n ekspropriation, </LI>  \r\n\r\n<LI>2) en kontrakt, hvorefter producenten gennemfører udtagning for en anden  \r\n\r\n producent, bortfalder, fordi betingelserne for overførsel ikke længere er  \r\n\r\n tilstede, eller </LI>  \r\n\r\n<LI>3) der i øvrigt foreligger særlige omstændigheder, som ikke skyldes  \r\n\r\n producentens egne forhold, og som anerkendes af EF-direktoratet. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> I det sidste år af udtagningsperioden eller ved  \r\n\r\n udtræden før periodens ophør finder bestemmelserne i § 8, stk. 1, 2. og 3.  \r\n\r\n punktum samt § 8, stk. 2, tilsvarende anvendelse. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bestemmelserne i §§ 7-9 om plantedække og  \r\n\r\n behandling af arealerne anvendes ikke ved dyrkning af afgrøder på udtagne  \r\n\r\n arealer til fremstilling af produkter, som ikke primært er bestemt til konsum  \r\n\r\n eller foderbrug. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En producent kan aftale at overføre sin  \r\n\r\n udtagningsforpligtelse til en anden producent. Overførslen kan ske </P>  \r\n\r\n<UL CLASS=PLAIN-LIST>  \r\n\r\n<LI>1) inden for en radius af 20 km, eller </LI>  \r\n\r\n<LI>2) til områder, der er udpeget af amtsrådene med henblik på opfyldelse af  \r\n\r\n særlige miljøkrav. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Producenter med husdyrproduktion har desuden  \r\n\r\n adgang til at overføre deres udtagningsforpligtelse i det omfang, de ikke  \r\n\r\n ejer eller forpagter tilstrækkelige arealer, som er egnet til udbringning af  \r\n\r\n husdyrgødning, til at opfylde bestemmelserne om harmoni mellem husdyrgødning  \r\n\r\n og areal, senest fastsat ved Miljøministeriets bekendtgørelse nr. 1121 af 15.  \r\n\r\n december 1992. EF-direktoratet og Plantedirektoratet kan kræve dokumentation  \r\n\r\n for arealbehovet. </P>  \r\n\r\n<P CLASS=STK> <I>Stk. 3. </I> De arealer, hvortil udtagningsforpligtelsen  \r\n\r\n overføres, skal opfylde betingelserne for at kunne modtage hektarstøtte, og  \r\n\r\n der skal indgives ansøgning om støtte for arealerne. De pågældende arealer er  \r\n\r\n undergivet bestemmelserne i §§ 7-9, jf. dog § 10. </P>  \r\n\r\n<P CLASS=STK> <I>Stk. 4. </I> Den særlige ordning for dyrkning af udtagne  \r\n\r\n arealer med henblik på fremstilling af produkter, der ikke primært er bestemt  \r\n\r\n til konsum eller foderbrug, må ikke anvendes på arealer, hvortil  \r\n\r\n udtagningspligten er overført efter bestemmelsen i stk. 1, nr. 2. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Producenter, der overfører deres  \r\n\r\n udtagningsforpligtelse til andre bedrifter, og producenter, der overtager en  \r\n\r\n udtagningsforpligtelse, skal meddele dette til EF-direktoratet. Meddelelsen  \r\n\r\n skal senest indgives i forbindelse med indgivelse af ansøgning om  \r\n\r\n hektarstøtte. Det nærmere indhold af de oplysninger, der skal meddeles,  \r\n\r\n fastsættes af EF-direktoratet. </P>  \r\n\r\n<P CLASS=STK> <I>Stk. 2. </I> Når meddelelsen af begge parter er indgivet til  \r\n\r\n EF-direktoratet, er parterne forpligtet til at indgive en ansøgning om  \r\n\r\n hektarstøtte, som er i overensstemmelse med aftalen om overførsel. Parterne  \r\n\r\n kan ikke ensidigt ændre deres meddelelse på en måde, der ville berøre den  \r\n\r\n anden parts ansøgning. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Meddelelse om udtræden af den 5-årige  \r\n\r\n udtagningsordning, jf. Landbrugsministeriets bekendtgørelse nr. 693 af 18.  \r\n\r\n oktober 1990 om tilskud til udtagning af jord af produktionen, indgives til  \r\n\r\n Jordbrugsdirektoratet, Sankt Annæ Plads 19, 1250 København K. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Kontrollen med de omfattede arealer og med  \r\n\r\n høsten m.v. foretages af Plantedirektoratet i form af stikprøvekontrol,  \r\n\r\n herunder ved telemåling, hos de enkelte producenter. </P>  \r\n\r\n<P CLASS=STK> <I>Stk. 2. </I> Det påhviler producenterne at yde den  \r\n\r\n nødvendige bistand ved kontroleftersyn. Producenterne skal bl.a. forevise de  \r\n\r\n tilmeldte arealer og de bygninger, hvor høsten opbevares, samt forevise  \r\n\r\n dyrkningsplaner, sædskifte- og gødningsplaner, forretningsbøger og  \r\n\r\n regnskabsmateriale m.v. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Overtrædelse af § 7, § 8, § 9 og § 14, stk. 2,  \r\n\r\n straffes med bøde, medmindre højere straf er forskyldt efter kapitel 5 i lov  \r\n\r\n om administration af Det Europæiske Fællesskabs forordninger om  \r\n\r\n markedsordninger for landbrugsvarer m.v. </P>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der efter § 27, stk. 1,  \r\n\r\n i ovennævnte lov pålægges selskabet som sådant bødeansvar. </P>  \r\n\r\n<P CLASS=STK> <I>Stk. 3. </I> Er overtrædelsen begået af en kommune eller et  \r\n\r\n kommunalt fællesskab, kan der efter lovens § 27, stk. 2, pålægges kommunen  \r\n\r\n eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Ved grove eller gentagne overtrædelser af § 7,  \r\n\r\n § 8, stk. 1, 2. og 3. punktum, § 8, stk. 2, 1. punktum samt § 9, stk. 3, som  \r\n\r\n er supplerende nationale bestemmelser, jf. artikel 3, stk. 3 i Kommissionens  \r\n\r\n forordning (EF) nr. 762/94, kan EF-direktoratet beslutte, at godtgørelsen for  \r\n\r\n de udtagne og tilsåede arealer nedsættes eller bortfalder. Under samme  \r\n\r\n betingelser kan allerede udbetalte støttebeløb kræves tilbagebetalt.  \r\n\r\n Tilbagebetaling af udbetalte beløb sker i overensstemmelse med § 20, stk. 2,  \r\n\r\n i lov om administration af Det Europæiske Fællesskabs forordninger for  \r\n\r\n landbrugsvarer m.v. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> EF-direktoratets afgørelser kan indbringes for  \r\n\r\n Landbrugsministeriet (departementet) inden 4 uger efter, at afgørelsen er  \r\n\r\n meddelt ansøgeren. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 18. juli  \r\n\r\n 1994. </P>  \r\n\r\n<P CLASS=STK> <I>Stk. 2. </I> Landbrugsministeriets bekendtgørelse nr. 813 af  \r\n\r\n 8. oktober 1993, om ydelse af støtte til producenter af visse markafgrøder  \r\n\r\n for høsten 1994 ophæves den 20. oktober 1994. </P>  \r\n\r\n<P CLASS=STK> <I>Stk. 3. </I> Landbrugsministeriets bekendtgørelse nr. 299 af  \r\n\r\n 5. maj 1993 om overførsel af udtagningsforpligtelsen i forbindelse med støtte  \r\n\r\n til producenter af visse markafgrøder for produktionsåret 1994-95 ophæves den  \r\n\r\n 20. oktober 1994. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 6. juli 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bjørn Westh </P>  \r\n\r\n<P CLASS=MINISTER ALIGN=RIGHT>/ Henrik Trautner </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1994"
        },
        {
            "displayName": "Accession",
            "displayValue": "B19940064005"
        },
        {
            "displayName": "Entydig dokumentidentifikation",
            "displayValue": "CM037149"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "640"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "06/07/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugs-og Fiskeriministeriet, EF-Direktoratet"
        },
        {
            "displayName": "Ressortministeriets journalnummer",
            "displayValue": "Landbrugsmin., 2. afd., 3. kontor j.nr. 92-7500-6"
        },
        {
            "displayName": "Stikord",
            "displayValue": "BRAKLÆGNING, HEKTARSTØTTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}