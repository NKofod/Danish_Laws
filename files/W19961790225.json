{
    "id": 40210,
    "title": "Ekspropriation i forbindelse med anlæg af motorvejen Vejen-Kolding ",
    "documentTypeId": "240",
    "isSagsforlobPeriodValid": false,
    "shortName": "KEN nr 17902 af 22/08/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Erstatning for ejendomsforringelse som følge af nærhed til  \r\n\r\n forbindelsesrampe mellem en eksisterende motorvej og en ny motorvej. Afvist,  \r\n\r\n idet ulemperne ved det nye anlæg ikke fandtes at være øget i væsentlig grad  \r\n\r\n set i forhold til det bestående anlæg. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ekspropriation i forbindelse med anlæg af  \r\n\r\n motorvejen Vejen-Kolding </H1>  \r\n\r\n<P></P>  \r\n\r\n<BR>  \r\n\r\n<P> <B>U D S K R I F T </B></P>  \r\n\r\n<P>AF </P>  \r\n\r\n<P>FORHANDLINGSPROTOKOLLEN </P>  \r\n\r\n<P>FOR </P>  \r\n\r\n<P>EKSPROPRRIATIONSKOMMISSIONEN </P>  \r\n\r\n<P>VEDRØRENDE MOTORVEJSANLÆG I JYLLAND </P>  \r\n\r\n<P>VEJEN - KOLDING </P>  \r\n\r\n<P>(Protokoltilførsel den 22. august 1996) </P>  \r\n\r\n<P>33. hæfte </P>  \r\n\r\n<P>Matr. nr. y </P>  \r\n\r\n<P>Ejer: x </P>  \r\n\r\n<P>Da der ikke har kunnet opnås forlig om erstatningsspørgsmålet, er der  \r\n\r\n blevet afsagt følgende </P>  \r\n\r\n<PRE>  \r\n\r\n                                 KENDELSE:  \r\n\r\n</PRE>  \r\n\r\n<P> Ejendommen og ekspropriationsindgrebet </P>  \r\n\r\n<P>Matr. nr. y er sammen med andel i matr. nr. z en landbrugsejendom  \r\n\r\n beliggende i landzone. Den har et samlet areal på 53.342 (m2) og har pr. 1.  \r\n\r\n januar 1995 en værdi i henhold til den offentlige ejendomsvurdering på  \r\n\r\n 680.000 kr., hvoraf grundværdien udgør 51.400 kr. og stuehusværdien udgør  \r\n\r\n 540.000 kr. Det nedenfor anførte eksproprierede areal er vurderet til 1,24  \r\n\r\n kr. pr. (m2). </P>  \r\n\r\n<P>Matr. nr. y består af to lodder, der adskilt af to andre ejendomme hver  \r\n\r\n især strækker sig fra kommunevej Mosebakken mod nordvest til motorvejen  \r\n\r\n Frøslev - Kolding mod sydøst. Bygningerne, der udgør et parcelhus og en  \r\n\r\n mindre standbygning, ligger ud til Mosebakken på den østligste af de to  \r\n\r\n lodder. Bag ved bygningerne er der på arealet ud mod motorvejen etableret en  \r\n\r\n hestefold. Den vestlige af de to lodder var på ekspropriationstidspunktet  \r\n\r\n lejet ud til braklægning. Der forløber en højspændingsledning hen over begge  \r\n\r\n lodder. </P>  \r\n\r\n<P>Matr. nr. z, som ejendommen har andel i, ligger længere mod nordvest og er  \r\n\r\n ikke berørt af ekspropriationen. </P>  \r\n\r\n<P>Motorvejen Esbjerg - Kolding sluttes til motorvejen Frøslev - Kolding ud  \r\n\r\n for ejendommen. Der etableres et stort tilslutningsanlæg på bl. a.  \r\n\r\n ejendommens areal i niveau med det omliggende terræn. Ved ekspropriationen  \r\n\r\n afstås ca. 17.050 (m2) til motorvejsanlægget, heraf ca. 3.950 (m2) fra  \r\n\r\n bygningslodden og ca. 13.100 (m2) fra den braklagte lod. Desuden pålægges  \r\n\r\n ejendommen servitut om byggelinier som anmærkning a i arealfortegnelsen,  \r\n\r\n servitut om rørledning på 2.980 (m2) som anmærkning c og servitut om  \r\n\r\n midlertidig brug af op til 4.450 (m2) som anmærkning h. Desuden etableres en  \r\n\r\n højspændingsmast på bygningslodden, og der hænges yderligere en elledning op  \r\n\r\n i masterækken. Denne nye leedning er omfattet af den allerede pålagte og  \r\n\r\n betalte ledningsservitut. Endelig forlægges en privat vej bag om bygningerne  \r\n\r\n ved den nye mast. </P>  \r\n\r\n<P>Det eksproprierede areal ligger op til den eksisterende motorvej. Arealet  \r\n\r\n ligger adskilt fra ejendommens beboelse, og der var på det afståede areal  \r\n\r\n ikke skabt foranstaltninger til at beskytte sig eller på anden måde tilsløre  \r\n\r\n naboskabet til den allerede eksisterende motorvej. Afstanden fra rampens  \r\n\r\n kørebanekant for tilslutningsanlægget til beboelsen bliver ca. 85 m. Før var  \r\n\r\n der godt 100 m til den eksisterende motorvej. </P>  \r\n\r\n<P> Parternes påstande </P>  \r\n\r\n<P>Ejeren nedlagde påstand om en betydelig erstatning. Han anførte, at  \r\n\r\n ejendommen efter hans opfattelse falder omkring 350.000 kr. i værdi ved  \r\n\r\n arealformindskelsen, etableringen af den nye mast og naboskabet til  \r\n\r\n tilslutningsanlægget. Denne værdiforringelse vil kunne reduceres ved  \r\n\r\n etablering af en støjvold mellem bygningerne og motorvejsanlægget, og han  \r\n\r\n ønskede derfor en sådan vold etableret. Endelig anførte ejeren, at  \r\n\r\n hestefolden bag bygningerne ikke vil kunne anvendes til græsning i  \r\n\r\n anlægsperioden, hvorfor han vil komme til at mangle foder. </P>  \r\n\r\n<P>De for anlægsmyndigheden mødte oplyste, at der ikke som led i projektet  \r\n\r\n etableres støjvold det pågældende sted. De nedlagde ikke nogen påstand, men  \r\n\r\n forbeholdt sig anlægsmyndighedens stilling ved eventuel anke af  \r\n\r\n erstatningsspørgsmålet. </P>  \r\n\r\n<P> Ekspropriationskommissionens afgørelse </P>  \r\n\r\n<P>Ud fra ekspropriationskommissionens kendskab til jordpriser på  \r\n\r\n landbrugsarealer i Kolding kommune og under hensyn til karakteren af det  \r\n\r\n afståede areal har kommissionen fastsat erstatningen herfor til 5 kr. pr.  \r\n\r\n (m2). til arealerstatningen på 85.250 kr. har kommissionen lagt et beløb på  \r\n\r\n 235 kr. for det forhold, at ejeren skal betale ejendomsskat af det afståede  \r\n\r\n areal indtil den 1.1.1998. </P>  \r\n\r\n<P>Herudover har kommissionen fastsat en ulempeerstatning på 53.000 kr.,  \r\n\r\n hvoraf godt 43.000 kr. udgør erstatning for den nye mast. Ved fastsættelsen  \r\n\r\n af resten af ulempeerstatningen har kommissionen taget hensyn til den pålagte  \r\n\r\n servitut om rørledning og til det midlertidige tab af græsningsareal. Desuden  \r\n\r\n har kommissionen indregnet et beløb som tilskud til hegnsætning.  \r\n\r\n Ekspropriationskommissionen er imidlertid ikke enig med ejeren i, at der  \r\n\r\n derudover tilkommer ham en anselig ulempeerstatning, herunder for  \r\n\r\n ejendomsforringelse som følge af naboskab til det fremtidige  \r\n\r\n tilslutningsanlæg. Ved vurderingen heraf må udgangspunktet være de  \r\n\r\n eksisterende forhold på ekspropriationstidspunktet med naboskabet til  \r\n\r\n motorvejen Frøslev - Kolding og tilslutningen hertil af hovedlandevejen  \r\n\r\n mellem Esbjerg og Kolding. Den ud for ejendommen placerede fremtidige rampe  \r\n\r\n skal alene benyttes til trafik fra nord mod vest, og rampen vil ligge mere i  \r\n\r\n niveau med det omkringliggende terræn end det eksisterende anlæg, hvilket vil  \r\n\r\n give en mere glidende trafikafvikling. Etableringen af tilslutningsanlægget  \r\n\r\n på ejendommens areal ud mod den eksisterende motorvej ændrer ikke forholdene  \r\n\r\n på stedet væsentligt, og efter kommissionens skøn vil arealafståelsen til  \r\n\r\n motorvejstilslutningen ikke forringe ejendommens værdi udover  \r\n\r\n arealafståelsesprisen. </P>  \r\n\r\n<P>Der ydes ikke erstatning for pålæg af servitut om byggelinier, jfr.  \r\n\r\n princippet i § 38 i lov om offentlige veje. </P>  \r\n\r\n<P>Erstatning for den pålagte servitut om midlertidig brug fastsættes først,  \r\n\r\n når den midlertidige brug er ophørt. </P>  \r\n\r\n<P>For udgifter i forbindelse med erstatningens udbetaling har kommissionen  \r\n\r\n tillagt ejeren en godtgørelse på 3.000 kr. </P>  \r\n\r\n<P>Erstatningen forrentes som nedenfor anført. </P>  \r\n\r\n<P>Herefter </P>  \r\n\r\n<PRE>  \r\n\r\n                        b e s t e m m e s:  \r\n\r\n Erstatningen fastsættes således:  \r\n\r\n For areal (ca. 17.050 (m2)) pr. (m2)                    5 kr.  \r\n\r\n For samtlige ulemper                               53.000 kr.  \r\n\r\n Skattekompensation                                    235 kr.  \r\n\r\n For udbetalingsdokumentation                        3.000 kr.  \r\n\r\n Renter 3,75% p.a. fra den 10. april 1996.  \r\n\r\n</PRE>  \r\n\r\n<P>Således passeret. </P>  \r\n\r\n<P>K. Junge Pedersen </P>  \r\n\r\n<P>/Karen Buskgaard </P>  \r\n\r\n<P>Udskriftens rigtighed bekræftes. </P>  \r\n\r\n<P>K. Buskgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19961790225"
        },
        {
            "displayName": "Entydig dokumentidentifikation",
            "displayValue": "CA008148"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17902"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "22/08/1996"
        },
        {
            "displayName": "Administrerende myndighed",
            "displayValue": "Ekspropriationskommissionen vedrørende hovedlandevejsanlæg på Øerne"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}