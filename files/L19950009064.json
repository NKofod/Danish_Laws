{
    "id": 71627,
    "title": "Bekendtgørelse af aftale af 19. januar 1995 mellem Amerikas Forenede Staters regering og Kongeriget Danmarks regering (herunder Grønlands hjemmestyre) vedrørende transit af turister og andre besøgende gennem Thule Air Base, Grønland ",
    "documentTypeId": "220",
    "isSagsforlobPeriodValid": false,
    "shortName": "BKI nr 90 af 17/08/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 19. januar 1995  \r\n\r\n mellem Amerikas Forenede Staters regering og Kongeriget Danmarks regering  \r\n\r\n (herunder Grønlands hjemmestyre) vedrørende transit af turister og andre  \r\n\r\n besøgende gennem Thule Air Base, Grønland </H1>  \r\n\r\n<P></P>  \r\n\r\n<BR>  \r\n\r\n<P>Den 19. januar 1995 undertegnedes i København en aftale mellem </P>  \r\n\r\n<P>Amerikas Forenede Staters regering og Kongeriget Danmarks regering </P>  \r\n\r\n<P>(herunder Grønlands hjemmestyre) vedrørende transit af turister og </P>  \r\n\r\n<P>andre besøgende gennem Thule Air Base, Grønland. </P>  \r\n\r\n<P>Den engelske version af aftalen og den danske oversættelse har følgende  \r\n\r\n ordlyd: </P>  \r\n\r\n<P> <B>AFTALE </B></P>  \r\n\r\n<P>MELLEM </P>  \r\n\r\n<P>AMERIKAS FORENEDE </P>  \r\n\r\n<P>STATERS REGERING </P>  \r\n\r\n<P>OG </P>  \r\n\r\n<P>KONGERIGET DANMARKS </P>  \r\n\r\n<P>REGERING </P>  \r\n\r\n<P>(OG GRØNLANDS HJEMMESTYRE) </P>  \r\n\r\n<P>VEDRØRENDE </P>  \r\n\r\n<P>TRANSIT AF TURISTER OG ANDRE BESØGENDE GENNEM THULE AIR BASE, GRØNLAND  \r\n\r\n</P>  \r\n\r\n<P>Artikel I </P>  \r\n\r\n<UL CLASS=PLAIN-LIST>  \r\n\r\n<LI> <I>(Formål)</I>  </LI>  \r\n\r\n</UL>  \r\n\r\n<P>Denne aftales formål er at regulere passage gennem Thule Air Base af  \r\n\r\n turister og andre besøgende i det nordlige Grønland - med undtagelse af  \r\n\r\n rejsende godkendt af USA's eller Danmarks regering - som ikke er bosiddende i  \r\n\r\n Grønland og ikke involveret i amerikanske militære aktiviteter i Grønland,  \r\n\r\n herefter benævnt turister. </P>  \r\n\r\n<P>Artikel II </P>  \r\n\r\n<UL CLASS=PLAIN-LIST>  \r\n\r\n<LI> <I>(Bemyndigelse)</I>  </LI>  \r\n\r\n<LI>1) Denne aftale gennemføres i overensstemmelse med aftalen mellem de  \r\n\r\n amerikanske og danske regeringer i henhold til Den nordatlantiske Traktat  \r\n\r\n vedrørende forsvaret af Grønland underskrevet i København den 27. april 1951  \r\n\r\n (1951-aftalen) med tilføjelser. </LI>  \r\n\r\n<LI>2) I tilfælde af uoverensstemmelse mellem bestemmelserne i denne aftale  \r\n\r\n og 1951-aftalen skal 1951-aftalen være gældende. </LI>  \r\n\r\n</UL>  \r\n\r\n<P>Artikel III </P>  \r\n\r\n<P> <I>(Almindelige bestemmelser)</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Den amerikanske regering skal give adgang til Thule Air Base for  \r\n\r\n transit af et begrænset antal turister til Nordgrønland, når dette ikke er i  \r\n\r\n modstrid med Thule Air Bases militære formål og drift. </LI>  \r\n\r\n<LI>2) Af operationelle hensyn kan den amerikanske regering når som helst  \r\n\r\n suspendere den adgang til transit af turister gennem Thule Air Base, som  \r\n\r\n denne aftale giver. De amerikanske myndigheder vil så vidt muligt give  \r\n\r\n forudgående meddelelse om en sådan suspension. Enhver heraf følgende udgift  \r\n\r\n eller ulempe for turisterne er enten den besøgendes eget eller Kongeriget  \r\n\r\n Danmarks regerings og Grønlands hjemmestyres (herefter benævnt  \r\n\r\n Danmark/Grønland) ansvar. </LI>  \r\n\r\n<LI>3) Der kræves godkendelse fra US Air Force for hvert luftfartøj, som  \r\n\r\n bringer passagerer ind til Thule Air Base. Alle sådanne luftfartøjer skal  \r\n\r\n indhente de nødvendige tilladelser, betale eventuelle gebyrer og overholde  \r\n\r\n gældende Air Force-direktiver. </LI>  \r\n\r\n<LI>4) Danmark/Grønland skal forestå og afholde de dermed forbundne udgifter  \r\n\r\n til etablering, betjening og vedligeholdelse af en infrastruktur til støtte  \r\n\r\n for en sådan transit, herunder tilstrækkelige faciliteter til logi,  \r\n\r\n forplejning og fritid (herefter benævnt &#187;besøgsområdet&#171;), såvel som  \r\n\r\n landtransport for turister. En udvidelse af besøgsområdet kan overvejes efter  \r\n\r\n indvundne erfaringer. Danmark/Grønland skal endvidere træffe alle nødvendige  \r\n\r\n foranstaltninger og forholdsregler i samråd med basens amerikanske  \r\n\r\n øverstbefalende for at forhindre de pågældende personer i at forstyrre Thule  \r\n\r\n Air Bases drift. </LI>  \r\n\r\n<LI>5) Under forudsætning af den amerikanske forsvarsministers godkendelse  \r\n\r\n vil US Air Force stille visse overskydende faciliteter på Thule Air Base til  \r\n\r\n rådighed for Danmark/Grønland. Faciliteterne udpeges blandt dem, som de  \r\n\r\n amerikanske styrker ikke mere har behov for. Danmark/Grønland skal benytte  \r\n\r\n disse faciliteter med henblik på at tilvejebringe en infrastruktur til brug  \r\n\r\n for turister og andre besøgende i transit af Thule Air Base. </LI>  \r\n\r\n<LI>6) Danmark/Grønland anerkender, at der ikke kan fremsættes nogen krav  \r\n\r\n eller gives garantier i relation til tilstanden af de faciliteter, der i  \r\n\r\n henhold til denne artikels stk. 5) stilles til rådighed, og indvilger i at  \r\n\r\n acceptere bygningerne i den forfatning, de forefindes i. Det anerkendes  \r\n\r\n specifikt, at Danmark/Grønland skal holde den amerikanske regering skadesløs  \r\n\r\n for enhvert erstatningsansvar hidrørende fra tilstedeværelsen af asbest eller  \r\n\r\n andre farlige materialer i de til rådighed stillede faciliteter. Den  \r\n\r\n amerikanske regering er ikke på nogen måde forpligtet til at foretage  \r\n\r\n ændringer, reparationer eller tilføjelser til de pågældende faciliteter.  \r\n\r\n</LI>  \r\n\r\n<LI>7) Idet det anerkendes, at de amerikanske faciliteter, som stilles til  \r\n\r\n rådighed for Danmark/Grønland, eventuelt behøver istandsættelse for at være  \r\n\r\n egnede til brug for turister, skal Danmark/Grønland betale for sådanne  \r\n\r\n istandsættelser og færdiggøre disse inden transit af turister gennem Thule  \r\n\r\n Air Base. </LI>  \r\n\r\n<LI>8) Basens amerikanske øverstbefalende udøver i overensstemmelse med  \r\n\r\n bestemmelserne i 1951-aftalen fuldstændig administrativ og sikkerhedsmæssig  \r\n\r\n kontrol over både luftfartøjer og passagerer under deres ophold på Thule Air  \r\n\r\n Base. </LI>  \r\n\r\n</UL>  \r\n\r\n<P>Artikel IV </P>  \r\n\r\n<P> <I>(Betingelser og vilkår)</I>  </P>  \r\n\r\n<UL CLASS=PLAIN-LIST>  \r\n\r\n<LI>1) USA's regering forholder sig ret til at nægte adgang for visse  \r\n\r\n turister i henhold til den amerikanske øverstbefalendes afgørelse for at  \r\n\r\n sikre nationale forsvars- og andre interesser. </LI>  \r\n\r\n<LI>2) Turister kan ikke få tilladelse til at forblive længere på Thule Air  \r\n\r\n Base end højst nødvendigt for at skifte transportmiddel og fortsætte til  \r\n\r\n næste rejsemål. I tilfælde af, at dårligt vejr, sygdom, tekniske problemer  \r\n\r\n eller andre uforudsete begivenheder forsinker den rettidige afrejse af  \r\n\r\n turister i transit, skal de forblive på besøgsområdet i afventen på afrejse,  \r\n\r\n medmindre anden aftale træffes med den amerikanske øverstbefalende. </LI>  \r\n\r\n</UL>  \r\n\r\n<P>Artikel V </P>  \r\n\r\n<UL CLASS=PLAIN-LIST>  \r\n\r\n<LI> <I>(Omkostninger)</I>  </LI>  \r\n\r\n</UL>  \r\n\r\n<P>Alle aktiviteter, som foregår i forbindelse med transit af turister gennem  \r\n\r\n Thule Air Base, skal finde sted uden omkostninger for den amerikanske  \r\n\r\n regering. Danmark/Grønland godtgør USA's regering og det amerikanske personel  \r\n\r\n for ethvert tab, skade eller udgift, som påføres dem grundet turisternes  \r\n\r\n tilstedeværelse på Thule Air Base. </P>  \r\n\r\n<P>Artikel VI </P>  \r\n\r\n<UL CLASS=PLAIN-LIST>  \r\n\r\n<LI> <I>(Erstatningsansvar)</I>  </LI>  \r\n\r\n</UL>  \r\n\r\n<P>Danmark/Grønland vil være ansvarlige for ethvert krav og erstatningsansvar  \r\n\r\n i forbindelse med transit af turister gennem Thule Air Base og skal holde den  \r\n\r\n amerikanske regering skadesløs for ethvert dødsfald, tilskadekomst, skade  \r\n\r\n eller tab lidt af sådanne personer. </P>  \r\n\r\n<P>Artikel VII </P>  \r\n\r\n<P> <I>(Administrativt bilag)</I>  </P>  \r\n\r\n<P>Særlige bestemmelser vedrørende retningslinier for og kontrol med turister  \r\n\r\n på transit gennem Thule Air Base indeholdes i denne aftales administrative  \r\n\r\n tillæg. Det administrative tillæg er en integrerende del af denne aftale.  \r\n\r\n Ændringer i tillægget skal godkendes af US Air Force Space Command  \r\n\r\n Headquarters og de relevante dansk/grønlandske myndigheder. </P>  \r\n\r\n<P>Artikel VIII </P>  \r\n\r\n<P> <I>(Ikrafttrædelsesdato, revurdering, tilføjelser, varighed)</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Denne aftale træder i kraft på den dato, hvor begge parter har  \r\n\r\n underskrevet den. </LI>  \r\n\r\n<LI>2) Aftalen skal tages op til revurdering mindst en gang årligt for at  \r\n\r\n sikre, at de i aftalen indeholdte retningslinier fortsat er aktuelle. Den kan  \r\n\r\n ændres til enhver tid ved gensidig skriftlig aftale mellem parterne. </LI>  \r\n\r\n<LI>3) Enhver af parterne kan opsige denne aftale med 6 måneders skriftlig  \r\n\r\n varsel. </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 11. januar 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Gunnar Ortmann </P>  \r\n\r\n<P>For Kongeriet Danmarks </P>  \r\n\r\n<P>Regering </P>  \r\n\r\n<P>Hans Jacob Helms </P>  \r\n\r\n<P>For Grønlands Hjemmestyre </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 19. januar 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Joseph Dwyer </P>  \r\n\r\n<P>For Amerikas Forenede </P>  \r\n\r\n<P>Staters Regering </P>  \r\n\r\n<P> <B>ADMINISTRATIVT BILAG</B>  </P>  \r\n\r\n<P>Dette administrative bilag er udfærdiget i overensstemmelse med art. VII i  \r\n\r\n aftalen mellem USA's regering og Kongeriget Danmarks regering (og Grønlands  \r\n\r\n hjemmestyre) vedrørende transit af turister gennem Thule Air Base, Grønland.  \r\n\r\n De følgende betingelser og vilkår gælder for transit af turister gennem Thule  \r\n\r\n Air Base, Grønland. </P>  \r\n\r\n<P CLASS=PUNKT> <B>1.</B> USA's ambassade i København skal mindst to uger i  \r\n\r\n forvejen gives meddelelse om enhver planlagt ankomst til basen af turister.  \r\n\r\n Meddelelsen skal omfatte navn, fødselsdato og -sted, hjemmeadresse,  \r\n\r\n nationalitet og pasnummer for hver besøgende. De amerikanske myndigheder  \r\n\r\n forbeholder sig ret til at nægte enhver besøgende adgang til Thule Air Base  \r\n\r\n af hensyn til nationale forsvars- eller andre interesser. Ingen turist må  \r\n\r\n gennemrejse Thule Air Base uden en transittilladelse udstedt af det danske  \r\n\r\n udenrigsministerium og forhåndsgodkendelse af de amerikanske myndigheder. De  \r\n\r\n danske og amerikanske myndigheder vil - i overensstemmelse med deres  \r\n\r\n respektive nationale lovgivning - gennemføre og opretholde gensidigt  \r\n\r\n tilfredsstillende sikkerhedsforanstaltninger for de personer, som er omfattet  \r\n\r\n af denne aftale. </P>  \r\n\r\n<P CLASS=PUNKT> <B>2.</B> Grundet de strenge og uforudsigelige vejrforhold må  \r\n\r\n turister kun gennemrejse Thule Air Base i tiden 15. april - 15. september.  \r\n\r\n Længden af denne periode kan i overensstemmelse med bestemmelserne i art.  \r\n\r\n VIII, stk. 2 blive taget op til fornyet overvejelse efter indvundne  \r\n\r\n erfaringer. </P>  \r\n\r\n<P CLASS=PUNKT> <B>3.</B> Højst 14 turister må gennemrejse Thule Air Base på  \r\n\r\n noget tidspunkt og højst et fly om ugen med turister kan optages i  \r\n\r\n fartplanen. Transit-ophold skal være så korte som muligt og må ikke  \r\n\r\n udstrækkes ud over den tidsbegrænsning, som nødvendiggøres af  \r\n\r\n luftfartskapacitet og vejrforhold. </P>  \r\n\r\n<P CLASS=PUNKT> <B>4.</B> Turister under 18 år skal ledsages af en af  \r\n\r\n forældrene eller en værge. </P>  \r\n\r\n<P CLASS=PUNKT> <B>5.</B> Ingen faciliteter tilhørende USA skal stilles til  \r\n\r\n rådighed for turister, undtagen i nødstilfælde. Hvis faciliteter eller  \r\n\r\n tjenesteydelser tilhørende USA's regering stilles til rådighed, må  \r\n\r\n Danmark/Grønland godtgøre den amerikanske regering for evt. påløbne  \r\n\r\n omkostninger for US Air Force. </P>  \r\n\r\n<P CLASS=PUNKT> <B>6.</B> De faciliteter, som stilles til rådighed for  \r\n\r\n Danmark/Grønland, vil blive betjent og vedligeholdt af Danmark/Grønland uden  \r\n\r\n udgift for den amerikanske regering. I det omfang, det er muligt og  \r\n\r\n nødvendigt, vil USA's regering stille de fornødne installationer til  \r\n\r\n rådighed, såsom opvarmning, vand og el mod afregning af omkostningerne. </P>  \r\n\r\n<P CLASS=PUNKT> <B>7.</B> Danmark/Grønland er ansvarlig for at sikre, at de  \r\n\r\n turister, som gennemrejser Thule Air Base, overholder gældende base-regler og  \r\n\r\n bestemmelser samt Danmark/Grønlands love. Til dette formål vil der blive  \r\n\r\n udleveret en briefing-note til turisterne forud for deres gennemrejse af  \r\n\r\n basen. Som et mindstemål skal denne briefing instruere om de militære og  \r\n\r\n afspærrede områder, US Air Force Secret Police's og den danske  \r\n\r\n politiinspektørs sikkerhedsforpligtelser, regler for kontrol med kontrabande,  \r\n\r\n alkohol, våben, narkotika, sortbørs og generelle sikkerhedsanliggender.  \r\n\r\n Briefingen vil årligt blive revurderet af US Air Force, den danske  \r\n\r\n politiinspektør og den danske forbindelsesofficer. </P>  \r\n\r\n<P CLASS=PUNKT> <B>8.</B> Danmark/Grønland er ansvarlig for alle  \r\n\r\n fornødenheder i forbindelse med turist-transit af Thule-området, herunder  \r\n\r\n logi, kost, bagagebehandling og transport (land og luft). Turister vil ikke  \r\n\r\n kunne benytte US Air Force's køretøjer eller andre af dets transportmidler.  \r\n\r\n Det er ikke tilladt for turister selv at køre på Thule Air Base.  \r\n\r\n Arrangementer til transport af turister til og fra flyvepladsen skal  \r\n\r\n godkendes af den amerikanske øverstbefalende. </P>  \r\n\r\n<P CLASS=PUNKT> <B>9.</B> I overensstemmelse med ordninger, som er godkendt  \r\n\r\n af den amerikanske øverstbefalende, vil Danmark/Grønland sikre, at turister  \r\n\r\n til enhver tid ekskorteres af ansvarlige dansk/grønlandske myndigheder,  \r\n\r\n medens de opholder sig på Thule Air Base. </P>  \r\n\r\n<P CLASS=PUNKT> <B>10.</B> De dansk/grønlandske myndigheder er eneansvarlige  \r\n\r\n for sikringen af, at turister er betryggende indlogeret under strenge  \r\n\r\n vejrforhold, og at de respekterer alle vejr-varslinger og -forholdsregler.  \r\n\r\n</P>  \r\n\r\n<P CLASS=PUNKT> <B>11.</B> Turister vil ikke blive tilladt spisning ved nogen  \r\n\r\n US Air Force facilitet. De dansk/grønlandske myndigheder skal sørge for, at  \r\n\r\n der forefindes en butik med madvarer til brug for turister ved indelukning på  \r\n\r\n grund af dårligt vejr. Der vil ikke kunne indkøbes mad i den forsyningsbutik,  \r\n\r\n som hører til US Air Force. </P>  \r\n\r\n<P CLASS=PUNKT> <B>12.</B> Danmark/Grønland er ansvarlige for at stille  \r\n\r\n kommunikationsmidler til rådighed for turister. US Air Force  \r\n\r\n kommunikationslinier kan ikke benyttes af turister. </P>  \r\n\r\n<P CLASS=PUNKT> <B>13.</B> Danmark/Grønland skal sørge for tolkefaciliteter  \r\n\r\n for at sikre, at turister kan kommunikere med basemyndighederne om  \r\n\r\n nødvendigt. </P>  \r\n\r\n<P CLASS=PUNKT> <B>14.</B> Turister kan modtage behandling på US Air Force  \r\n\r\n klinikken i medicinske nødstilfælde på fuld refusionsbasis. Betaling skal dog  \r\n\r\n erlægges i USD baseret på gældende US Air Force gebyrtariffer. </P>  \r\n\r\n<P>Aftalen trådte i medfør af artikel VIII stk. 1, i kraft den 19. januar  \r\n\r\n 1995. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 17. august 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/08/1995"
        },
        {
            "displayName": "Accession",
            "displayValue": "L19950009064"
        },
        {
            "displayName": "Entydig dokumentidentifikation",
            "displayValue": "CM030818"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "17/08/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. N.5 j.nr. 107.F.1.a/2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}