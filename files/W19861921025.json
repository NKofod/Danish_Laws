{
    "id": 34201,
    "title": "Kontanthjælp - sygebehandling - psykoanalyse (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19210 af 22/05/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Hjælp til betaling af psykoanalytisk behandling fandtes at kunne ydes  \r\n\r\n efter bistandslovens § 46, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - sygebehandling - psykoanalyse (*  \r\n\r\n 1) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger søgte i august 1982 det sociale udvalg om hjælp efter  \r\n\r\n bistandslovens § 46, stk. 1, til betaling af psykoanalytisk behandling.  \r\n\r\n Ansøgeren havde siden 1980 været i ambulant psykoterapi på et psykiatrisk  \r\n\r\n hospital een gang ugentlig. Da denne behandling havde vist sig at være  \r\n\r\n utilstrækkelig, blev ansøgeren fra lægelig side anbefalet en egentlig  \r\n\r\n psykoanalyse. Denne behandling skulle for at have effekt foregå 4 - 5 gange  \r\n\r\n ugentlig i 3 - 5 år. </P>  \r\n\r\n<P>Det sociale udvalg fandt, at den psykoterapeutiske behandling skulle  \r\n\r\n foregå i sygehusvæsenets regi. Udvalget gav herefter afslag på hjælp efter  \r\n\r\n bistandslovens § 46, stk. 1, til den ansøgte behandling. </P>  \r\n\r\n<P>Over for amtsankenævnet udtalte indenrigsministeriet, at der ikke var  \r\n\r\n mulighed for at afholde udgiften til egentlig psykoanalyse efter reglerne i  \r\n\r\n lov om sygehusvæsenet eller sygesikringsloven. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at udgiften til psykoanalytisk behandling kunne  \r\n\r\n afholdes efter bistandslovens § 46, stk. 1, og at det måtte anses for  \r\n\r\n lægeligt dokumenteret, at ansøgeren på ansøgningstidspunktet opfyldte de  \r\n\r\n lægelige betingelser for at modtage økonomisk hjælp til betaling af  \r\n\r\n psykoanalyse. Nævnet fandt dog under hensyn til den tidsmæssige udstrækning  \r\n\r\n af behandlingen, at økonomisk hjælp til behandlingen efter nævnets afgørelse  \r\n\r\n måtte være betinget af, at ansøgeren lod sig undersøge af en speciallæge, der  \r\n\r\n måtte vurdere, om den hidtidige behandling kunne anses for lægeligt  \r\n\r\n velbegrundet, og om hvorvidt ansøgeren fremdeles havde behov for  \r\n\r\n psykoanalyse, samt i givet fald i hvor lang tid og hvor mange gange ugentlig.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg anførte bl.a., at et pålæg til udvalget om  \r\n\r\n betalingstilsagn i en sag som den foreliggende ville have præjudicerende  \r\n\r\n virkning, ikke blot i relation til andre klienter med behov for psykoanalyse,  \r\n\r\n men også i relation til andre nye behandlingsformer, der skulle foregå i  \r\n\r\n mange år og eventuelt flere gange ugentlig. Udvalget henviste endvidere til  \r\n\r\n forarbejderne vedrørende bistandslovens § 46, stk. 1, og den tidligere næsten  \r\n\r\n tilsvarende bestemmelse i § 47 i lov om offentlig forsorg og fandt, at den  \r\n\r\n omhandlede behandling måtte foregå i sygehusregi, hvorfor der ikke kunne ydes  \r\n\r\n hjælp hertil efter bistandslovens § 46, stk. 1. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ankestyrelsen modtog en erklæring fra en speciallæge i psykiatri, hvortil  \r\n\r\n ansøgeren havde været henvist til undersøgelse i maj 1985. Speciallægen  \r\n\r\n udtalte, at der havde været indikation for at påbegynde psykoanalytisk  \r\n\r\n behandling i 1982. Behandlingen havde medført en klar bedring, men ansøgeren  \r\n\r\n havde fortsat behov for behandling, der dog kunne forventes aftrappet i løbet  \r\n\r\n af 1986. </P>  \r\n\r\n<P>På baggrund af den ovennævnte erklæring havde det sociale udvalg ydet  \r\n\r\n delvis hjælp til betaling af behandlingsudgifterne. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at hjælp til betaling af psykoanalytisk behandling  \r\n\r\n kan ydes i henhold til bistandslovens § 46, stk. 1, og at denne behandling i  \r\n\r\n det foreliggende tilfælde må anses for lægeligt velbegrundet. Ankestyrelsen  \r\n\r\n har herved lagt vægt på, at behandlingen ikke kunne være gennemført i  \r\n\r\n sygehusregi, op på, at ansøgeren i særlig grad må skønnes at kunne profitere  \r\n\r\n af behandlingen. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Dagældende retsforskrift: Bistandsloven § 46, stk. 1.",
        "(* 1) Offentliggjort af Socialstyrelsen i SM O-054-86 15/09/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861921025"
        },
        {
            "displayName": "Entydig dokumentidentifikation",
            "displayValue": "CA002129"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19210"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "22/05/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20293-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}