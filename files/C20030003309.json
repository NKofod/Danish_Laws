{
    "id": 15781,
    "title": "Cirkulære om ændring af praksis og genoptagelse af sager om afgiftsberigtigelse af motorkøretøjer",
    "documentTypeId": "150",
    "isSagsforlobPeriodValid": true,
    "shortName": "CIR nr 33 af 09/05/2003",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære om ændring af praksis og genoptagelse af  \r\n\r\n<BR>  \r\n\r\n sager om afgiftsberigtigelse af motorkøretøjer  \r\n\r\n<A HREF=\"#SN501\" NAME=\"_SN501\"><SUP>1)</SUP></A>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstoverskriftVB\">  \r\n\r\n 1. Registreringsafgift af motorkøretøjer  \r\n\r\n</P>  \r\n\r\n<P class=\"Stk\">  \r\n\r\n Af §&nbsp;8, stk.&nbsp;1, i lovbekendtgørelse nr. 977 af 2.  \r\n\r\n december 2002 om registreringsafgift af motorkøretøjer m.v., fremgår bl.a.,  \r\n\r\n at  \r\n\r\n der i den afgiftspligtige værdi af nye køretøjer altid skal indregnes mindst  \r\n\r\n 9  \r\n\r\n pct. i forhandleravance, og at den afgiftspligtige værdi ikke må indeholde  \r\n\r\n negativ importøravance.  \r\n\r\n</P>  \r\n\r\n<P class=\"Stk\">  \r\n\r\n Lovens krav om, at den afgiftspligtige værdi ikke må indeholde  \r\n\r\n negativ importøravance samt mindstekravet til forhandleravancen indebærer, at  \r\n\r\n der er fastsat en nedre grænse for afgiftsbetalingen for et nyt køretøj.  \r\n\r\n</P>  \r\n\r\n<P class=\"Stk\">  \r\n\r\n Denne nedre grænse har ToldSkat hidtil administreret på den måde,  \r\n\r\n at mindstebeskatningsprisen er forhandlerens indkøbspris tillagt  \r\n\r\n mindsteavancen  \r\n\r\n (p.t. på 9 pct).  \r\n\r\n</P>  \r\n\r\n<P class=\"TekstoverskriftVB\">  \r\n\r\n 2. Landsskatteretskendelser om afgiftsberigtigelse  \r\n\r\n efter mindstebeskatningspriser  \r\n\r\n</P>  \r\n\r\n<P class=\"Stk\">  \r\n\r\n Landsskatteretten har den 28. november 2002 truffet afgørelse i  \r\n\r\n tre sager, som alle vedrører efterbetalingskrav vedrørende  \r\n\r\n registreringsafgift,  \r\n\r\n som en region har rejst over for tre autoforhandlervirksomheder. Kendelserne  \r\n\r\n er  \r\n\r\n offentliggjort i SKM 2003.101.TSS. Landsskatterettens kendelser går ud på, at  \r\n\r\n man ikke finder grundlag for at opkræve yderligere afgift, idet der ikke i  \r\n\r\n registreringsafgiftsloven stilles krav om fordeling af den lovpligtige  \r\n\r\n samlede  \r\n\r\n mindsteavance mellem importørvirksomheden og forhandlervirksomheden, når  \r\n\r\n køretøjerne sælges til en pris, der svarer til den anmeldte pris efter  \r\n\r\n standardprissystemet, jf. lovens §&nbsp;8, stk.&nbsp;1, om køretøjets  \r\n\r\n almindelige pris.  \r\n\r\n</P>  \r\n\r\n<P class=\"Stk\">  \r\n\r\n Køretøjerne er alle solgt af forhandlervirksomhederne til en pris  \r\n\r\n svarende til den anmeldte standardpris, men den faktiske og fakturerede pris  \r\n\r\n for bilerne fra importørvirksomheden til forhandlervirksomhederne svarer ikke  \r\n\r\n til den anmeldte pris. Prisen er højere end den anmeldte, hvilket indebærer,  \r\n\r\n at  \r\n\r\n den faktiske forhandleravance nedsættes, og at importøravancen forhøjes.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 3. Kendelsernes betydning  \r\n\r\n</P>  \r\n\r\n<P class=\"Stk\">  \r\n\r\n Kendelserne får den betydning, at den hidtidige definition af  \r\n\r\n mindstebeskatningsprisen ændres.  \r\n\r\n</P>  \r\n\r\n<P class=\"Stk\">  \r\n\r\n Mindstebeskatningsprisen er således importørvirksomhedens  \r\n\r\n indkøbspris tillagt en forhandleravance på 9 pct.  \r\n\r\n</P>  \r\n\r\n<P class=\"Stk\">  \r\n\r\n Mindstebeskatningsprisen kan anvendes af såvel  \r\n\r\n importørvirksomhederne som forhandlervirksomhederne.  \r\n\r\n</P>  \r\n\r\n<P class=\"Stk\">  \r\n\r\n Afgiftsberigtigelse efter mindstebeskatningspris kan ske ved  \r\n\r\n udtagelse af køretøjer til virksomhedens eget brug - demokøretøjer - eller  \r\n\r\n ved  \r\n\r\n salg til bruger.  \r\n\r\n</P>  \r\n\r\n<P class=\"Stk\">  \r\n\r\n Ved salg til bruger er det en forudsætning for afgiftsberigtigelse  \r\n\r\n til mindstebeskatningsprisen, at salgsprisen svarer til den anmeldte  \r\n\r\n mindstebeskatningspris, jf. kravet i registreringsafgiftslovens §&nbsp;8,  \r\n\r\n stk.&nbsp;1, om køretøjets almindelige pris.  \r\n\r\n</P>  \r\n\r\n<P class=\"Stk\">  \r\n\r\n Der kan således ikke stilles noget krav til fordeling af avancen  \r\n\r\n mellem importør- og forhandlervirksomhederne. Dette gælder uanset, hvordan  \r\n\r\n avancen er fordelt i standardprisanmeldelsen.  \r\n\r\n</P>  \r\n\r\n<P class=\"Stk\">  \r\n\r\n Såfremt der tidligere er foretaget afgiftsberigtigelser efter den  \r\n\r\n hidtidige definition på mindstebeskatningspriser, og der er betalt et større  \r\n\r\n registreringsafgiftsbeløb end der skal efter den nye definition, kan  \r\n\r\n anmodning  \r\n\r\n om tilbagebetaling indgives til de regionale told- og skattemyndigheder.  \r\n\r\n</P>  \r\n\r\n<P class=\"Stk\">  \r\n\r\n Det er udelukkende virksomheder, der har indbetalt afgiften til  \r\n\r\n ToldSkat, der kan få tilbagebetalt afgiften. Herudover er det en betingelse  \r\n\r\n for  \r\n\r\n tilbagebetaling af afgift, at afgiften ikke er væltet over på andre.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 4. Oplysninger til brug for behandlingen af  \r\n\r\n tilbagebetalingskrav  \r\n\r\n</P>  \r\n\r\n<P class=\"Stk\">  \r\n\r\n Det beror på en konkret vurdering af samtlige oplysninger i sagen,  \r\n\r\n om betingelserne for tilbagebetaling er opfyldt. Det påhviler virksomheden at  \r\n\r\n give de oplysninger, der er relevante for en konkret bedømmelse af den  \r\n\r\n enkelte  \r\n\r\n sag.  \r\n\r\n</P>  \r\n\r\n<P class=\"Stk\">  \r\n\r\n En virksomhed, der vil rejse krav om tilbagebetaling, må  \r\n\r\n dokumentere følgende:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n    \r\n\r\n Størrelsen af det  \r\n\r\n rejste krav, herunder oplysning om kravets fordeling på afgiftsperioder og  \r\n\r\n oplysning om afgiftssatsen, således at der udelukkende indgår  \r\n\r\n tilbagebetalingsberettiget afgift i kravet.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n    \r\n\r\n Oplysninger om, at  \r\n\r\n virksomheden i den periode, kravet vedrører, har været afskåret fra at  \r\n\r\n overvælte afgiften på sine kunder, således at virksomheden har lidt et tab.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 4.1. Dokumentationskravet konkret  \r\n\r\n</P>  \r\n\r\n<P class=\"Stk\">  \r\n\r\n Virksomheden skal vedlægge følgende oplysninger som dokumentation:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n    \r\n\r\n Oplysninger og  \r\n\r\n dokumentation af størrelsen af det rejste krav gennem regnskabs-materiale for  \r\n\r\n den periode, som kravet vedrører.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n    \r\n\r\n En beskrivelse af  \r\n\r\n virksomheden, dens arbejdsområde, kundegrundlag, prispolitik mv.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n    \r\n\r\n Oplysninger om  \r\n\r\n prisfastsættelsen for de enkelte udleveringer, herunder prispolitik og  \r\n\r\n priskalkulationer, i det omfang sådanne kalkulationer foreligger, med henblik  \r\n\r\n på belysning af konkurrencesituationen.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 4.2. Øvrige oplysninger  \r\n\r\n</P>  \r\n\r\n<P class=\"Stk\">  \r\n\r\n Evt. andre oplysninger, som de regionale told- og  \r\n\r\n skattemyndigheder må anse for nødvendige ved behandlingen af den konkrete  \r\n\r\n sag,  \r\n\r\n fx:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n    \r\n\r\n Oplysninger om navne  \r\n\r\n og beliggenhed vedrørende de konkurrerende virksomheder, der efter  \r\n\r\n virksomhedens opfattelse hindrede virksomheden i at indregne forbrugsafgiften  \r\n\r\n i  \r\n\r\n dens priser.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n    \r\n\r\n Oplysninger om de  \r\n\r\n priser, herunder de af konkurrenternes priser, der er indgået i virksomhedens  \r\n\r\n prisfastsættelse. Virksomheden skal i den forbindelse sandsynliggøre, at de  \r\n\r\n pågældende oplysninger faktisk er indgået i prisfastsættelsen.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n    \r\n\r\n Oplysninger om  \r\n\r\n konkurrenceforholdene konkret, herunder oplysninger om sammenlignelighed,  \r\n\r\n omsætningskalkuler, virksomhedens skønnede markedsandele o.l.  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n    \r\n\r\n Oplysninger om  \r\n\r\n branchen generelt i form af omsætnings-, pris- og markedsudvikling.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 5. Forældelse og forrentning  \r\n\r\n</P>  \r\n\r\n<P class=\"Stk\">  \r\n\r\n Kravet om tilbagebetaling i henhold til dette cirkulære er  \r\n\r\n omfattet af den femårige forældelsesfrist efter lov om forældelse af visse  \r\n\r\n fordringer (1908-loven). Kravet om tilbagebetaling er omfattet af lovens  \r\n\r\n §&nbsp;1, stk.&nbsp;1, nr. 6, om betalinger, der er foretaget i urigtig  \r\n\r\n formening om, at beløbet skyldtes (condictio indebiti).  \r\n\r\n</P>  \r\n\r\n<P class=\"Stk\">  \r\n\r\n Forældelsesfristen løber fra tidspunktet for betaling af afgiften.  \r\n\r\n Forældelsesfristen berostilles, så længe en anmodning om tilbagebetaling  \r\n\r\n behandles af de regionale told- og skattemyndigheder. Forældelsesfristen  \r\n\r\n afbrydes ved de regionale told- og skattemyndigheders anerkendelse af  \r\n\r\n tilbagesøgningskravet eller ved foretagelse af retslige skridt.  \r\n\r\n</P>  \r\n\r\n<P class=\"Stk\">  \r\n\r\n Tilbagebetalingskrav forrentes efter de almindelige regler om  \r\n\r\n forrentning, jf. cirkulære nr. 157 af 14. oktober 1987 om forrentning af  \r\n\r\n visse  \r\n\r\n tilbagebetalingsbeløb. Forrentningen er skattepligtig indkomst i henhold til  \r\n\r\n statsskattelovens §&nbsp;4, litre e.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 6. Kompetence og klagefrister  \r\n\r\n</P>  \r\n\r\n<P class=\"Stk\">  \r\n\r\n Virksomhedens tilbagebetalingskrav skal rejses overfor  \r\n\r\n virksomhedens regionale told- og skattemyndighed, der træffer afgørelse i 1.  \r\n\r\n instans.  \r\n\r\n</P>  \r\n\r\n<P class=\"Stk\">  \r\n\r\n Såfremt en virksomhed ønsker at klage over den regionale told- og  \r\n\r\n skattemyndigheds afgørelse, gælder de almindelige klagebestemmelser.  \r\n\r\n</P>  \r\n\r\n<P class=\"Stk\">  \r\n\r\n Landsskatteretten behandler klager over de afgørelser, der er  \r\n\r\n nævnt i registreringsafgiftslovens §&nbsp;29 a. Andre afgørelser fx  \r\n\r\n vedrørende  \r\n\r\n overvæltning og forældelse påklages til Told- og Skattestyrelsen.  \r\n\r\n</P>  \r\n\r\n<P class=\"Stk\">  \r\n\r\n Klagefristen til Landsskatteretten og til Told- og Skattestyrelsen  \r\n\r\n er 3 måneder, jf sagsudlægningsbekendtgørelsens §&nbsp;20. I øvrigt finder  \r\n\r\n reglerne i skattestyrelseslovens kap. 3 og 3 A anvendelse.  \r\n\r\n</P>  \r\n\r\n<P class=\"TekstoverskriftVB\">  \r\n\r\n 7. Gyldighed  \r\n\r\n</P>  \r\n\r\n<P class=\"Stk\">  \r\n\r\n Cirkulæret træder i kraft den 9. maj 2003 og ophæves den 31. maj  \r\n\r\n 2008.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Told- og Skattestyrelsen, den 9. maj  \r\n\r\n 2003</I></P>  \r\n\r\n<P CLASS=SIGN1 ALIGN=\"CENTER\">Ole Kjær</P>  \r\n\r\n<P CLASS=SIGN2 ALIGN=\"RIGHT\">/Per Hvas</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1)</SUP></A>  \r\n\r\n I Told- og Skattestyrelsens interne nummerrække har cirkulæret nr. 2003-11.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2003"
        },
        {
            "displayName": "Accession",
            "displayValue": "C20030003309"
        },
        {
            "displayName": "Entydig dokumentidentifikation",
            "displayValue": "AN003398"
        },
        {
            "displayName": "Dato for førstegangsindlæggelse",
            "displayValue": "20/05/2003"
        },
        {
            "displayName": "Dato for indlæggelse",
            "displayValue": "06/04/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "09/05/2003"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/02-344-00348"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}