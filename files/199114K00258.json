{
    "id": 109504,
    "title": "1991 BTL 258   BETÆNKNING OVER FORSLAG TIL LOV OM ÆNDRING AF LOV OM ELFORSYNING   (TILSLUTNINGSVILKÅR FOR DECENTRALE KRAFTVARMEVÆRKER)    NR L 258 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 258",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 258 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om elforsyning  \r\n\r\n (Tilslutningsvilkår for decentrale kraftvarmeværker) <BR>  \r\n\r\n Nr L 258 1991-92, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19920429 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Udvalget har modtaget en skriftlig henvendelse fra Danske Elværkers  \r\n\r\n Forening. </P>  \r\n\r\n<P>Der er af energiministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod de  \r\n\r\n stillede ændringsforslag. </P>  \r\n\r\n<P>Fremskridtspartiet mener, det er direkte forkert at gennemføre dette  \r\n\r\n lovforslag. </P>  \r\n\r\n<P>Først tvinger man elværkerne gennem anden lovgivning til selv at medtage  \r\n\r\n decentrale kraftvarmeværker i deres udbygningsplaner, uanset om det er  \r\n\r\n rentabelt eller ej. Dernæst tvinger man elværkerne til af aftage strøm fra  \r\n\r\n andre decentrale kraftvarmeværker uden at kunne opnå fuld betaling for de  \r\n\r\n faktiske tilslutningsomkostninger ved elnettet. Konsekvensen er, at  \r\n\r\n elpriserne kommer til at stige til skade for hele befolkningen. Hvis nogen  \r\n\r\n ønsker at producere el på decentrale kraftvarmeværker, skal de selvfølgelig  \r\n\r\n have frihed til at gøre det. Hvis der opstår en elproduktion, som overstiger  \r\n\r\n behovet hos ejerne af det decentrale kraftvarmeværk, må det selvfølgelig og  \r\n\r\n ud fra enhver rimelighedsbetragtning være således, at denne strøm må sælges  \r\n\r\n til markedspris. Markedsprisen er, hvad elværkerne ellers kunne have  \r\n\r\n produceret samme strøm for på eget anlæg. Hverken mere eller mindre.  \r\n\r\n Tilsvarende gælder for tilslutningsomkostningerne. Hvis det decentrale  \r\n\r\n kraftvarmeværk skal tilsluttes det eksisterende elnet, må det selvfølgelig  \r\n\r\n være ejerne af det decentrale kraftvarmeværk, som betaler den fulde pris for  \r\n\r\n denne tilslutning. </P>  \r\n\r\n<P>Konsekvensen af dette lovforslag er, at alle andre elforbrugere kommer til  \r\n\r\n at betale for, at nogle få får en fordel ved en billigere tilslutningspris og  \r\n\r\n en højere afregningspris. Forslaget er således udtryk for rendyrket egoisme,  \r\n\r\n en egoisme, som betyder, at den person eller de personer, som synes det for  \r\n\r\n dem er rart at få et decentralt kraftvarmeværk, nasser på de mange, som ikke  \r\n\r\n har mulighed for at få et decentralt kraftvarmeværk. Lovforslaget er asocialt  \r\n\r\n og udtryk for rendyrket socialistisk ideologi, hvor nogle få snylter på de  \r\n\r\n mange. Oven i købet er det således, at den almindelige elforbruger end ikke  \r\n\r\n har valgfrihed med hensyn til elleverandør. Forbrugerne er tvangsindlagte til  \r\n\r\n at aftage strøm fra eet sted og dermed også tvangsindlagte til gennem en  \r\n\r\n højere elregning at betale for de politisk bestemte decentrale  \r\n\r\n kraftvarmeværker. </P>  \r\n\r\n<P>ÆndringsforslagAf <I>energiministeren</I> , tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P>Til § 1 <B>1)</B> I den under <I>nr. 1</I> foreslåede <I>§ 9 a</I>  \r\n\r\n affattes <I>stk. 1, 2. pkt.</I> , således: </P>  \r\n\r\n<P>&#187;Øvrige omkostninger herunder til netforstærkning og netudbygning  \r\n\r\n afholdes af elforsyningsselskabet.&#171; </P>  \r\n\r\n<P> <B>2)</B> I den under <I>nr. 1</I> foreslåede <I>§ 9 a</I> affattes  \r\n\r\n<I>stk. 2, 2. pkt.</I> , således: </P>  \r\n\r\n<P>&#187;Øvrige omkostninger herunder til netforstærkning og netudbygning  \r\n\r\n afholdes af elforsyningsselskabet.&#171; </P>  \r\n\r\n<P>Til § 2 <B>3)</B> Paragraffen affattes således: </P>  \r\n\r\n<P> <B>&#187;§ 2</B> Energiministeren fastsætter tidspunktet for lovens  \r\n\r\n ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 Ændringsforslagene under nr. 1 og 2 skal præcisere, at  \r\n\r\n elforsyningsselskabet skal afholde omkostningerne til såvel forstærkning som  \r\n\r\n eventuel udbygning af nettet. </P>  \r\n\r\n<P>Med ændringsforslaget under nr. 3 ændres ikrafttrædelsesbestemmelsen,  \r\n\r\n således at energiministeren fastsætter tidspunktet for lovens ikrafttræden.  \r\n\r\n Aftalen af 9. marts 1992 mellem regeringen og Socialdemokratiet, som danner  \r\n\r\n baggrund for lovforslaget, omhandler såvel vindmøllers som decentrale  \r\n\r\n kraftvarmeværkers tilslutning til elforsyningsnettet. Regler om vindmøllers  \r\n\r\n tilslutning til elforsyningsnettet er reguleret i forslag til lov om ændring  \r\n\r\n af lov om udnyttelse af vedvarende energikilder m.v. og lov om elforsyning  \r\n\r\n (nr. L 235). Ifølge dette lovforslag fastsætter energiministeren tidspunktet  \r\n\r\n for lovens ikrafttræden, idet dette lovforslag skal anmeldes til  \r\n\r\n EF-Kommissionen i henhold til statsstøttereglerne. </P>  \r\n\r\n<P>Det findes hensigtsmæssigt, at regler for vindmøller og for decentrale  \r\n\r\n kraftvarmeværkers tilslutning til elforsyningsnettet træder i kraft  \r\n\r\n samtidigt. Det forudsættes herefter, at energiministeren sætter lov om  \r\n\r\n ændring af lov om elforsyning i kraft samtidig med lov om ændring af lov om  \r\n\r\n udnyttelse af vedvarende energikilder m.v. og lov om elforsyning. </P>  \r\n\r\n<P>Henning Gjellerod (S) Martin Glerup (S) Karen Jespersen (S) Tove Lindbo  \r\n\r\n Larsen (S) Helge Mortensen (S) Poul Nielson (S) nfmd. <I>Ingrid Rasmussen (S)  \r\n\r\n Riishøj (SF)</I> fmd. <I>Duetoft (CD) Flemming Hansen (KF) Per Tærsbøl (KF)  \r\n\r\n Aagaard (KF) Peter Hansen-Nord (V) Filt Jensen (V) Kim Behnke (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1992"
        },
        {
            "displayName": "Accession",
            "displayValue": "199114K00258"
        },
        {
            "displayName": "Entydig dokumentidentifikation",
            "displayValue": "CL002303"
        },
        {
            "displayName": "Dato for førstegangsindlæggelse",
            "displayValue": "02/06/1992"
        },
        {
            "displayName": "Dato for indlæggelse",
            "displayValue": "02/06/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "258"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}