{
    "id": 144632,
    "title": "Bekendtgørelse om vilkår for tilslutning til den statslige varslingstjeneste for internettrusler",
    "documentTypeId": "60",
    "isSagsforlobPeriodValid": true,
    "shortName": "BEK nr 1304 af 17/12/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om vilkår for tilslutning til den statslige varslingstjeneste for internettrusler</p>\r\n<p class=\"Indledning2\">I medfør af § 2, stk. 2, i lov nr. 596 af 14. juni 2011 om behandling af personoplysninger ved driften af den statslige varslingstjeneste for internettrusler m.v. fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kommuner, regioner samt private virksomheder, som beskæftiger sig med kritisk infrastruktur, kan efter anmodning blive tilsluttet den statslige varslingstjeneste for internettrusler (GovCERT) under de vilkår, der er fastsat i denne bekendtgørelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Kritisk infrastruktur: Begrebet omfatter i overensstemmelse med dets fortolkning på det beredskabsmæssige område de sektorer, der forestår vitale samfundsmæssige interesser, f.eks. finans-, energi- samt it- og telesektoren.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Tilsluttet: En myndighed eller virksomhed, jf. § 1, er tilsluttet GovCERT, når en tilslutningsaftale om opsætning af alarmenhed i Danmark og drift heraf er indgået.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Alarmenhed: En elektronisk enhed, der indgår i et sensornetværk, og som drives af GovCERT med henblik på at indsamle, registrere, analysere og opbevare data samt alarmere ved sikkerhedshændelser.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> I det omfang denne bekendtgørelse refererer til begreber, som er defineret i lov om behandling af personoplysninger ved driften af den statslige varslingstjeneste for internettrusler m.v. og lov om behandling af personoplysninger, henvises til de i disse love fastlagte definitioner.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Vilkår</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> GovCERT ejer alarmenheden og er dataansvarlig for data, der behandles i forbindelse med driften af den.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Udgifter, der er forbundet med GovCERTs indkøb af henholdsvis alarmenheden og service heraf betales af den tilsluttede myndighed eller virksomhed, jf. § 1, i henhold til tilslutningsaftalen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Den tilsluttede myndighed eller virksomhed, jf. § 1, betaler for årlige driftsudgifter: 82.360 kr. eksklusiv moms.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Tilsluttede myndigheder og virksomheder, jf. § 1, der er indgået i et testforløb om udvidelse af GovCERTs dækningsområde inden for perioden 2010-2012, skal, så længe de er tilsluttet GovCERT med den allerede opsatte alarmenhed, betale serviceudgifter, jf. stk. 1, samt de årlige driftsudgifter, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> En alarmenhed udskiftes som udgangspunkt til en ny, når den har fungeret i tre år fra opsætning.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Udskiftning til en ny alarmenhed kan udskydes, hvis GovCERT finder anledning dertil.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Den tilsluttede myndighed eller virksomhed, jf. § 1, skal sikre, at alarmenheden ikke beskadiges, fjernes eller tilgås uretmæssigt.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> GovCERT kan til enhver tid anvise passende sikringsforanstaltninger til sikring af alarmenheden, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Det er alene GovCERT, som må forestå opsætning, ændring i opsætning og nedtagning af en alarmenhed for en tilsluttet myndighed eller virksomhed, jf. § 1.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> En tilsluttet myndighed eller virksomhed, jf. § 1, skal sikre, at GovCERT modtager relevante oplysninger om systemer og driftsorganisation for it-infrastrukturen, der er relevant for tilslutningen til GovCERT.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ikrafttræden</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. januar 2013.</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 17. december 2012</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Jacob Christian Alexa</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2012"
        },
        {
            "displayName": "Accession",
            "displayValue": "B20120130405"
        },
        {
            "displayName": "Entydig dokumentidentifikation",
            "displayValue": "AG000517"
        },
        {
            "displayName": "Dato for førstegangsindlæggelse",
            "displayValue": "20/12/2012"
        },
        {
            "displayName": "Dato for indlæggelse",
            "displayValue": "20/12/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1304"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "17/12/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Forsvarsmin., j.nr. 2012/002917"
        },
        {
            "displayName": "Stikord",
            "displayValue": "GovCert, gebyr"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}