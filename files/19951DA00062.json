{
    "id": 107323,
    "title": "1995 BTB 62   BETÆNKNING OVER FORSLAG TIL FOLKETINGSBESLUTNING OM AT HÆVE STRAFFERAMMEN   FOR OVERTRÆDELSE AF DE MILDE NARKOBESTEMMELSER OG AT UDVISE UDENLANDSKE   STATSBORGERE, DER ER DØMT FOR NARKOKRIMINALITET    NR B 62 1995-96, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1995/1 BTB 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 62 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om at hæve strafferammen  \r\n\r\n for overtrædelse af de milde narkobestemmelser og at udvise udenlandske  \r\n\r\n statsborgere, der er dømt for narkokriminalitet <BR>  \r\n\r\n Nr B 62 1995-96, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19960430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret skriftligt. Nogle af udvalgets spørgsmål og </P>  \r\n\r\n<P>justitsministerens svar herpå er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) beslutningsforslaget til <I>forkastelse.</I>  </P>  \r\n\r\n<P>Et flertal inden for flertallet (Socialdemokratiets, Det Radikale Venstres  \r\n\r\n og Centrum-Demokraternes medlemmer af udvalget) kan ikke medvirke til de  \r\n\r\n stramninger af sanktionerne, som beslutningsforslaget er et udtryk for, idet  \r\n\r\n det er flertallets opfattelse, at der allerede dels er en tilstrækkelig vid  \r\n\r\n strafferamme og dels en rimelig praksis, således som det fremgår af  \r\n\r\n justitsministerens svar på spørgsmål nr. 1-4, der er optrykt som bilag til  \r\n\r\n betænkningen. </P>  \r\n\r\n<P>Flertallet gør i øvrigt opmærksom på, at der løbende foregår overvejelser  \r\n\r\n om hele området vedrørende såvel de egentlige narkohandlere (større fisk) som  \r\n\r\n de såkaldte småpushere. </P>  \r\n\r\n<P>Ligeledes er der overvejelser om skærpelse af reaktioner i forhold til  \r\n\r\n især udlændinge, der helt øjensynligt søger at udnytte den relativt liberale  \r\n\r\n kurs, det danske samfund og retssystem anlægger specielt over for småpushere.  \r\n\r\n</P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>vedtagelse uændret.</I>  Dorte Bennedsen (S) Erling Christensen (S)  \r\n\r\n Holger Graversen (S) Per Kaalund (S) Lissa Mathiasen (S) Margrete Auken (SF)  \r\n\r\n nfmd. <I>Bjørn Elmquist (RV)</I> fmd. <I>Søren Søndergaard (EL) Sonja Albrink  \r\n\r\n (CD) Birthe Rønn Hornbech (V) Inge Dahl-Sørensen (V) Svend Aage Jensby (V)  \r\n\r\n Erling Oxdam (V) Helge Adam Møller (KF) John Vinther (KF) Gitte Seeberg (KF)  \r\n\r\n Tom Behnke (FP) Dansk Folkeparti havde ikke medlemmer i udvalget.</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til justitsministeren og dennes svar herpå  \r\n\r\n</P>  \r\n\r\n<P> <I>Spørgsmål:</I>  </P>  \r\n\r\n<P>&#187;1. Hvad er retspraksis for straffe ved handel med narkotika på  \r\n\r\n gadeplan i gentagelsestilfælde? </P>  \r\n\r\n<P>2. Hvilken straf er maksimalt idømt for handel med narkotika på gadeplan,  \r\n\r\n og hvorfor er strafferammen ikke bedre udnyttet? </P>  \r\n\r\n<P>3. Vil ministeren være indstillet på at indføre en bestemmelse, hvorefter  \r\n\r\n gentagelsestilfælde skal straffes f.eks. dobbelt så hårdt som første gang, på  \r\n\r\n samme måde som det er sket med voldskriminalitet? </P>  \r\n\r\n<P>4. Vil ministeren være indstillet på at indføre en minimumsstraf for  \r\n\r\n handel med narkotika på gadeplan, således at domstolene bliver tvunget til at  \r\n\r\n straffe hårdene, end de gør i dag?&#187; </P>  \r\n\r\n<P> <I>Svar: </I></P>  \r\n\r\n<P>Ad spørgsmål 1 og 2: </P>  \r\n\r\n<P>Justitsministeriet har til brug for besvarelsen af spørgsmålene indhentet  \r\n\r\n en udtalelse fra Københavns Politi og Rigsadvokaten. </P>  \r\n\r\n<P>Strafferammen i lov om euforiserende stoffer er bøde, hæfte eller fængsel  \r\n\r\n indtil 2 år. Sanktionsfastsættelsen sker efter retspraksis først og fremmest  \r\n\r\n efter stoffets art og mængde. Lovens strafferamme udnyttes som udgangspunkt  \r\n\r\n til udmåling af straffe på fængsel op til 7-10 måneder, når det drejer sig om  \r\n\r\n hash (salg af hash op til ca. 10 kg), og ca. 4-6 måneder, når det drejer sig  \r\n\r\n om heroin og kokain (salg af heroin og kokain op til ca. 25 gram). Herefter  \r\n\r\n benyttes i retspraksis straffelovens § 191, der giver mulighed for fængsel i  \r\n\r\n op til 6 år, under skærpende omstændigheder fængsel op til 10 år. Det skal  \r\n\r\n dog i den forbindelse tilføjes, at andre konkrete forhold end stoffets art og  \r\n\r\n mængde vil kunne medføre, at forholdet kan være omfattet af straffelovens §  \r\n\r\n 191. Blandt de andre særligt skærpende omstændigheder kan for eksempel være  \r\n\r\n udbredelse af heroin eller lignende stoffer til børn. </P>  \r\n\r\n<P>I forbindelse med handel med narkotika på gadeplan skal der ved  \r\n\r\n strafudmålingen tages stilling til, om der er tale om narkotika bestemt til  \r\n\r\n eget forbrug eller til videresalg. I praksis er det ofte vanskeligt at  \r\n\r\n afgøre, om besiddelse af små mængder narkotika er bestemt til eget forbrug  \r\n\r\n eller videresalg. Kommer stofmængden op på mere end 2-3 gram heroin eller  \r\n\r\n kokain, vil der dog som regel være en formodning om, at i alt fald en del af  \r\n\r\n stoffet er til videresalg. Domstolene vil i de fleste tilfælde ved deres  \r\n\r\n sanktionsvalg lægge denne formodning til grund. </P>  \r\n\r\n<P>Såfremt det lægges til grund, at stoffet er beregnet til videresalg, vil  \r\n\r\n selv overdragelse af små mængder stof udløse en frihedsstraf. Når bortses fra  \r\n\r\n sagerne mod de gambianske narkotikahandlere, kan det på grundlag af en række  \r\n\r\n domme afsagt i tiden fra 1992 til 1995 konstateres, at straffen for  \r\n\r\n overdragelse af heroin og kokain i størrelsesordenen 1-5 gram ligger på hæfte  \r\n\r\n fra 10 dage og fængsel indtil 60 dage. I gentagelsestilfælde vil straffen  \r\n\r\n blive skærpet, men det er ikke muligt generelt at sige hvor meget. Hvis der  \r\n\r\n forekommer salg på gadeplan af større mængder stoffer (mere end ca. 5 gram),  \r\n\r\n kan straffen stige betydeligt. </P>  \r\n\r\n<P> <I>Ad spørgsmål 3:</I>  </P>  \r\n\r\n<P>Narkotikakriminalitet begås ud fra meget forskellige motiver. Overtrædelse  \r\n\r\n af narkotikalovgivningen begås således både af personer, der alene søger at  \r\n\r\n opnå en økonomisk gevinst ved salg af narkotika, og af stofmisbrugere, der  \r\n\r\n køber eller besidder stof til eget forbrug eller sælger små mængder stof for  \r\n\r\n at finansiere eget forbrug. </P>  \r\n\r\n<P>De vidt forskellige personlige baggrunde og forskellene i  \r\n\r\n lovovertrædelsernes objektive grovhed gør, at der også fremover må gives  \r\n\r\n domstolene en vid mulighed for at tage de individuelle hensyn til  \r\n\r\n forbrydelsens grovhed og gerningsmandens person m.v., således som blandt  \r\n\r\n andet straffelovens § 80 forudsætter. </P>  \r\n\r\n<P>Det bemærkes i den forbindelse, at domstolene ved strafudmålingen fortsat  \r\n\r\n lægger vægt på, om der foreligger gentagen kriminalitet. </P>  \r\n\r\n<P>På denne baggrund er det min opfattelse, at der ikke bør indføres en  \r\n\r\n bestemmelse som foreslået. </P>  \r\n\r\n<P> <I>Ad spørgsmål 4:</I>  </P>  \r\n\r\n<P>Handel med stoffer på gadeplan foretages som ovenfor nævnt både af  \r\n\r\n professionelle forhandlere og af stofmisbrugere, der alene besidder eller  \r\n\r\n sælger små mængder stof for at finansiere eget forbrug. </P>  \r\n\r\n<P>Da indførelse af en minimumsstraf vil være af begrænset præventiv værdi  \r\n\r\n især over for de forhandlere, der selv er misbrugere, og da man i højere grad  \r\n\r\n bør sætte ind med behandling over for denne persongruppe, er det min  \r\n\r\n opfattelse, at der ikke bør ændres på domstolenes mulighed for at idømme  \r\n\r\n bødestraf. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/05/1996"
        },
        {
            "displayName": "Accession",
            "displayValue": "19951DA00062"
        },
        {
            "displayName": "Entydig dokumentidentifikation",
            "displayValue": "CL006389"
        },
        {
            "displayName": "Dato for førstegangsindlæggelse",
            "displayValue": "15/05/1996"
        },
        {
            "displayName": "Dato for indlæggelse",
            "displayValue": "15/05/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}