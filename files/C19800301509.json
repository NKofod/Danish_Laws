{
    "id": 67862,
    "title": "Cirkulære til arbejdsmarkedsnævnene og sekretariaterne for arbejdsmarkedsnævnene vedrørende tillægsbevillinger i forbindelse med forøgede huslejeudgifter.",
    "documentTypeId": "140",
    "isSagsforlobPeriodValid": false,
    "shortName": "CIR nr 3015 af 16/06/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære til arbejdsmarkedsnævnene og  \r\n\r\n sekretariaterne for arbejdsmarkedsnævnene vedrørende tillægsbevillinger i  \r\n\r\n forbindelse med forøgede huslejeudgifter. </H1>  \r\n\r\n<P></P>  \r\n\r\n<BR>  \r\n\r\n<P>Til arbejdsmarkedsnævnene og sekretariaterne for arbejdsmarkedsnævnene.  \r\n\r\n</P>  \r\n\r\n<P> Cirkulære vedrørende tillægsbevillinger i forbindelse med forøgede </P>  \r\n\r\n<P> huslejeudgifter. </P>  \r\n\r\n<P>De senere år har vist stærkt stigende huslejeudgifter for  \r\n\r\n arbejdsformidlingen, blandt andet affødt af et stigende antal ansøgninger om  \r\n\r\n tillægsbevillinger til forbedring af formidlingens lokalestandard. Det har  \r\n\r\n imidlertid ikke været muligt at øge den centrale bevillingsreserve i samme  \r\n\r\n takt. </P>  \r\n\r\n<P>LAN har derfor fundet det nødvendigt at stramme betingelserne for opnåelse  \r\n\r\n af tillægsbevillinger til huslejeforøgelser. </P>  \r\n\r\n<P>Det skal indledningsvis understreges, at huslejeudgifter må indgå i  \r\n\r\n arbejdsmarkedsnævnenes prioritering af anvendelsen af de bevilgede  \r\n\r\n finansielle midler på samme måde som enhver anden driftsudgift. </P>  \r\n\r\n<P>I konsekvens af overstående har landsarbejdsnævnet fastsat nedenstående  \r\n\r\n retningslinier for ydelse af tillægsbevillinger til indgåelse af nye lejemål,  \r\n\r\n herunder udvidelse af eksisterende lejemål: </P>  \r\n\r\n<P>Som hovedregel skal huslejeforhøjelser - uanset årsagen til disse -  \r\n\r\n afholdes inden for det enkelte arbejdsmarkedsnævns rammebevilling. Der vil  \r\n\r\n eventuelt kunne gives særskilt bevilling til dækning af flytteudgifter og  \r\n\r\n andre eengangsudgifter i forbindelse med nyt lejemål. </P>  \r\n\r\n<P> Undtaget fra ovennævnte hovedregel er situationer, hvor et  \r\n\r\n arbejdsformidlingskontor af ydre omstændigheder tvinges til at indgå nyt  \r\n\r\n lejemål. </P>  \r\n\r\n<P>Sådanne tvangssituationer foreligger, f.eks. hvis det eksisterende lejemål  \r\n\r\n opsiges af udlejeren eller ikke kan forlænges af byplanmæssige grunde, eller  \r\n\r\n hvis de hidtil anvendte lokaler af arbejdsmiljømæssige grunde erklæres for  \r\n\r\n uegnede. </P>  \r\n\r\n<P>Normeringsforøgelser ved et AMN, der ledsages af bevillinger til dækning  \r\n\r\n af såvel løn- som følgeudgifter (herunder husleje) kan ikke begrunde  \r\n\r\n yderligere tillægsbevillinger. </P>  \r\n\r\n<P>Såfremt landsarbejdsnævnet finder, at der for et arbejdsmarkedsnævn  \r\n\r\n foreligger en tvangssituation, som overfor beskrevet, kan der meddeles en  \r\n\r\n tillægsbevilling, - der ikke vil indgå i nævnets rammebevilling - til dækning  \r\n\r\n af eengangsudgifter i forbindelse med flytningen samt til dækning af  \r\n\r\n merhuslejen i det regnskabsår, hvori flytningen finder sted og eventuelt i  \r\n\r\n det følgende regnskabsår. Herefter vil tillægsbevillingen ophøre eller i  \r\n\r\n særlige tilfælde blive aftrappet over en årrække, således at merhuslejen ved  \r\n\r\n aftrapningsperiodens udløb skal afholdes inden for arbejdsmarkedsnævnets  \r\n\r\n rammebevilling. </P>  \r\n\r\n<P>Ved fastsættelse af aftrapningsperiodens længde, der normalt ikke kan  \r\n\r\n strækkes udover ialt 5 år, vil der blandt andet blive lagt vægt på  \r\n\r\n merhuslejens andel af arbejdsmarkedsnævnets rammebevilling. </P>  \r\n\r\n<P>Tidligere meddelte rammeudvidelser til de enkelte arbejdsmarkedsnævn til  \r\n\r\n dækning af merudgifter i forbindelse med indgåede nye lejemål vil blive  \r\n\r\n videreført på de eventuelle vilkår, der måtte være stillet i  \r\n\r\n godkendelsesskrivelserne. </P>  \r\n\r\n<P>N. Elkær-Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19800301509"
        },
        {
            "displayName": "Entydig dokumentidentifikation",
            "displayValue": "CM027046"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3015"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "16/06/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 1. kt. j.nr. LAN 5-1-A-80."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}