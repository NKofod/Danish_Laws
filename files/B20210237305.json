{
    "id": 227984,
    "title": "Bekendtgørelse om forretningsorden for Landsskatteretten",
    "documentTypeId": "60",
    "isSagsforlobPeriodValid": true,
    "shortName": "BEK nr 2373 af 10/12/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#ide996784e-a9fb-4352-86cd-d8b21c3d3b29\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Landsskatterettens funktion og kompetence</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id37270416-feb2-4fee-8080-0a4ef3c5fbbd\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Landsskatterettens organisering</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#ide71e38d3-3273-474d-8932-2de324a65591\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Sagsoplysning på foranledning af Landsskatteretten</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id1d59fb20-ced7-4707-96cb-c77377cb0e05\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Sagens afgørelse m.v.</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id292d4e98-a136-45f2-9780-4cba07d63a39\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Øvrige bestemmelser</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Landsskatteretten</p>\r\n<p class=\"Indledning2\">I medfør af § 13, stk. 4, i skatteforvaltningsloven, jf. lovbekendtgørelse nr. 635 af 13. maj 2020, fastsættes:</p>\r\n<p class=\"Kapitel\" id=\"ide996784e-a9fb-4352-86cd-d8b21c3d3b29\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Landsskatterettens funktion og kompetence</span>\r\n</p>\r\n<p class=\"Paragraf\" id=\"id78dce2d3-ca54-4c9f-99bd-ab1c3d929832\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Landsskatteretten behandler klager over administrative afgørelser, der efter lovgivningen afgøres af Landsskatteretten, jf. skatteforvaltningslovens § 11, og som visiteres til Landsskatteretten efter skatteforvaltningslovens § 35 b, stk. 4, eller som henvises til Landsskatteretten efter skatteforvaltningslovens § 4 a, stk. 3, eller § 6 a, stk. 1 eller 2.</p>\r\n<p class=\"Stk2\">\r\n   <span class=\"StkNr\" id=\"id76708120-1b93-4e03-b2f2-9ff73754418f\">Stk. 2.</span> Landsskatteretten formidler praksis gennem udvælgelse og offentliggørelse af afgørelser af principiel eller almen interesse, jf. § 17.</p>\r\n<p class=\"Kapitel\" id=\"id37270416-feb2-4fee-8080-0a4ef3c5fbbd\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Landsskatterettens organisering</span>\r\n</p>\r\n<p class=\"Paragraf\" id=\"id4635d6d4-c774-4592-964c-5504ace44255\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Landsskatteretten opdeles i et antal afdelinger og underafdelinger efter den ledende retsformands bestemmelse. Underafdelingerne opdeles i grupper efter den ledende retsformands bestemmelse. Den ledende retsformand bestemmer fordelingen af sager og retsmedlemmer mellem afdelingerne, underafdelingerne og grupperne.</p>\r\n<p class=\"Stk2\">\r\n   <span class=\"StkNr\" id=\"id46820a08-5b61-457d-b21f-12f51ed938b5\">Stk. 2.</span> I den samlede landsskatteret behandles kun spørgsmål af almindelig karakter og af fælles interesse. Den enkelte afdeling kan dog bestemme, at en sag, der behandles i afdelingen, skal forelægges den samlede landsskatteret til afgørelse.</p>\r\n<p class=\"Kapitel\" id=\"ide71e38d3-3273-474d-8932-2de324a65591\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Sagsoplysning på foranledning af Landsskatteretten</span>\r\n</p>\r\n<p class=\"Paragraf\" id=\"ide33fd4a4-f745-4034-92ba-87eab2fc1f15\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Under Landsskatterettens behandling af en klage kan Landsskatteretten bede Skatteankestyrelsen om at indhente sådanne yderligere oplysninger, som Landsskatteretten anser for nødvendige til klagens afgørelse.</p>\r\n<p class=\"Stk2\">\r\n   <span class=\"StkNr\" id=\"id59fe6f46-c0fc-4d0b-a15e-95ec59d3b74b\">Stk. 2.</span> Landsskatteretten kan bede Skatteankestyrelsen om at indhente en udtalelse om klagen eller dele af klagen fra den myndighed, der har truffet afgørelse i den pågældende sag, og Skatteankestyrelsen kan fastsætte en frist for afgivelse af udtalelsen, jf. skatteforvaltningslovens § 35 a, stk. 4.</p>\r\n<p class=\"Stk2\">\r\n   <span class=\"StkNr\" id=\"id205cdcd5-e0da-45f0-91c3-71b578f9d9d7\">Stk. 3.</span> Landsskatteretten kan bede Skatteankestyrelsen om at indhente en udtalelse fra Skatteforvaltningen over klagen eller dele af klagen i sager, hvor Skatteforvaltningen ikke har truffet den påklagede afgørelse. Skatteankestyrelsen kan fastsætte en frist for afgivelse af udtalelsen.</p>\r\n<p class=\"Stk2\">\r\n   <span class=\"StkNr\" id=\"iddb0b9307-05ac-4cdd-9bc0-8e0b8651d139\">Stk. 4.</span> Hvis Landsskatterettens afgørelse af et klagepunkt angår bedømmelsen af de skattemæssige eller andre virkninger af et retsforhold mellem klageren og en tredjemand, og er der grund til at antage, at denne tredjemand ønsker en anden bedømmelse af retsforholdet lagt til grund end den bedømmelse, klageren ønsker lagt til grund, kan Landsskatteretten endvidere bestemme, at tredjemand kan udtale sig i sagen, herunder ved et retsmøde.</p>\r\n<p class=\"Stk2\">\r\n   <span class=\"StkNr\" id=\"idc02384eb-8c18-4156-a7b3-15035b55057e\">Stk. 5.</span> Hvis der træffes beslutning om at inddrage tredjemand i sagen efter stk. 4, skal klageren underrettes herom, inden der rettes henvendelse til tredjemand. Klagerens bemærkninger til beslutningen om at inddrage tredjemand skal foreligge inden for en frist på 14 dage, medmindre Landsskatteretten efter omstændighederne har fastsat en længere frist i sagen. Fremkommer der ingen bemærkninger fra klageren inden for fristen, viderebehandles sagen på det foreliggende grundlag.</p>\r\n<p class=\"Kapitel\" id=\"id1d59fb20-ced7-4707-96cb-c77377cb0e05\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Sagens afgørelse m.v.</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Sagsgrupper og afgørelsesformer</span>\r\n   </span>\r\n</p>\r\n<p class=\"Paragraf\" id=\"idab541e21-563b-4503-a668-1869c16695d9\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Efter sagsforberedelsens afslutning henføres klagesagen til en af følgende to sagsgrupper efter kriterier, der er fastlagt af den ledende retsformand:</p>\r\n<p class=\"Liste1\">\r\n   <span class=\"Liste1Nr\" id=\"iddd30c376-de00-43f6-a488-5f989460c3ab\">1)</span> Mere principielle sager, herunder alle sager, der behandles på et retsmøde.</p>\r\n<p class=\"Liste1\">\r\n   <span class=\"Liste1Nr\" id=\"id865dd72e-a34e-4bce-a68a-d5eeb7696a33\">2)</span> Øvrige sager.</p>\r\n<p class=\"Stk2\">\r\n   <span class=\"StkNr\" id=\"id0a8c1f90-f6ad-4412-8da4-60eebb732778\">Stk. 2.</span> Mere principielle sager omfattet af stk. 1, nr. 1, afgøres med deltagelse af de i skatteforvaltningslovens § 13, stk. 1, nævnte retsmedlemmer. Øvrige sager omfattet af stk. 1, nr. 2, afgøres efter den ledende retsformands bestemmelse med deltagelse af ansatte i Skatteankestyrelsen efter skatteforvaltningslovens § 13, stk. 2.</p>\r\n<p class=\"Stk2\">\r\n   <span class=\"StkNr\" id=\"id40600630-e046-4fde-8f81-3bfc258250f0\">Stk. 3.</span> Retsmøder afholdes i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"id7dbc7975-dd0b-4884-b7c1-83cba53b20d0\">1)</span> Hvis klageren anmoder om det, jf. dog skatteforvaltningslovens § 44, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id0855259e-5fb7-4a3f-9be6-f6d8bc1f16c0\">2)</span> Hvis Skatteforvaltningen anmoder om det, jf. dog skatteforvaltningslovens § 44, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id81ca591e-1e91-43d2-b1cf-9bddb516d765\">3)</span> Hvis Landsskatteretten i øvrigt anser et retsmøde for hensigtsmæssigt.</p>\r\n<p class=\"Stk2\">\r\n   <span class=\"StkNr\" id=\"id1c379117-5033-452e-b38d-99a23abbf5f1\">Stk. 4.</span> Hvis Skatteankestyrelsen indstiller, at en anmodning fra klageren om et retsmøde ikke skal imødekommes, skal Skatteankestyrelsen meddele klageren dette skriftligt. Samtidig hermed skal klageren, hvis klageren ikke allerede har været til et møde med Skatteankestyrelsen, vejledes om sin ret til et sådant møde.</p>\r\n<p class=\"Paragraf\" id=\"idc65b513e-f844-40fb-a004-6125274b0832\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Landsskatterettens afgørelser træffes enten på grundlag af en skriftlig votering, jf. § 6, eller på grundlag af en mundtlig votering i et retsmøde, jf. §§ 7-11.</p>\r\n<p class=\"Stk2\">\r\n   <span class=\"StkNr\" id=\"id74351a6f-e4bd-4e04-86f8-1e59b3e2edb4\">Stk. 2.</span> I tilfælde, hvor et retsmedlem på grund af inhabilitet eller af andre grunde er forhindret i at deltage i behandlingen af en sag, bestemmer den ledende retsformand, hvilket andet retsmedlem, der skal træde i stedet. I sager om registreringsafgiftsloven erstattes et særligt beskikket retsmedlem af sin suppleant.</p>\r\n<p class=\"Stk2\">\r\n   <span class=\"StkNr\" id=\"id1629e1f3-137e-44b3-bbbb-3250b87b6aa5\">Stk. 3.</span> Uden medvirken af ordinære retsmedlemmer træffer den ledende retsformand, en retsformand eller en kontorchef i Skatteankestyrelsen efter den ledende retsformands bestemmelse afgørelse om anmodning om genoptagelse af en landsskatteretsafgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Skriftlig votering</span>\r\n   </span>\r\n</p>\r\n<p class=\"Paragraf\" id=\"idfcf0ecac-6ed6-426a-82c3-6fba85acc431\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved en skriftlig votering er Landsskatterettens ordinære medlemmer opdelt i voteringsgrupper hver bestående af mindst to ordinære medlemmer. Klagesagerne opdeles efter deres art i tilsvarende grupper, dog således at der for hver sagsgruppe er mindst to voteringsgrupper.</p>\r\n<p class=\"Stk2\">\r\n   <span class=\"StkNr\" id=\"id178f6d70-5dcc-4637-81a3-984bac4bc4c8\">Stk. 2.</span> Retsformanden kan, hvis en sag skønnes at være af særligt principiel karakter, bestemme, at sagen skal undergives en skriftlig votering under deltagelse af et udvidet antal retsmedlemmer enten fra samme sagsgruppeinddeling eller fra andre sagsgruppeinddelinger. Træffes beslutningen om udvidet votering først efter, at sagen har været til behandling i en voteringsgruppe, skal den udvidede votering ske inden for samme sagsgruppeinddeling. Retsformanden kan endvidere bestemme, at en sag skal forelægges til afgørelse i et retsmøde.</p>\r\n<p class=\"Stk2\">\r\n   <span class=\"StkNr\" id=\"id8458507a-9bb9-4c50-8952-8daca43f315e\">Stk. 3.</span> Hvis et ordinært retsmedlem anmoder derom, skal sagen undergives udvidet votering som nævnt i stk. 2 eller forelægges til afgørelse i et retsmøde.</p>\r\n<p class=\"Stk2\">\r\n   <span class=\"StkNr\" id=\"id5b019d30-5ed2-4f63-a5f6-489155576531\">Stk. 4.</span> Foretages udvidet votering, skal antallet af ordinære retsmedlemmer, der deltager i voteringen, udgøre mindst 2/3 af de retsmedlemmer, der deltager i sagens afgørelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Retsmøder</span>\r\n   </span>\r\n</p>\r\n<p class=\"Paragraf\" id=\"id7776e21f-0dd0-4cb2-9ecf-170b8e39f82a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved retsmøder er Landsskatterettens ordinære retsmedlemmer opdelt i retsmødegrupper hver bestående af mindst to ordinære retsmedlemmer. Retsmøder finder sted i form af gruppemøder i den enkelte afdeling.</p>\r\n<p class=\"Stk2\">\r\n   <span class=\"StkNr\" id=\"id17860af1-2c03-4b67-8040-63dd8104f7e8\">Stk. 2.</span> Retsformanden kan, hvis en sag skønnes at være af særligt principiel karakter, bestemme, at sagen skal behandles på et retsmøde under deltagelse af et udvidet antal retsmedlemmer.</p>\r\n<p class=\"Stk2\">\r\n   <span class=\"StkNr\" id=\"id3b07ae63-091f-4cbc-9a48-2873a127e607\">Stk. 3.</span> Afdelingsmøder afholdes til drøftelse af særlige spørgsmål af almen interesse for afdelingen, når enten den ledende retsformand træffer beslutning herom, eller mindst tre af afdelingens ordinære medlemmer anmoder derom. I afdelingsmøder deltager den ledende retsformand, alle retsformændene og alle afdelingens ordinære retsmedlemmer.</p>\r\n<p class=\"Stk2\">\r\n   <span class=\"StkNr\" id=\"ida65116a3-55c7-47d0-8503-b973496c0d9e\">Stk. 4.</span> Underafdelingsmøder afholdes, når den ledende retsformand træffer beslutning herom, eller når et ordinært retsmedlem anmoder om, at en sag, der er behandlet i et gruppemøde, forelægges den pågældende underafdeling til drøftelse af særlige spørgsmål af almen interesse for underafdelingen eller andre spørgsmål af større betydning for underafdelingen. I underafdelingsmøder deltager foruden den ledende retsformand eller en eller flere retsformænd højst halvdelen af afdelingens ordinære medlemmer. Afholdes mødet i underafdelingen efter anmodning fra et ordinært retsmedlem, og indkaldes klageren ikke til mødet, afgøres sagen herefter i et nyt gruppemøde bestående af de tidligere deltagende medlemmer.</p>\r\n<p class=\"Stk2\">\r\n   <span class=\"StkNr\" id=\"idabf2e8f7-cd61-4549-89cd-2e3cae37dc59\">Stk. 5.</span> Afdelingen kan bestemme, at afdelingsmøder eller underafdelingsmøder afholdes efter andre kriterier end nævnt i stk. 3 og 4.</p>\r\n<p class=\"Paragraf\" id=\"ida343fbef-6e1f-4883-8873-d00548d8173e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Den ledende retsformand fastsætter tid og sted for afholdelse af retsmøder. Retsmøderne er ikke offentlige. Lyd- og billedoptagelse af møderne må ikke finde sted.</p>\r\n<p class=\"Stk2\">\r\n   <span class=\"StkNr\" id=\"idd51645e6-a4ee-4f77-b8b5-0053f0dfae95\">Stk. 2.</span> Retsmedlemmerne skal indkaldes til et retsmøde med mindst en uges varsel, medmindre særlige forhold gør en kortere frist påkrævet. Hvis et medlem er forhindret i at møde, skal medlemmet snarest meddele dette. Sammen med indkaldelsen sendes dagsorden for retsmødet, de redegørelser, som Skatteankestyrelsen har udarbejdet, jf. § 14, stk. 1, i bekendtgørelse om Skatteankestyrelsen, og eventuelle foreløbige voteringer i de sager, der skal behandles på mødet.</p>\r\n<p class=\"Stk2\">\r\n   <span class=\"StkNr\" id=\"id65e5e0ab-d793-4a3b-b4bc-521f4c8a1871\">Stk. 3.</span> Klageren skal indkaldes skriftligt med mindst 4 ugers varsel. Hvis retten undtagelsesvis bestemmer, at en ejer af en fast ejendom, en tredjemand, en syns- og skønsmand eller en anden person skal have lejlighed til at udtale sig over for retten under et retsmøde, indkaldes den pågældende person med samme varsel som klageren, og klageren underrettes herom.</p>\r\n<p class=\"Stk2\">\r\n   <span class=\"StkNr\" id=\"id4bbaf80e-981c-46b4-b5ca-888dd3b6b630\">Stk. 4.</span> Myndigheder, som Landsskatteretten har bestemt skal indkaldes til retsmødet, skal indkaldes med mindst en uges varsel.</p>\r\n<p class=\"Stk2\">\r\n   <span class=\"StkNr\" id=\"idd4b2849e-3f0c-4bad-a1c7-5480d8947645\">Stk. 5.</span> Ansatte i Skatteankestyrelsen er til stede ved retsmødet, men uden stemmeret.</p>\r\n<p class=\"Paragraf\" id=\"id3dbaf12c-2017-47ea-9bac-d6f705921540\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> I sager om vurdering af fast ejendom, jf. skatteforvaltningslovens § 44, stk. 4, kan retsformanden bestemme, at der skal foretages besigtigelse af den pågældende ejendom. To ordinære retsmedlemmer, der deltager i sagens afgørelse, kan ligeledes beslutte, at der skal foretages en sådan besigtigelse. Hvis en besigtigelse besluttes, anses besigtigelsen for at udgøre et retsmøde i sagen med de modifikationer, der følger af omstændighederne ved en besigtigelse. Besigtigelse kan kun finde sted med tilladelse fra ejeren.</p>\r\n<p class=\"Stk2\">\r\n   <span class=\"StkNr\" id=\"id0e0970c6-8648-404c-8579-f39e28d36e9a\">Stk. 2.</span> I sager omfattet af skatteforvaltningslovens § 7, stk. 1, jf. skatteforvaltningslovens § 44, stk. 5, kan retsformanden bestemme, at der skal foretages besigtigelse af et køretøj, hvis det findes nødvendigt. To ordinære retsmedlemmer, der deltager i sagens afgørelse, kan ligeledes beslutte, at der skal foretages en sådan besigtigelse. Hvis en besigtigelse besluttes, anses besigtigelsen for at udgøre et retsmøde i sagen med de modifikationer, der følger af omstændighederne ved en besigtigelse.</p>\r\n<p class=\"Stk2\">\r\n   <span class=\"StkNr\" id=\"iddddc9248-7c0e-4d67-93c1-dc8ba35a6f66\">Stk. 3.</span> I øvrige sager kan retsformanden i særlige tilfælde, hvor det er af afgørende betydning for sagen, bestemme, at der skal foretages besigtigelse af fast ejendom, infrastruktur, genstande, herunder køretøjer, og lokaler. To ordinære retsmedlemmer, der deltager i sagens afgørelse, kan ligeledes beslutte, at der skal foretages en sådan besigtigelse. Hvis en besigtigelse besluttes, anses besigtigelsen for at udgøre et retsmøde i sagen med de modifikationer, der følger af omstændighederne ved en besigtigelse. Besigtigelse kan kun finde sted med tilladelse fra ejeren og en eventuel bruger.</p>\r\n<p class=\"Paragraf\" id=\"id17dffac3-3501-45ce-806d-1f01c9937069\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Sagen forelægges på retsmødet af retsformanden eller af den, der har anmodet om, at sagen behandles på et retsmøde. Retsformanden afgør i tvivlstilfælde, hvem der skal forelægge sagen.</p>\r\n<p class=\"Stk2\">\r\n   <span class=\"StkNr\" id=\"id36b851cb-520d-4bc0-a80b-caa2b6e1177d\">Stk. 2.</span> Under mødet skal klageren have adgang til at redegøre for sine påstande og begrundelsen herfor. Andre, der er indkaldt til mødet af Landsskatteretten, skal have adgang til at udtale sig under mødet. Til sagens belysning kan retsmedlemmerne stille spørgsmål til de fremmødte.</p>\r\n<p class=\"Stk2\">\r\n   <span class=\"StkNr\" id=\"id0d19a235-e6ae-4475-a54d-c3f68fb8bbbc\">Stk. 3.</span> Retsformanden afgør, hvornår forhandlingerne er tilendebragt. Hver af de tilstedeværende retsmedlemmer kan dog forlange afstemning om, hvorvidt sagen fortsat skal drøftes. Et retsmedlem kan endvidere forlange, at sagen udsættes én gang, og at vedkommende medlem får tilsendt sagens akter inden sagens fornyede behandling.</p>\r\n<p class=\"Stk2\">\r\n   <span class=\"StkNr\" id=\"idc45a0f03-406e-486b-9046-af9f4eecb4d4\">Stk. 4.</span> Når de indkaldte har forladt mødet, finder voteringen sted umiddelbart på grundlag af det på mødet passerede. Retsformanden formulerer det eller de spørgsmål, hvorom der eventuelt skal stemmes. Ved afstemningen skal de ordinære medlemmer altid udgøre mindst 2/3 af de retsmedlemmer, der deltager i afgørelsen.</p>\r\n<p class=\"Stk2\">\r\n   <span class=\"StkNr\" id=\"id6517c5bb-11ad-4d1d-96f2-d675462c45fc\">Stk. 5.</span> Retsformanden kan bestemme, at sagen skal udgå til yderligere skriftlig behandling og votering.</p>\r\n<p class=\"Paragraf\" id=\"id6ad62db0-dc33-4ae0-9daa-b84c0f342c20\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Over mødet føres en protokol, der godkendes af retsformanden. Protokollen skal oplyse om dato og klokkeslæt for mødets begyndelse og slutning, en fornøden identifikation af de sager, der er behandlet på mødet, afgørelsen af sagen og hvem, der var til stede under behandlingen af sagen. Mindretalsvota under afstemningen og begrundelsen derfor tilføres protokollen.</p>\r\n<p class=\"Stk2\">\r\n   <span class=\"StkNr\" id=\"id561a4d97-550e-421c-a29a-ea16fa0dc3fe\">Stk. 2.</span> Endvidere tilføres protokollen Landsskatterettens eventuelle afgørelser vedrørende et retsmedlems habilitet i en sag. Det pågældende retsmedlem har ret til at få sine eventuelle indvendinger imod inhabilitetsafgørelsen tilført protokollen.</p>\r\n<p class=\"Stk2\">\r\n   <span class=\"StkNr\" id=\"id2a2fd116-ebd1-4248-a472-092c0d71e92f\">Stk. 3.</span> Tilbagekaldes klagen mundtligt i forbindelse med retsmødet, jf. § 13, stk. 1, noteres dette i protokollen.</p>\r\n<p class=\"Stk2\">\r\n   <span class=\"StkNr\" id=\"id9e9de8e0-35fb-481d-8b11-30a5d8a57ab4\">Stk. 4.</span> Udskrift af protokollen tilsendes efter mødet de retsmedlemmer, der har deltaget i mødet og anmoder om det, men ikke andre.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Afgørelsens indhold m.v.</span>\r\n   </span>\r\n</p>\r\n<p class=\"Paragraf\" id=\"id7f9f4449-0c78-4ab6-89bb-8066c2af86a7\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Afgørelsen formuleres af retsformanden. I sager med mindretalsopfattelser formuleres afgørelsen i fornødent omfang efter samråd med de øvrige retsmedlemmer, der har deltaget i afgørelsen. Der kan i forbindelse med afgørelsen af sagen træffes anden bestemmelse om udfærdigelse af afgørelsen.</p>\r\n<p class=\"Stk2\">\r\n   <span class=\"StkNr\" id=\"id9de1b1be-005d-4094-a916-28725f43ea58\">Stk. 2.</span> Afgørelsen skal være dateret. Afgørelsen skal være begrundet med henvisning til relevante retsregler og indeholde en redegørelse for sagens faktiske forhold. Begrundelsen skal angive Landsskatterettens stillingtagen til de af klageren anførte forhold og synspunkter, i det omfang disse forhold og synspunkter må anses for relevante i forhold til sagens afgørelse.</p>\r\n<p class=\"Stk2\">\r\n   <span class=\"StkNr\" id=\"id52f25f80-ec0f-4c13-b1a5-ce6d7ec0ebad\">Stk. 3.</span> Landsskatterettens afgørelse skal angå de punkter i den påklagede afgørelse, der er klaget over, og eventuelle afledte ændringer, jf. skatteforvaltningslovens § 45, stk. 1, 1. pkt., jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"idf8455106-fa2a-4615-b41a-2386403723d2\">Stk. 4.</span> For klager omfattet af skatteforvaltningslovens § 6, stk. 1, skal Landsskatterettens afgørelse angå de punkter i den påklagede afgørelse, der er klaget over, og eventuelle ændringer i andre ansættelser og dele af ejendomsvurderingen, jf. skatteforvaltningslovens § 45, stk. 1, 2. pkt.</p>\r\n<p class=\"Stk2\">\r\n   <span class=\"StkNr\" id=\"idb5e912f0-5372-4f18-8695-298e5ab84f56\">Stk. 5.</span> I ganske særlige tilfælde kan Landsskatteretten træffe en afgørelse, der uden beløbsmæssig opgørelse alene fastlægger de principper, hvorefter den påklagede afgørelse skal træffes. Skatteforvaltningen foranlediger herefter, at afgørelsen træffes i overensstemmelse med Landsskatterettens anvisning.</p>\r\n<p class=\"Stk2\">\r\n   <span class=\"StkNr\" id=\"id5d4ec5e8-59c7-4273-87ff-526fd0f34b25\">Stk. 6.</span> Hvis Landsskatteretten har afslået en anmodning fra klageren eller fra Skatteforvaltningen om afholdelse af et retsmøde, skal begrundelsen herfor anføres i afgørelsen.</p>\r\n<p class=\"Stk2\">\r\n   <span class=\"StkNr\" id=\"idbde7d6d2-2b1d-48a9-935f-8ed35708ea6b\">Stk. 7.</span> Hvis klagen vedrører et afslag på en anmodning om genoptagelse af en afgørelse, og Landsskatteretten finder, at genoptagelse burde have fundet sted, skal Landsskatteretten i afgørelsen pålægge den pågældende myndighed at genoptage afgørelsen.</p>\r\n<p class=\"Stk2\">\r\n   <span class=\"StkNr\" id=\"id81f0b972-8c90-4d9f-84ff-0b98defb6374\">Stk. 8.</span> Afgørelsen sendes til klageren og alle øvrige vedkommende. I den forbindelse vejledes klageren og eventuelle andre søgsmålsberettigede om fristen for at indbringe afgørelsen for domstolene.</p>\r\n<p class=\"Kapitel\" id=\"id292d4e98-a136-45f2-9780-4cba07d63a39\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Øvrige bestemmelser</span>\r\n</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Tilbagekaldelse</span>\r\n   </span>\r\n</p>\r\n<p class=\"Paragraf\" id=\"id4f236dca-074e-4c72-8db4-c77e1f6f4c6d\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> En klager kan på ethvert tidspunkt af klagens behandling tilbagekalde klagen. Tilbagekaldelsen kan ske skriftligt eller mundtligt. Ved enhver tilbagekaldelse skal Skatteankestyrelsen skriftligt meddele klageren, at sagen er henlagt som følge af tilbagekaldelsen af klagen.</p>\r\n<p class=\"Stk2\">\r\n   <span class=\"StkNr\" id=\"ide43594a5-f59d-4abe-98bd-c267e9163ffa\">Stk. 2.</span> Hvis klageren efter skatteforvaltningslovens § 48, stk. 2, indbringer sagen for domstolene uden at afvente Landsskatterettens afgørelse, anses klagen til Landsskatteretten for bortfaldet. Klageren meddeles skriftligt, at sagen herefter er henlagt.</p>\r\n<p class=\"Stk2\">\r\n   <span class=\"StkNr\" id=\"idd6128d4f-75e4-42f1-ad09-0c9bb07f86de\">Stk. 3.</span> Klageren kan til enhver tid mundtligt eller skriftligt frafalde en anmodning om et retsmøde.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Repræsentation</span>\r\n   </span>\r\n</p>\r\n<p class=\"Paragraf\" id=\"ide7b48229-c474-41ae-8385-efd47100b2ca\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> En klager kan på ethvert tidspunkt af klagens behandling bemyndige andre til at varetage sine interesser under sagen. Herefter betragtes, indtil klageren meddeler, at bemyndigelsen er tilbagekaldt, den bemyndigede som legitimeret til at optræde på klagerens vegne.</p>\r\n<p class=\"Stk2\">\r\n   <span class=\"StkNr\" id=\"id4fe7b412-5c73-4069-9dcf-f9a2bbd02a0c\">Stk. 2.</span> Uanset stk. 1 underretter Skatteankestyrelsen såvel klager som klagerens repræsentant skriftligt om:</p>\r\n<p class=\"Liste1\">\r\n   <span class=\"Liste1Nr\" id=\"iddd109c53-4cb8-44ca-a5ab-37f9d76e2d11\">1)</span> Landsskatterettens afgørelse af klagen.</p>\r\n<p class=\"Liste1\">\r\n   <span class=\"Liste1Nr\" id=\"id7adf306d-5f30-485a-9b7f-84d9cb686cf7\">2)</span> Landsskatterettens henlæggelse af sagen, hvis klagen tilbagekaldes eller bortfalder, jf. § 13 stk. 1 og 2.</p>\r\n<p class=\"Paragraf\" id=\"idadddf6ad-5877-40e3-97fe-94b69eaa886c\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Et retsmedlem, herunder den ledende retsformand og retsformændene, eller en suppleant herfor kan ikke repræsentere en klager ved Landsskatteretten.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Vederlag</span>\r\n   </span>\r\n</p>\r\n<p class=\"Paragraf\" id=\"id4efe7e5c-18e0-4f45-b13d-9d190e4e57e0\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Vederlag til de ordinære retsmedlemmer af Landsskatteretten er et årligt beløb, som beregnes og udbetales månedsvis. Vederlagets størrelse udgør 82.178 kr. Det i 1. pkt. nævnte beløb er afrundet grundbeløb pr. 31.  marts 2012. Beløbet reguleres efter reglerne for generelle reguleringer af tjenestemandslønninger.</p>\r\n<p class=\"Stk2\">\r\n   <span class=\"StkNr\" id=\"id86547211-3f9e-4ab0-90eb-af4d2a5f9f06\">Stk. 2.</span> Vederlag til de særlige motorsagkyndige retsmedlemmer af Landsskatteretten udgør 262 kr. pr. sag. Det i 1. pkt. nævnte beløb er afrundet grundbeløb pr. 31. marts 2012. Beløbet reguleres efter reglerne for generelle reguleringer af tjenestemadslønninger. Vederlaget til et særligt motorsagkyndigt retsmedlem kan ikke overstige grundbeløbet på 82.178 kr. (afrundet grundbeløb pr. 31. marts 2012) årligt.</p>\r\n<p class=\"Stk2\">\r\n   <span class=\"StkNr\" id=\"idecb4d08b-8ffa-4780-b9c6-a160ca463bbe\">Stk. 3.</span> De ordinære og de særlige motorsagkyndige retsmedlemmer af Landsskatteretten kan ydes befordringsgodtgørelse, time- og dagpenge samt overnatningsgodtgørelse efter de til enhver tid gældende regler for ansatte i Skatteankestyrelsen.</p>\r\n<p class=\"Stk2\">\r\n   <span class=\"StkNr\" id=\"idd0722200-52d8-44a9-b36b-577f95ceb846\">Stk. 4.</span> Der udbetales ikke feriegodtgørelse til ordinære eller de særlige motorsagkyndige retsmedlemmer.</p>\r\n<p class=\"Stk2\">\r\n   <span class=\"StkNr\" id=\"id8e25ad26-bf9e-4647-a47e-d4837eef50b2\">Stk. 5.</span> Der udbetales ikke vederlag under orlov til ordinære eller de særlige motorsagkyndige retsmedlemmer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Offentliggørelse af rettens afgørelser</span>\r\n   </span>\r\n</p>\r\n<p class=\"Paragraf\" id=\"ide05e436f-569e-4282-9ce8-13c93a6f5866\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Ved offentliggørelse af afgørelser af principiel eller almen interesse, jf. § 1, stk. 2, skal navne på fysiske eller juridiske personer, cpr-numre, cvr-numre og andre personhenførbare oplysninger bortset fra journalnummer fjernes eller erstattes af anonyme betegnelser.</p>\r\n<p class=\"Stk2\">\r\n   <span class=\"StkNr\" id=\"id223549ed-fa8e-48b3-8f6c-803b9f5ddb3a\">Stk. 2.</span> Vurderer Landsskatteretten, at anonymisering ikke kan ske fuldt ud, skal offentliggørelse undlades.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id80be8c66-9b90-4a4a-8b8e-e5b9ab6d8705\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id00922632-980d-46ce-9afb-7e0d51f9cfbe\">Stk. 2.</span> Bekendtgørelse nr. 1428 af 13. december 2013 om forretningsorden for Landsskatteretten ophæves.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 10. december 2021</p><p class=\"Sign1\" align=\"center\">Morten Bødskov</p><p class=\"Sign2\" align=\"right\">/ Christina Faurby Birck</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/12/2021"
        },
        {
            "displayName": "Accession",
            "displayValue": "B20210237305"
        },
        {
            "displayName": "Entydig dokumentidentifikation",
            "displayValue": "AN015303"
        },
        {
            "displayName": "Dato for førstegangsindlæggelse",
            "displayValue": "14/12/2021"
        },
        {
            "displayName": "Dato for indlæggelse",
            "displayValue": "14/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2373"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "10/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2021-8412"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}