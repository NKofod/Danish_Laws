{
    "id": 54778,
    "title": "Bekendtgørelse af forretningsorden for boligklagenævn nedsat som forsøgsordning vedrørende husordensovertrædelser i Københavns og Århus Amter ",
    "documentTypeId": "60",
    "isSagsforlobPeriodValid": false,
    "shortName": "BEK nr 661 af 01/08/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af forretningsorden for  \r\n\r\n boligklagenævn nedsat som forsøgsordning vedrørende husordensovertrædelser i  \r\n\r\n Københavns og Århus Amter </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 79 g, stk. 7, i lov om leje, jf. lovbekendtgørelse nr. 704  \r\n\r\n af 22. juli 1994 med senere ændringer, fastsættes følgende forretningsorden  \r\n\r\n for boligklagenævn: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Boligklagenævnene, der er nedsat som en  \r\n\r\n forsøgsordning i Københavns og Århus Amter, skal træffe afgørelse som 1.  \r\n\r\n instans i sager om overtrædelse af husordensforskrifter, jf. kapitel XII A i  \r\n\r\n lov om leje. </P>  \r\n\r\n<P CLASS=STK> <I>Stk. 2. </I> Statsamtet yder sekretariatsmæssig bistand til  \r\n\r\n nævnet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Formanden for nævnet og nævnets medlemmer kan  \r\n\r\n ved forfald overlade deres beføjelser til den pågældendes suppleant. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved modtagelsen af en sag skal det i  \r\n\r\n sekretariatet konstateres, om gebyr for sagens indbringelse er vedlagt. Er  \r\n\r\n gebyr ikke vedlagt ved sagens indbringelse for nævnet, oplyses afsenderen om  \r\n\r\n gebyrkravet med anmodning om at betale gebyret inden en uge. Sker dette ikke,  \r\n\r\n returneres sagen til afsenderen. </P>  \r\n\r\n<P CLASS=STK> <I>Stk. 2. </I> Formanden afgør, om den indbragte sag er  \r\n\r\n omfattet af nævnets kompetence. Hvis dette ikke er tilfældet, sendes  \r\n\r\n meddelelse herom til afsenderen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Senest en uge efter indbringelsen af en sag, som  \r\n\r\n kan behandles af nævnet, sendes en bekræftelse til afsenderen samtidig med,  \r\n\r\n at modparten underrettes om indbringelsen med anmodning om at fremkomme med  \r\n\r\n en udtalelse til sagen inden to uger. Denne frist kan forlænges af nævnet,  \r\n\r\n såfremt særlige omstændigheder taler herfor. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Det påhviler formanden at sørge for, at sagen  \r\n\r\n bliver forsvarligt oplyst og forberedt til behandling på nævnsmødet. </P>  \r\n\r\n<P CLASS=STK> <I>Stk. 2. </I> Sager, der er åbenlyst ubegrundede, kan afvises  \r\n\r\n af formanden. </P>  \r\n\r\n<P CLASS=STK> <I>Stk. 3. </I> Dagsorden og sagsmateriale til et møde udsendes  \r\n\r\n til medlemmerne med et rimeligt varsel. </P>  \r\n\r\n<P CLASS=STK> <I>Stk. 4. </I> Formanden leder nævnsmødet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Nævnet afgør selv, hvilke nærmere undersøgelser  \r\n\r\n der skal foretages af nævnet i forbindelse med behandlingen af den enkelte  \r\n\r\n sag. Finder nævnet, at der er tale om en sag af social karakter, skal nævnet  \r\n\r\n dog altid, forinden der fastsættes en retsfølge over for lejeren, undersøge  \r\n\r\n mulighederne for, at lejeren samtidig kan gøre brug af tilbud fra den  \r\n\r\n kommunale socialforvaltning. </P>  \r\n\r\n<P CLASS=STK> <I>Stk. 2. </I> Nævnet fastsætter en frist, der normalt ikke  \r\n\r\n kan overskride to uger, for besvarelse af de spørgsmål, nævnet stiller til  \r\n\r\n sagens parter eller andre. Fristen kan forlænges af nævnet, såfremt særlige  \r\n\r\n omstændigheder taler herfor. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nævnet kan foretage besigtigelse. Sagens parter  \r\n\r\n skal indkaldes hertil med mindst en uges varsel. </P>  \r\n\r\n<P CLASS=STK> <I>Stk. 2. </I> Nævnet kan indkalde parterne til at afgive  \r\n\r\n forklaring for nævnet. Begge parter skal tilvarsles. De kan give møde ved en  \r\n\r\n fuldmægtig. Nævnet kan endvidere anmode andre om at give forklaring. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hver af parterne skal under sagens behandling  \r\n\r\n gøres bekendt med oplysninger, som findes at være af betydning for sagens  \r\n\r\n afgørelse. </P>  \r\n\r\n<P CLASS=STK> <I>Stk. 2. </I> Nævnet giver parterne fornøden vejledning.  \r\n\r\n Efter anmodning bistår sekretariatet i fornødent omfang parterne under sagen  \r\n\r\n i forbindelse med afgivelse af skriftlige udtalelser. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Nævnet fastsætter tidspunktet for afslutning af  \r\n\r\n sagens forberedelse, og afgørelse skal træffes senest fire uger fra dette  \r\n\r\n tidspunkt. Nævnet kan mægle forlig. </P>  \r\n\r\n<P CLASS=STK> <I>Stk. 2. </I> I tilfælde, hvor fristen for svar efter § 4  \r\n\r\n eller efter § 6, stk. 2, er udløbet, uden at svar er afgivet, kan nævnet  \r\n\r\n fortolke tavsheden på den for modparten gunstigste måde og navnlig lægge  \r\n\r\n dennes fremstilling til grund for afgørelsen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Nævnets afgørelse træffes ved stemmeflerhed.  \r\n\r\n Nævnet er kun beslutningsdygtigt, når samtlige medlemmer er til stede. </P>  \r\n\r\n<P CLASS=STK> <I>Stk. 2. </I> Nævnets afgørelse protokolleres. Er en  \r\n\r\n beslutning ikke enstemmig, indføres tillige oplysning om stemmeafgivningen.  \r\n\r\n</P>  \r\n\r\n<P CLASS=STK> <I>Stk. 3. </I> Nævnets afgørelse skal begrundes. Parterne skal  \r\n\r\n gøres bekendt med adgangen til at indbringe afgørelsen for boligretten efter  \r\n\r\n § 79 n i lov om leje. Såfremt afgørelsen ikke er enstemmig, skal dette fremgå  \r\n\r\n af afgørelsen. Afgørelsen skal meddeles parterne i lejeforholdet skriftligt.  \r\n\r\n</P>  \r\n\r\n<P CLASS=STK> <I>Stk. 4. </I> Nævnet kan fastsætte en frist til opfyldelse af  \r\n\r\n afgørelsen. Ved betinget opsigelse, jf. § 79 b, stk. 1, litra a, i lov om  \r\n\r\n leje, angives såvel betingelserne som tidspunktet for disses ophør. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Er der truffet afgørelse, uden at en part har  \r\n\r\n svaret, kan denne part kræve sagen genoptaget, når parten skriftligt indgiver  \r\n\r\n anmodning herom til nævnet inden fire uger fra afgørelsen. Nævnet kan  \r\n\r\n undtagelsesvis genoptage sagen, hvis anmodning indgives senere, men inden et  \r\n\r\n år efter afgørelsen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Sekretariatet foranstalter, at Bygge- og  \r\n\r\n Boligstyrelsen inden den 8. i hver måned i anonymiseret form tilsendes kopi  \r\n\r\n af alle forlig og nævnsafgørelser fra den foregående måned med oplysning om  \r\n\r\n husordensovertrædelsens karakter, den pålagte retsfølge samt den  \r\n\r\n gennemsnitlige sagsbehandlingstid. </P>  \r\n\r\n<P CLASS=STK> <I>Stk. 2. </I> Det påhviler nævnet at gøre Bygge- og  \r\n\r\n Boligstyrelsen opmærksom på retsregler, som giver anledning til  \r\n\r\n administrative vanskeligheder. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bekendtgørelsen træder i kraft den 11. august  \r\n\r\n 1995. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 1. august  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Rud Werborg </P>  \r\n\r\n<P CLASS=MINISTER ALIGN=RIGHT>/ Elsebeth Jarl Brunes </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/08/1995"
        },
        {
            "displayName": "Accession",
            "displayValue": "B19950066105"
        },
        {
            "displayName": "Entydig dokumentidentifikation",
            "displayValue": "CM013661"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "08/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "661"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/08/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin., Bygge- og Boligstyr., 5. kt., j.nr. B5-5713-23"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}