{
    "id": 52311,
    "title": "Bekendtgørelse om Danmarks undertegnelse af en protokol vedrørende fritagelse for statsborgere i Danmark, Finland, Norge og Sverige for at være i besiddelse af pas og opholdstilladelse under ophold i andet nordisk land end hjemlandet (* 1). ",
    "documentTypeId": "220",
    "isSagsforlobPeriodValid": false,
    "shortName": "BKI nr 34 af 29/07/1954",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Danmarks undertegnelse af en  \r\n\r\n protokol vedrørende fritagelse for statsborgere i Danmark, Finland, Norge og  \r\n\r\n Sverige for at være i besiddelse af pas og opholdstilladelse under ophold i  \r\n\r\n andet nordisk land end hjemlandet (* 1). </H1>  \r\n\r\n<P></P>  \r\n\r\n<BR>  \r\n\r\n<P>Den 22. maj 1954 undertegnedes i København en protokol mellem Danmark,  \r\n\r\n Finland, Norge og Sverige af følgende ordlyd: </P>  \r\n\r\n<P> <B>PROTOKOL vedrørende fritagelse for statsborgere i Danmark, Finland,  \r\n\r\n Norge og Sverige for at være i besiddelse af pas og opholdstilladelse under  \r\n\r\n ophold i andet nordisk land end hjemlandet.</B>  </P>  \r\n\r\n<P>Den danske, den finske, den norske og den den svenske regering har hver  \r\n\r\n for sig besluttet med virkning fra den 1. juli 1954 at fritage statsborgere i  \r\n\r\n Danmark, Finland, Norge og Sverige fra pligten til at være forsynet med pas  \r\n\r\n eller anden rejselegitimation ved rejse fra et af disse lande til et af de  \r\n\r\n andre lande og ligeledes fra pligten til at være i besiddelse af  \r\n\r\n opholdstilladelse under opholdet i andet nordisk land end hjemlandet. </P>  \r\n\r\n<P>Overenskomsten af 14. juli 1952 mellem Danmark, Finland, Norge og Sverige  \r\n\r\n om gensidig tilbagetagelse af ulovligt indrejste udlændinge forbliver i  \r\n\r\n kraft. </P>  \r\n\r\n<P>I denne forbindelse er vi undertegnede, som af vore respektive regeringer  \r\n\r\n er behørigt bemyndigede, blevet enige om følgende: </P>  \r\n\r\n<P>Om personer, der opholder sig i et andet nordisk land end hjemlandet, og  \r\n\r\n som formodes at være statsborgere i et andet nordisk land, skal der direkte  \r\n\r\n mellem politimyndighederne kunne udveksles oplysninger, der er nødvendige for  \r\n\r\n at fastslå vedkommendes statsborgerskab og identitet. </P>  \r\n\r\n<P>Såfremt en af de pågældende staters regeringer skulle finde det nødvendigt  \r\n\r\n at genindføre pligten til at være i besiddelse af pas og opholdstilladelse  \r\n\r\n for statsborgere i et eller flere af disse lande, erklærer de pågældende  \r\n\r\n staters regeringer herved, at dette ikke vil ske, uden at de øvrige staters  \r\n\r\n regeringer så vidt muligt er blevet underrettet herom, og der er blevet gjort  \r\n\r\n forsøg på at bilægge eventuelle uoverensstemmelser, og ligeledes at en  \r\n\r\n rimelig opsigelsesfrist vil blive givet. Enhver af staternes regeringer kan  \r\n\r\n dog med øjeblikkelig virkning genindføre fornævnte forpligtelser for  \r\n\r\n statsborgere i en eller flere af de øvrige stater i tilfælde af krig eller  \r\n\r\n fare for krig, eller såfremt lignende ekstraordinære internationale eller  \r\n\r\n nationale forhold gør det påkrævet, i hvilket tilfælde de andre regeringer  \r\n\r\n øjeblikkelig skal underrettes om indholdet af en sådan beslutning. </P>  \r\n\r\n<P>Sålænge denne protokol har gyldighed, skal protokollen af 14. juli 1952  \r\n\r\n angående pasfrihed anses for at være ude af kraft. </P>  \r\n\r\n<P>Denne protokol omfatter ikke Færøerne og Grønland. Den skal endvidere ikke  \r\n\r\n være til hinder for, at der udfærdiges specielle bestemmelser for områder,  \r\n\r\n hvor særlige sikkerheds- eller forsvarshensyn gør sig gældende. </P>  \r\n\r\n<P>Ved noteveksling kan den islandske regering under forudsætning af  \r\n\r\n gensidighed tilslutte sig de i nærværende protokol omhandlede lettelser for  \r\n\r\n statsborgere i Danmark, Finland, Norge og Sverige. </P>  \r\n\r\n<P>Til bekræftelse heraf har vi dertil befuldmægtigede undertegnet denne  \r\n\r\n protokol og forsynet den med vore segl. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i København, den 22. maj 1954  \r\n\r\n i eet eksemplar på dansk, </I> </P>  \r\n\r\n<P CLASS=UNDERSKREVET-AF ALIGN=CENTER>finsk, norsk og svensk, af hvilket det  \r\n\r\n danske udenrigsministerium </P>  \r\n\r\n skal overgive bekræftede genparter til de øvrige kontraherende landes  \r\n\r\n regeringer.  \r\n\r\n<P>sign. <B>H.C. Hansen</B>  </P>  \r\n\r\n<P>L.S. </P>  \r\n\r\n<P>Protokollen er trådt i kraft den 1. juli 1954. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 29. juli 1954.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H.C. Hansen. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Andre landes tiltrædelse og eventuelle forbehold: BEK nr. 57 af 12/11/1955"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/1954"
        },
        {
            "displayName": "Accession",
            "displayValue": "L19540003464"
        },
        {
            "displayName": "Entydig dokumentidentifikation",
            "displayValue": "CM011143"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1954"
        },
        {
            "displayName": "Dato for underskrift",
            "displayValue": "29/07/1954"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Justitsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}