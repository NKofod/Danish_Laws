{
    "id": 160384,
    "title": "Ankestyrelsens principafgørelse 70-13 om  sygedagpenge - beregning - selvstændig erhvervsdrivende - ophør",
    "documentTypeId": "240",
    "isSagsforlobPeriodValid": true,
    "shortName": "KEN nr 9730 af 31/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 70-13 om  sygedagpenge - beregning - selvstændig erhvervsdrivende - ophør</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">En borger, der er ledig efter ophør med drift af selvstændig virksomhed, har ikke ret til at få beregnet sine sygedagpenge svarende til det beløb, som borgeren kunne have modtaget i arbejdsløshedsdagpenge, hvis borgeren ikke havde været syg.</p>\r\n   <p class=\"TekstGenerel\">Bestemmelsen i sygedagpengelovens § 51 om, at sygedagpenge til et ledigt medlem af en a-kasse udgør samme beløb, som personen kunne have modtaget i arbejdsløshedsdagpenge, hvis den pågældende ikke havde været syg, gælder alene i forhold til ledige lønmodtagere. § 51 omfatter ikke personer, der er ledige efter ophør med drift af selvstændig virksomhed.</p>\r\n   <p class=\"TekstGenerel\">Som beregningsgrundlag for en selvstændig erhvervsdrivende anvendes årsopgørelsens oplysninger. Sygedagpenge beregnet på baggrund af årsopgørelsen kan ikke reguleres som følge af senere ændringer i arbejdsfortjenesten.</p>\r\n   <p class=\"TekstGenerel\">Det forhold, at en selvstændig erhvervsdrivende ophører med drift af selvstændig virksomhed, medfører ikke, at den pågældende skal anses for en ledig lønmodtager.</p>\r\n   <p class=\"TekstGenerel\">I den situation, hvor den selvstændige erhvervsdrivende, der er ophørt med drift af selvstændig virksomhed, raskmelder sig og efterfølgende på ny sygemelder sig, kan det ikke afvises, at pågældende kan anses for lønmodtager. Det beror på en konkret vurdering.</p>\r\n</div>\r\n<p>\r\n   <span class=\"Bold\">Lov:</span>\r\n</p>\r\n<p>Lov om sygedagpenge - lovbekendtgørelse nr. 653 af 26. juni 2012 - § 42, stk. 2, § 42, stk. 3, § 45, stk. 2, § 45, stk. 3, § 46, stk. 2, § 50, stk. 1, § 51 og § 52, stk. 2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen</span></p>\r\n<p>Ankestyrelsens Beskæftigelsesudvalg har behandlet sagen for at afklare, om en borger, der er ledig efter ophør med drift af selvstændig virksomhed, har ret til at få beregnet sine sygedagpenge svarende til det beløb, som borgeren kunne have modtaget i arbejdsløshedsdagpenge, hvis borgeren ikke havde været syg.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Det fremgår af sygedagpengelovens § 50, stk. 1, at sygedagpenge til lønmodtagere efter § 47 ikke kan udgøre mere end 3.332 kr. divideret med den normale overenskomstmæssige arbejdstid i timer pr. uge.</p>\r\n<p>Det fremgår endvidere af lovens § 51, at sygedagpenge til et ledigt medlem af en anerkendt a-kasse udgør samme beløb, som personen kunne have modtaget i arbejdsløshedsdagpenge, hvis den pågældende ikke havde været syg.</p>\r\n<p>Ifølge § 51, stk. 1, kan sygedagpenge til en selvstændig erhvervsdrivende pr. uge ikke udgøre mere end det beløb, der er nævnt i § 50, stk. 1. Er der tegnet en sygedagpengeforsikring efter reglerne i kapitel 16, udgør sygedagpengene mindst 2/3 af det beløb, der er nævnt i § 50, stk. 1.</p>\r\n<p>Det fremgår desuden af lovens § 52, stk. 1, at sygedagpenge til selvstændige erhvervsdrivende pr. uge ikke kan udgøre mere end det beløb, der er nævnt i § 50, stk. 1. Er der tegnet en sygedagpengeforsikring efter reglerne i kapitel 16, udgør sygedagpengene mindst 2/3 af det beløb, der er nævnt i § 50, stk. 1.</p>\r\n<p>Det fremgår ligeledes af § 13, stk. 1, i bekendtgørelse om sygedagpenge, at personer, der har indtægt ved selvstændig erhvervsvirksomhed, har ret til sygedagpenge på grundlag af arbejdsfortjenesten ved virksomheden, dog højst det beløb, der er nævnt i lovens § 50, stk. 1.</p>\r\n<p>\r\n   <span class=\"Bold\">3.</span> <span class=\"Bold\">Andre Principafgørelser</span></p>\r\n<p>\r\n   <span class=\"Bold\">Gældende</span>\r\n</p>\r\n<p>Følgende Principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">140-09</span>: Beregningen af sygedagpenge for et ledigt medlem af en a-kasse skal ske efter § 51, uanset om modtageren er meldt ledig inden eller under sygeperioden. Sagen vedrørte en lønmodtager.</p>\r\n<p>\r\n   <span class=\"Bold\">D-29-08</span>: Beregning af sygedagpenge til en selvstændig erhvervsdrivende skal ske på baggrund af oplysninger om indtægt ved selvstændig virksomhed i årsopgørelsen. Ankestyrelsens Beskæftigelsesudvalg fandt, at medlemskab af en a-kasse for selvstændige i den konkrete sag ikke havde betydning for beregningsgrundlaget. Udvalget fandt, at medlemskab af en a-kasse alene kunne have betydning ved opgørelsen af beskæftigelseskravet for en lønmodtager.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Annkestyrelsens Beskæftigelsesudvalg har i møde truffet afgørelse i NNs sag om, hvorvidt en borger, der ophører med drift af selvstændig virksomhed under sygemelding, har ret til at få omberegnet sine sygedagpenge svarende til det beløb, som borgeren kunne have modtaget i arbejdsløshedsdagpenge.</p>\r\n<p>Resultatet er</p>\r\n<p>· NN har ikke ret til at få omberegnet sine sygedagpenge svarende til det beløb, som han kunne have modtaget i arbejdsløshedsdagpenge, hvis han ikke havde været syg</p>\r\n<p>Vi ændrer således afgørelsen fra Beskæftigelsesankenævnet i Statsforvaltningen YY.</p>\r\n<p>Vores afgørelse medfører ikke, at NN skal tilbagebetale sygedagpenge, som han har fået udbetalt på baggrund af Beskæftigelsesankenævnets afgørelse.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg finder, at NN ikke har ret til at få omberegnet sine sygedagpenge svarende til det beløb, som han kunne have modtaget i arbejdsløshedsdagpenge, hvis han ikke havde været syg.</p>\r\n<p>Vi har lagt vægt på, at sygedagpengelovens § 51 alene omfatter ledige lønmodtagere og ikke personer, der er ledige efter ophør med drift af selvstændig virksomhed.</p>\r\n<p>Vi har i den forbindelse lagt vægt på, at det ikke fremgår af § 51, at bestemmelsen også omfatter personer, der ledige efter ophør med drift af selvstændig virksomhed.</p>\r\n<p>Vi har endvidere lagt vægt på, at det fremgår af forarbejderne til § 51, at bestemmelsen svarer til den tidligere gældende sygedagpengelovs § 9, stk. 3.</p>\r\n<p>Vi har desuden lagt vægt på, at den tidligere gældende sygedagpengelovs § 9, stk. 3, fremgik af lovens afsnit II, som havde overskriften ”Dagpenge under sygdom til lønmodtagere”.</p>\r\n<p>Vi har desuden vægt på, at det ikke fremgår af forarbejderne til § 51, at lovgiver har ønsket at udvide anvendelsesområdet for § 51 til også at omfatte personer, der er ledige efter ophør med drift af selvstændig virksomhed.</p>\r\n<p>Vi finder ikke, at det forhold, at en selvstændig erhvervsdrivende ophører med drift af selvstændig virksomhed, medfører, at den pågældende skal anses for lønmodtager.</p>\r\n<p>Vi har lagt vægt på, at der hverken i sygedagpengelovgivningen eller i reglerne om arbejdsløshedsforsikring er fastsat regler om, at ophør med drift af selvstændig virksomhed medfører, at den pågældende skal anses for lønmodtager.</p>\r\n<p>Vi finder derfor, at en person, der ophører med drift af selvstændig virksomhed, må anses for ledig efter ophør med drift af selvstændig virksomhed, og at personen har derfor ikke ret til beregning eller omberegning af sygedagpenge på baggrund af den pågældendes arbejdsløshedsdagpengesats.</p>\r\n<p>Som beregningsgrundlag for en selvstændig erhvervsdrivende anvendes årsopgørelsens oplysninger. Sygedagpenge beregnet på baggrund af årsopgørelsen kan ikke reguleres som følge af senere ændringer i arbejdsfortjenesten.</p>\r\n<p>Det forhold, at en selvstændig erhvervsdrivende ophører med drift af selvstændig virksomhed, medfører ikke, at den pågældende skal anses for en ledig lønmodtager.</p>\r\n<p>I den situation hvor den selvstændige erhvervsdrivende, der er ophørt med drift af selvstændig virksomhed, raskmelder sig og efterfølgende på ny sygemelder sig, kan det ikke afvises, at pågældende kan anses for lønmodtager. Det beror på en konkret vurdering.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>· De oplysninger, som forelå da Beskæftigelsesankenævnet traf afgørelse i sagen</p>\r\n<p>· Beskæftigelsesankenævnets afgørelse af 21. december 2012</p>\r\n<p>· Klagen til Ankestyrelsens Beskæftigelsesudvalg af 7. januar 2012</p>\r\n<p>· Beskæftigelsesankenævnets genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2013"
        },
        {
            "displayName": "Accession",
            "displayValue": "W20130973025"
        },
        {
            "displayName": "Entydig dokumentidentifikation",
            "displayValue": "CB000113"
        },
        {
            "displayName": "Dato for indlæggelse",
            "displayValue": "04/12/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9730"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "31/05/2013"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "5600039-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}