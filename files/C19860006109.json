{
    "id": 74099,
    "title": "Cirkulære om ændring af skolestyrelsesloven (Bortfald af undervisningsministeriets og amtsrådenes godkendelsesbeføjelser, forenkling af klageregler, styrkelse af skolenævn m.v.) (Til alle amtsråd, kommunalbestyrelser, skolekommissioner,    skolenævn, ungdomsskolenævn, fritidsnævn, voksenundervisningsnævn, lærerråd og skoleledere uden for København) (* 1) ",
    "documentTypeId": "170",
    "isSagsforlobPeriodValid": false,
    "shortName": "CIR nr 61 af 11/06/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af skolestyrelsesloven  \r\n\r\n (Bortfald af undervisningsministeriets og amtsrådenes godkendelsesbeføjelser,  \r\n\r\n forenkling af klageregler, styrkelse af skolenævn m.v.) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>ungdomsskolenævn, fritidsnævn,  \r\n\r\n voksenundervisningsnævn, lærerråd </P>  \r\n\r\n<P CLASS=TITEL-KOMMENTAR ALIGN=CENTER>og skoleledere uden for København) </P>  \r\n\r\n<BR>  \r\n\r\n<P>Ved lov nr. 216 af 23. april 1986 er der foretaget en række ændringer af  \r\n\r\n lov om styrelsen af kommunernes skolevæsen og af virksomhed efter lov om  \r\n\r\n fritidsundervisning m.v. (skolestyrelsesloven), jfr. lovbekendtgørelse nr.  \r\n\r\n 24. af 20. januar 1978 som ændret ved lov nr. 528 af 28. december 1979 og § 2  \r\n\r\n i lov nr. 270 af 6. juni 1985. Ændringsloven træder i kraft den 1. august  \r\n\r\n 1986. Skolestyrelsesloven vil med de seneste ændringer blive optrykt i en ny  \r\n\r\n lovbekendtgørelse. </P>  \r\n\r\n<P>Ministeriet skal om de enkelte ændringer, som ændringsloven indeholder,  \r\n\r\n herved bemærke følgende: </P>  \r\n\r\n<P CLASS=PUNKT> <B>1.</B> Amtsrådenes godkendelsesbeføjelser </P>  \r\n\r\n<P>a. Fritidsundervisning </P>  \r\n\r\n<P>Ved ophævelse af § 39, stk. 1 og 2, og ændringer af § 3, stk. 2, og § 5  \r\n\r\n bortfalder amtsrådenes beføjelser til at godkende ungdomsskolens  \r\n\r\n prøveforberedende undervisning og specialundervisning samt  \r\n\r\n specialundervisning for voksne. Beføjelsen til at godkende ledere og lærere  \r\n\r\n ved fritidsundervisning for voksne opretholdes. </P>  \r\n\r\n<P>b. Skolebyggeprojekter </P>  \r\n\r\n<P>Ved ændringer af § 4 og § 36 ophæves bestemmelserne om, at kommunernes  \r\n\r\n skolebyggeprojekter - dvs. byggeprogram med dispositionsforslag - skal  \r\n\r\n forelægges amtsrådet til godkendelse. Amtsrådenes forpligtelse ifølge § 36,  \r\n\r\n stk. 1, til at bistå kommunerne med rådgivning om projektering af skoler i  \r\n\r\n det omfang, kommunerne ønsker det, opretholdes. </P>  \r\n\r\n<P>Som følge af ændringerne af § 4 og § 36 skal bekendtgørelse nr. 544 af 14.  \r\n\r\n november 1974 om behandlingen af folkeskolens byggesager, som ændret ved  \r\n\r\n bekendtgørelse nr. 168 af 5. april 1978, revideres. Indtil videre gælder  \r\n\r\n bestemmelserne i den nævnte bekendtgørelse med de ændringer, der følger af,  \r\n\r\n at amtsrådets godkendelse af byggeprogram med dispositionsforslag er  \r\n\r\n bortfaldet. </P>  \r\n\r\n<P CLASS=PUNKT> <B>2.</B> Amtsrådenes vejledningsvirksomhed </P>  \r\n\r\n<P>Ved ændring af § 34 bortfalder amtsrådenes pligt til at føre tilsyn med  \r\n\r\n lovligheden af kommunernes forvaltning af skolevæsenet og af virksomhed efter  \r\n\r\n lov om fritidsundervisning m.v. Tilsynet varetages herefter alene af de  \r\n\r\n kommunale tilsynsmyndigheder, jfr. kapitel VI og kapitel VII i lov om  \r\n\r\n kommunernes styrelse. </P>  \r\n\r\n<P>Efter den ændrede bestemmelse forpligtes amtsrådene til at vejlede de  \r\n\r\n enkelte kommuner i spørgsmål om det kommunale skolevæsen og den i kapitel  \r\n\r\n I-IV i lov om fritidsundervisning m.v. nævnte virksomhed i det omfang, de  \r\n\r\n pågældende kommunalbestyrelser anmoder herom. Ændringen skal ses på baggrund  \r\n\r\n af, at hovedvægten i amtsrådenes tilsynsudøvelse i praksis i højere grad har  \r\n\r\n ligget på rådgivning og vejledning af kommunerne end på egentlig  \r\n\r\n tilsynsvirksomhed. Amtsrådene kan i forbindelse med deres  \r\n\r\n vejledningsvirksomhed forlange enhver oplysning meddelt af de kommunale  \r\n\r\n skolemyndigheder, som de skønner nødvendig for vejledningsvirksomheden. </P>  \r\n\r\n<P>Amtsrådene kan i øvrigt selv tage initiativ til vejledningen, der i så  \r\n\r\n fald må betragtes som et tilbud til kommunerne. </P>  \r\n\r\n<P CLASS=PUNKT> <B>3.</B> Amtskommunens skole- og undervisningsplan </P>  \r\n\r\n<P>Bestemmelsen i § 40, stk. 2, om, at planen for amtskommunens skolevæsen og  \r\n\r\n undervisningsvirksomhed m.v. skal forelægges undervisningsministeren til  \r\n\r\n godkendelse, er erstattet af en bestemmelse om, at planen skal indsendes til  \r\n\r\n undervisningsministeriet, der efter § 40, stk. 4, varetager tilsynet med  \r\n\r\n amtskommunens skole- og undervisningsvæsen. </P>  \r\n\r\n<P CLASS=PUNKT> <B>4.</B> Planlægning inden for undervisningsområdet </P>  \r\n\r\n<P>Bestemmelserne i § 35 om udarbejdelse af en samlet udbygningsplan for hver  \r\n\r\n amtsrådskreds er ophævet og erstattet af en ny bestemmelse i § 80, der  \r\n\r\n bemyndiger undervisningsministeren til at fastsætte regler vedrørende  \r\n\r\n kommunernes og amtskommunernes planlægning inden for undervisningsområdet.  \r\n\r\n</P>  \r\n\r\n<P CLASS=PUNKT> <B>5.</B> Klageadgang </P>  \r\n\r\n<P>Reglerne om klageadgang i § 65 er ændret. </P>  \r\n\r\n<P>a. § 65, stk. 1. I § 65, stk. 1, der omhandler amtsrådets funktion som  \r\n\r\n klageinstans for afgørelser, der træffes af de kommunale skolemyndigheder, er  \r\n\r\n tilføjet en bestemmelse om, at amtsrådets afgørelse ikke kan indbringes for  \r\n\r\n anden administrativ myndighed. Amtsrådenes afgørelser i klagesager kan  \r\n\r\n således ikke fremtidig indbringes for undervisningsministeriet. </P>  \r\n\r\n<P>De ændrede regler om klageadgang finder anvendelse på afgørelser, som  \r\n\r\n amtsrådene træffer den 1. august 1986 og senere. </P>  \r\n\r\n<P>Undervisningsministeren kan dog fastsætte regler om, at visse afgørelser  \r\n\r\n kan indbringes for ministeren (ministeriet). Ifølge de bemærkninger, der  \r\n\r\n ledsagede lovforslaget, tager bemyndigelsen navnlig sigte på sager vedrørende  \r\n\r\n tjenestemandsretlige og overenskomstmæssige forhold. Den nærmere afgrænsning  \r\n\r\n af disse sager vil blive fastsat i en bekendtgørelse fra  \r\n\r\n undervisningsministeriet. </P>  \r\n\r\n<P>I den af folketingets uddannelsesudvalg afgivne betænkning over  \r\n\r\n lovforslaget er det vedrørende ændringen af § 65 anført, at  \r\n\r\n undervisningsministeren med hensyn til muligheden for at fastholde en  \r\n\r\n ensartet praksis har oplyst, at udover den mulighed, der ligger i egentlig  \r\n\r\n regelfastsættelse med hjemmel i lovgivningen, er der mulighed for at udsende  \r\n\r\n vejledninger om forståelse af gældende regler, herunder om hidtidig praksis,  \r\n\r\n ligesom der er mulighed for at afgive vejledende udtalelser i enkeltsager.  \r\n\r\n</P>  \r\n\r\n<P>b. § 65, stk. 2. Som følge af ændringen af § 65, stk. 1, omfatter § 65,  \r\n\r\n stk. 2, fremtidig kun de afgørelser, som amtsrådet træffer som  \r\n\r\n skoleforvaltningsmyndighed, f.eks. afgørelser om vidtgående  \r\n\r\n specialundervisning i henhold til folkeskolelovens § 19, stk. 2, afgørelser i  \r\n\r\n henhold til lov om specialundervisning for voksne, afgørelser i henhold til  \r\n\r\n lov om prøveforberedende enkeltfagsundervisning m.v. for voksne og afgørelser  \r\n\r\n vedrørende administrationen af amtskommunale gymnasieskoler. Sådanne  \r\n\r\n afgørelser vil som hidtil kunne indbringes for undervisningsministeriet. </P>  \r\n\r\n<P CLASS=PUNKT> <B>6.</B> Skolenævns beføjelser </P>  \r\n\r\n<P>a. I § 27, stk. 6, og § 72, stk. 7 (vedrørende Københavns kommune) er  \r\n\r\n indføjet nogle nye bestemmelser, der tillægger skolenævnet kompetence til -  \r\n\r\n efter indstilling fra lærerrådet - at godkende tilrettelæggelse og indhold af  \r\n\r\n fælles arrangementer for skolens elever i skoletiden. </P>  \r\n\r\n<P>Bestemmelsen tager sigte på morgensamlinger, juleafslutninger,  \r\n\r\n skolejubilæer, teaterforestillinger og andre lignende fælles arrangementer,  \r\n\r\n hvor eleverne samles på skolen i skoletiden. </P>  \r\n\r\n<P>Ved de nye bestemmelser fastsættes samme procedure for godkendelse af  \r\n\r\n fælles arrangementer, som gælder for godkendelse af skolens  \r\n\r\n undervisningsmidler. Initiativet i sager om godkendelse af fælles  \r\n\r\n arrangementer kan således komme fra såvel lærerrådet som skolenævnet, men der  \r\n\r\n skal i alle tilfælde foreligge en indstilling fra lærerrådet som grundlag for  \r\n\r\n skolenævnets beslutning om godkendelse. </P>  \r\n\r\n<P>Det forudsættes i øvrigt, at gennemførelsen af fælles arrangementer for  \r\n\r\n skolens elever sker under hensyn til de lokale traditioner og på grundlag af  \r\n\r\n ønskerne i skolens forældrekreds, f.eks. således at eventuelle  \r\n\r\n klasseforældrerepræsentanter inddrages i drøftelserne forud for skolenævnets  \r\n\r\n godkendelse. </P>  \r\n\r\n<P>Endvidere bør skolens elevråd have lejlighed til at udtale sig om  \r\n\r\n eventuelle fælles arrangementer, inden der træffes beslutning herom. </P>  \r\n\r\n<P>Det er endvidere fastsat, at skolenævnet kan foreslå arrangementer for  \r\n\r\n skolens elever, som ligger uden for skoletiden. Den endelige  \r\n\r\n beslutningskompetence i disse tilfælde har som hidtil skolens leder, jfr. §  \r\n\r\n 57, stk. 3, og § 73, stk. 1. </P>  \r\n\r\n<P>b. Ved ændringer af § 27, stk. 15, og § 72, stk. 15, præciseres det, at  \r\n\r\n skolenævnet også skal udtale sig om de bestemmelser i udkastet til kommunens  \r\n\r\n skoleplan, som vedrører indretning af skolefritidsordning ved skolen. </P>  \r\n\r\n<P CLASS=PUNKT> <B>7.</B> Fritidsnævns beføjelser </P>  \r\n\r\n<P>Ved ændring af § 29, stk. 5, fastsættes det, at skolekommissionen i alle  \r\n\r\n tilfælde skal indhente fritidsnævnets udtalelse om de bestemmelser i udkastet  \r\n\r\n til kommunens skoleplan, som vedrører elevernes undervisning i fritiden og  \r\n\r\n etablering af skolefritidsordninger i folkeskolen. </P>  \r\n\r\n<P CLASS=PUNKT> <B>8.</B> Lærerråd </P>  \r\n\r\n<P>I § 60, stk. 1, er indføjet en ny bestemmelse, der bemyndiger  \r\n\r\n undervisningsministeren til at fastsætte regler om medlemskab af lærerråd for  \r\n\r\n lærere, der har faste undervisningstimer ved mere end een skole. Bestemmelsen  \r\n\r\n tager sigte på f.eks. tale-hørelærere, faste vikarer og faglærere, der ofte  \r\n\r\n har faste undervisningstimer ved flere skoler, samt lærere, der må tillægges  \r\n\r\n undervisningstimer ved flere skoler for at kunne opnå fuldt timetal. Efter  \r\n\r\n den gældende bestemmelse er de pågældende lærere medlem af lærerrådene ved de  \r\n\r\n skoler, hvor de har faste undervisningstimer. </P>  \r\n\r\n<P>Hovedsigtet med bemyndigelsesbestemmelsen, hvis gennemførelse forudsætter  \r\n\r\n ændring af bekendtgørelse nr. 206 af 5. maj 1978 om lærerråd og  \r\n\r\n fælleslærerråd uden for København, er, at en lærer normalt kun skal deltage i  \r\n\r\n lærerrådsarbejdet ved een skole. </P>  \r\n\r\n<P CLASS=PUNKT> <B>9.</B> Elevråd </P>  \r\n\r\n<P>Ved ændring af § 80 b gøres elevråd obligatoriske ved kommunale og  \r\n\r\n amtskommunale skoler, som har 5. eller højere klassetrin. Lovændringen  \r\n\r\n indebærer en understregning af skolernes og skolemyndighedernes pligt til at  \r\n\r\n bistå, vejlede og støtte eleverne i deres deltagelse i elevrådsarbejdet. Der  \r\n\r\n skal stilles et egnet lokale og andre nødvendige faciliteter - herunder  \r\n\r\n adgang til maskinskrivning og fotokopiering - til rådighed for elevrådets  \r\n\r\n virksomhed på skolen. </P>  \r\n\r\n<P>Ministeriet anser det endvidere for ønskeligt, at der af  \r\n\r\n kommunen/amtskommunen ydes økonomisk støtte til elevrådsvirksomhed. Det vil  \r\n\r\n således efter ministeriets opfattelse være hensigtsmæssigt, at der, f.eks. på  \r\n\r\n skolens årsbudget, afsættes et passende beløb til elevrådets arbejde.  \r\n\r\n Dannelsen af elevråd på de enkelte skoler - herunder sammensætning og valg af  \r\n\r\n medlemmer - skal som hidtil bero på elevforsamlingens selvbestemmelse, og der  \r\n\r\n vil ikke påhvile de enkelte elever en pligt til at deltage i elevrådsarbejde.  \r\n\r\n</P>  \r\n\r\n<P>Elevrådets møder bør afholdes uden for undervisningstiden. </P>  \r\n\r\n<P>Ministeriet vil senere udsende en vejledning om bl.a. elevrådenes  \r\n\r\n høringsret. </P>  \r\n\r\n<P CLASS=PUNKT> <B>10.</B> Andre ændringer </P>  \r\n\r\n<P>a. Bestemmelser om fritagelse for at modtage valg og om fritagelse for  \r\n\r\n medlemskab i løbet af valgperioden </P>  \r\n\r\n<P>Ved ændringer af § 14, § 41, stk. 2, og § 76, stk. 1, er reglerne om  \r\n\r\n fritagelse for at modtage valg til skolekommissionen - i København  \r\n\r\n skoledirektionen - de forskellige nævn og skolerådene bragt i  \r\n\r\n overensstemmelse med de tilsvarende bestemmelser i § 27, stk. 1 og 2, i lov  \r\n\r\n om kommunale valg, jfr. lovbekendtgørelse nr. 139 af 26. marts 1985. </P>  \r\n\r\n<P>Endvidere er ved ændringer af § 15, stk. 1, og § 76, stk. 2, 3 og 5,  \r\n\r\n reglerne om fritagelse for medlemskab i løbet af valgperioden bragt i  \r\n\r\n overensstemmelse med den tilsvarende bestemmelse i § 34 b i lov om kommunale  \r\n\r\n valg. Den ændrede affattelse af de nævnte bestemmelser vil ikke være til  \r\n\r\n hinder for, at et medlem, der fraflytter kommunen, i overensstemmelse med  \r\n\r\n hidtidig praksis efter anmodning fritages for medlemskabet i resten af  \r\n\r\n valgperioden. </P>  \r\n\r\n<P>b. Normeringsregler </P>  \r\n\r\n<P>Ved ændring af § 58, stk. 2, ophæves bestemmelsen om, at  \r\n\r\n undervisningsministeriets godkendelse kræves til ansættelse af en  \r\n\r\n skoledirektør. </P>  \r\n\r\n<P>Endvidere ophæves bestemmelsen om, at kun større kommuner kan ansætte en  \r\n\r\n (heltidsbeskæftiget) skoledirektør i stedet for en ledende skoleinspektør,  \r\n\r\n der tillige varetager funktionen som skoleleder. Herved stilles kommunerne  \r\n\r\n frit i valget mellem ansættelse af en ledende skoleinspektør efter § 58, stk.  \r\n\r\n 1, eller ansættelse af en skoledirektør efter § 58, stk. 2. </P>  \r\n\r\n<P>Ved ændring af § 59, stk. 1, ophæves bestemmelsen om, at  \r\n\r\n undervisningsministeriets godkendelse kræves til ansættelse af en ledende  \r\n\r\n skolepsykolog, og ved ændring af § 55 ophæves bestemmelsen om, at  \r\n\r\n ministeriets godkendelse kræves til ansættelse af faglig medhjælp for  \r\n\r\n amtskonsulenterne og amtsskolepsykologen. </P>  \r\n\r\n<P>Reglerne om normering af de heromhandlede stillinger er fastsat i  \r\n\r\n undervisningsministeriets cirkulære nr. 70 af 24. april 1978 om normering af  \r\n\r\n tjenestemandsstillinger m.v. i folkeskolen med senere ændringer. </P>  \r\n\r\n<P>c. Amtskonsulenternes og amtsskolepsykologens instrukser </P>  \r\n\r\n<P>Bestemmelsen i § 56 om amtsrådets forpligtelse til at udfærdige instrukser  \r\n\r\n for amtskonsulenternes og amtsskolepsykologens virksomhed ophæves. Amtsrådene  \r\n\r\n vil dog fortsat kunne udfærdige sådanne instrukser, men i så fald skal disse  \r\n\r\n ikke forelægges undervisningsministeriet til godkendelse. </P>  \r\n\r\n<P>d. Tilskud fra amtskommunen og staten </P>  \r\n\r\n<P>Bestemmelserne i § 48 og § 81 om bevilling af tilskud fra amtskommunen og  \r\n\r\n staten til foranstaltninger til fremme af skolevæsenet, fritidsundervisningen  \r\n\r\n m.v. eller anden undervisningsvirksomhed i amtsrådskredsen er ophævet. </P>  \r\n\r\n<P>e. Kompetence til at godkende ungdomsskolens erhvervsmæssige  \r\n\r\n grunduddannelser, ungdomskostskoler og erhvervsmæssige kursus </P>  \r\n\r\n<P>Ophævelsen af bestemmelsen i § 39, stk. 4, hvorefter sager vedrørende  \r\n\r\n godkendelse af ungdomsskolens erhvervsmæssige grunduddannelser,  \r\n\r\n ungdomskostskoler og erhvervsmæssige kursus skal forelægges  \r\n\r\n undervisningsministeren til godkendelse, vil for ungdomsskolens vedkommende  \r\n\r\n ikke medføre, at den gældende retstilstand ændres, idet  \r\n\r\n undervisningsministeriets kompetence i de i bestemmelsen nævnte henseender  \r\n\r\n fremgår af forskellige bestemmelser i lov om fritidsundervisning m.v.  \r\n\r\n Kompetencen til at godkende erhvervsmæssige kursus tilkommer efter  \r\n\r\n skolestyrelseslovens § 5 kommunalbestyrelsen. </P>  \r\n\r\n<P CLASS=PUNKT> <B>11.</B> Ophævelse af tidligere cirkulærer m.v. </P>  \r\n\r\n<P>Følgende cirkulærer m.v. ophæves: </P>  \r\n\r\n<P>Cirkulære nr. 40 af 17. marts 1970 om skolestyrelseslovens ikrafttræden.  \r\n\r\n</P>  \r\n\r\n<P>Cirkulære nr. 216 af 7. oktober 1974 om ændring af skolestyrelsesloven.  \r\n\r\n</P>  \r\n\r\n<P>Cirkulæreskrivelse nr. 86 af 8. april 1976 om klagemuligheden efter  \r\n\r\n skolestyrelseslovens § 65. </P>  \r\n\r\n<P>Cirkulære nr. 24 af 3. februar 1978 om ændring af skolestyrelsesloven.  \r\n\r\n</P>  \r\n\r\n<P>Cirkulære nr. 37 af 26. februar 1980 om ændring af skolestyrelsesloven.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 11. juni  \r\n\r\n 1986 </I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>HELGE THOMSEN </P>  \r\n\r\n<P CLASS=MINISTER ALIGN=RIGHT>/H. Kemp </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Ved kgl. resolution af 3. juni 1988 er der sket følgende ressortomlægning mellem Kulturministeriet og Undervisningsministeriet: Kulturministeren er blevet øverste ansvarlige for forvaltningen af Direktoratet for Folkeoplysning, Frie Grundskoler m.v. Kulturministeren har herunder overtaget ansvaret for lov om fritidsundervisning m.v. På den baggrund er lov om styrelsen af kommunernes skolevæsen og af virksomhed efter lov om fritidsundervisning m.v. og regler, der er udstedt efter denne lov, og som angår både kommunernes skolevæsen og virksomhed efter lov om fritidsundervisning m.v. optaget i både Undervisningsministeriets og Kulturministeriets baser",
        "(* 2) Cirkulæret er bortfaldet som følge af Lov nr 348 af 24. maj 1989 om ændring af lov om folkeskolen (Forenkling af styrelsesregler m.v.)"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1986"
        },
        {
            "displayName": "Accession",
            "displayValue": "C19860006109"
        },
        {
            "displayName": "Entydig dokumentidentifikation",
            "displayValue": "CM033303"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "11/06/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Folkeskolen"
        },
        {
            "displayName": "Ressortministeriets journalnummer",
            "displayValue": "Undervisningsmin. 1. afd. 1. kt. j.nr. 1986-11112-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}