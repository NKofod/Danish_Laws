{
    "id": 61968,
    "title": "Cirkulære om retningslinier for nægtelse af godskrivning af indeholdt A-skat (nul-stilling) ",
    "documentTypeId": "140",
    "isSagsforlobPeriodValid": false,
    "shortName": "CIR nr 100 af 04/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om retningslinier for nægtelse af  \r\n\r\n godskrivning af indeholdt A-skat (nul-stilling) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Højesteret har den 26. maj 1981 truffet afgørelse i en sag vedrørende bl.a  \r\n\r\n godskrivning af indeholdte A-skatter hos en direktør for et aktieselskab.  \r\n\r\n</P>  \r\n\r\n<P>Sagen, der er refereret i UfR 1981, s. 473, vedrørte en direktør, der var  \r\n\r\n faktisk leder og havde den væsentligste økonomiske interesse i et  \r\n\r\n aktieselskab. Det blev ikke under sagen fastslået, hvem der ejede  \r\n\r\n aktiekapitalen. </P>  \r\n\r\n<P>I forbindelse med selskabets ophør som insolvent nægtede direktoratet - i  \r\n\r\n overensstemmelse med administrativ praksis - at anerkende den indeholdte  \r\n\r\n A-skat i lønudbetalinger til direktøren for restanceperioden frem til ophøret  \r\n\r\n som en skatteberigtigende disposition. </P>  \r\n\r\n<P>I dommen fik direktoratet medhold i, at skattemyndighederne med rette  \r\n\r\n havde bortset fra de foretagne posteringer i selskabets regnskab af indeholdt  \r\n\r\n A-skat af lønnen til direktøren, med den begrundelse at direktøren på  \r\n\r\n indeholdelsestidspunktet måtte vide, at der ikke var midler til at dække  \r\n\r\n selskabets forpligtelser til indbetaling af A-skat, og at der heller ikke var  \r\n\r\n udsigt til, at selskabet senere ville kunne dække denne forpligtelse. </P>  \r\n\r\n<P CLASS=PUNKT> <B>2.</B> Nul-stilling </P>  \r\n\r\n<P>Nul-stilling gennemføres ved, at skattevæsenet tilsidesætter den bogførte  \r\n\r\n A-skat med den virkning, at indkomstmodtageren ikke godskrives beløbet i  \r\n\r\n slutopgørelsen. </P>  \r\n\r\n<P>Begrundelsen for at tilsidesætte en bogført A-skat er at undgå, at der  \r\n\r\n gennem indeholdelsesreglerne opnås en fyldestgørelse hos skattemyndighederne,  \r\n\r\n som ikke kan opnås i selskabet/boet. </P>  \r\n\r\n<P CLASS=PUNKT> <B>3.</B> Betingelser for nul-stilling </P>  \r\n\r\n<P>3.1 Den indeholdelsespligtige skal være en virksomhed med begrænset  \r\n\r\n ansvar, typisk et aktie- eller anpartsselskab. </P>  \r\n\r\n<P>3.2 Virksomhedens insolvens skal være konstateret ved ophør, konkurs,  \r\n\r\n betalingsstandsning, akkord eller lignende. </P>  \r\n\r\n<P>3.3 Den indeholdelsespligtige skal have restance af A-skat vedrørende  \r\n\r\n den/de periode(r), hvor der er sket bogføring af A-skat ved udbetaling af løn  \r\n\r\n til de under pkt. 3.4. nævnte personer. </P>  \r\n\r\n<P>3.4 Nul-stilling kan kun ske for den person, der har en væsentlig  \r\n\r\n økonomisk interesse i virksomheden, og som disponerer enerådende i  \r\n\r\n virksomhedens anliggender. Dette gælder tilsvarende, hvor disse  \r\n\r\n forudsætninger samtidig opfyldes af flere personer, ligesom bogført A-skat  \r\n\r\n for de nævnte personers ægtefæller kan nul-stilles. Det er ikke afgørende, om  \r\n\r\n de pågældende helt eller delvis ejer virksomhedens kapital. </P>  \r\n\r\n<P>3.5 Nul-stilling forudsætter, at de pågældende i kraft af deres  \r\n\r\n tilknytning til virksomheden vidste eller burde vide, at der ikke var  \r\n\r\n økonomisk realitet bag de formelle indeholdelser, således at de bogførte  \r\n\r\n A-skatter ikke ville kunne afregnes. </P>  \r\n\r\n<P>3.6 spørgsmål om nulstilling af en videre personkreds skal forelægges  \r\n\r\n statsskattekirektoratet. </P>  \r\n\r\n<P CLASS=PUNKT> <B>4.</B> Fremgangsmåden </P>  \r\n\r\n<P>4.1 Fastsættelse af den A-skat, der nul-stilles </P>  \r\n\r\n<P>Udgangspunktet for fastsættelse af det beløb, der skal nulstilles, er  \r\n\r\n virksomhedens redegørelser for indeholdt A-skat. </P>  \r\n\r\n<P>Arbejdsgiverkommunen skal indhente oplysning om, hvorvidt der i de for  \r\n\r\n restanceperioden redegjorte månedlige tilsvar indgår bogført A-skat  \r\n\r\n vedrørende personer med den under pkt. 3.4. anførte tilknytning til  \r\n\r\n virksomheden. Såfremt dette er tilfældet, skal nul-stilling gennemføres. </P>  \r\n\r\n<P>4.2 Ændring af redegørelser m.v. </P>  \r\n\r\n<P>De redegjorte tilsvarsbeløb skal ved redegørelse fra  \r\n\r\n arbejdsgivermyngidheden (blanket A 149) reduceres med de nul-stillede beløb.  \r\n\r\n Disse beløb skal ikke medtages i boanmeldelser eller i en bødeberegning i  \r\n\r\n forbindelse med en eventuel indberetning af straffesag for overtrædelse af  \r\n\r\n kildeskattelovens § 74, stk. 1, nr. 2, jf. SD-cirkulære 1980-45. </P>  \r\n\r\n<P>4.3 Oplysningssedler </P>  \r\n\r\n<P>Den indkomstmodtager, hvis A-skat er nul-stillet, er principielt  \r\n\r\n skattepligtig af såvel det udbetalte nettobeløb som den bogførte A-skat. På  \r\n\r\n oplysningssedlen (blanket S 74) skal det samlede beløb anføres som A-indkomst  \r\n\r\n under pkt. 13. Den nul-stillede A-skat må ikke indgå under pkt. 15. </P>  \r\n\r\n<P>4.4 Opkrævning </P>  \r\n\r\n<P>Nul-stillede beløb skal altid reguleres over slutopgørelsen, og eventuelt  \r\n\r\n opkræves som restskat. Beløbet må ikke opkræves efter kildeskattelovens § 68.  \r\n\r\n</P>  \r\n\r\n<P>4.5 Opgørelse af den skattepligtige indkomst </P>  \r\n\r\n<P>Det nul-stillede beløb kan af indkomstmodtageren anmeldes som en fordring  \r\n\r\n i et eventuelt bo. </P>  \r\n\r\n<P>Indkomstmodtageren kan ved opgørelsen af sin skattepligtige indkomst  \r\n\r\n fradrage et eventuelt tab, hvis fordringen ikke opnår fuld dækning i boet.  \r\n\r\n Fradraget vil kunne opnås allerede for det indkomstår, nul-stillingen  \r\n\r\n vedrører, såfremt indkomstmodtageren over for ligningsmyndigheden  \r\n\r\n sandsynliggør størrelsen af sit tab. </P>  \r\n\r\n<P>4.6 Arbejdsgiverkommunen skal underrette indkomstmodtageren om  \r\n\r\n nul-stillingen og begrundelsen for denne. Det skal over for  \r\n\r\n indkomstmodtageren oplyses, at afgørelsen om nul-stilling kan påklages til  \r\n\r\n statsskattedirektoratet. </P>  \r\n\r\n<P>Indkomstmodtagerens slutligningskommune skal orienteres om nul-stillingen  \r\n\r\n ved fremsendelse af kopi af underretningen til indkomstmodtageren samt  \r\n\r\n eventuelle andre relevante oplysninger. </P>  \r\n\r\n<P>Statsskattedirektoratet, den. 4. juni 1982 </P>  \r\n\r\n<P>Hans Westerberg / Birthe Holm </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/1982"
        },
        {
            "displayName": "Accession",
            "displayValue": "C19820010009"
        },
        {
            "displayName": "Entydig dokumentidentifikation",
            "displayValue": "CM020954"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "04/06/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. j.nr. 210-5840-00001. SD cirk. 1982-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}