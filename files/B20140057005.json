{
    "id": 163658,
    "title": "Bekendtgørelse om overførsel af flydende last mellem skibe på dansk og grønlandsk søterritorium (STS-operationer)",
    "documentTypeId": "60",
    "isSagsforlobPeriodValid": true,
    "shortName": "BEK nr 570 af 04/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Skema til anmeldelse samt eventuelle opdateringer om STS-operationer på søterritoriet</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om overførsel af flydende last mellem skibe på dansk og grønlandsk søterritorium (STS-operationer)<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 1, stk. 3, § 3, stk. 1, nr. 2, 3, 6, 8 og 10, § 6, § 24, stk. 2, og § 32, stk. 8, i lov om sikkerhed til søs, jf. lovbekendtgørelse nr. 72 af 17. januar 2014, og i medfør af § 1, stk. 3, § 3, stk. 1, nr. 2, 3, 6, 8 og 10, § 6, § 24, stk. 2, og § 32, stk. 2, i lov om sikkerhed til søs, som sat i kraft for Grønland ved anordning nr. 71 af 29. januar 2013, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde mv.</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen gælder for danske, grønlandske og udenlandske skibe, der overfører flydende last bestående af olie-, kemikalie- eller gasprodukter på dansk og grønlandsk søterritorium (STS-operationer).</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen medfører ingen begrænsning af andre bestemmelser i lovgivningen, som skal iagttages i forbindelse med STS-operationer.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Bekendtgørelsen finder ikke anvendelse ved overførsel af bunkerprodukter, der udelukkende er beregnet til drift af det modtagende skib.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Definitioner</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Afgivende skib: Et tankskib, der afgiver luftformige eller flydende produkter bestående af gas, kemikalier eller olie.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Modtagende skib: Et tankskib, der modtager luftformige eller flydende produkter bestående af gas, kemikalier eller olie.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Bunkersprodukter: Brændselsolier og andre typer olieprodukter samt brændbar gas, der skal anvendes til driften af det skib, hvortil olien eller gassen overføres.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Gasprodukt: Som defineret i ”The International Code for the Construction and Equipment of Ships Carrying Liquefied Gases in Bulk (IGC-koden)”, kapitel 1, regel 1.1.1.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> Gastankskib: Et skib som defineret i ”The International Code for the Construction and Equipment of Ships Carrying Liquefied Gases in Bulk (IGC-koden)”, kapitel 1, regel 1.3.16.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> Kemikalieprodukt: Skadelige flydende stoffer som defineret i MARPOL 73/78, med senere ændringer, anneks II, regel 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> Kemikalietankskib: Et skib som defineret i SOLAS 74/88, med senere ændringer, anneks VII, regel 8, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num8\">8)</span> Olie: Som defineret i MARPOL 73/78, med senere ændringer, anneks I, regel 1, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num9\">9)</span> Olietankskib: Et skib som defineret i MARPOL 73/78, med senere ændringer, anneks I, regel 1, stk. 5.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num10\">10)</span> STS-operation: En operation, hvorunder hele eller dele af en flydende eller luftformig last bestående af gas-, kemikalie- eller olieprodukter overføres fra et tankskib til et andet tankskib. Operationen omfatter såvel anløb og afgang af de involverede skibe som overførelsen af selve lasten. Operationer, hvor der foretages overførsel af gas eller olie imellem skibe, som er godkendt efter Søfartsstyrelsens gældende bekendtgørelse om bunkring af skibe på dansk søterritorium, anses dog ikke som STS-operationer, såfremt det overførte kvantum udgør mindre end 5000 m<span class=\"Superscript\">3</span>, og gassen eller olien udelukkende skal anvendes til andre skibes drift.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num11\">11)</span> STS-operatør: Den person eller den virksomhed, som forestår vejledning og tilsyn med STS-operationen.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num12\">12)</span> Ship to Ship Service Provider Management: Den seneste udgave af »Ship to Ship Service Provider Management«, som er udstedt af Oil Companies International Marine Forum (OCIMF).</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num13\">13)</span> Ship to Ship Transfer Guide (For Petroleum, Chemicals and Liquefied Gases): Den seneste udgave af »Ship to Ship Transfer Guide«, som er udstedt af Chemical Distribution Institute (CDI), International Chamber of Shipping (ICS), Oil Companies International Marine Forum (OCIMF) and the Society of International Gas Tanker and Terminal Operators (SIGTTO).</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num14\">14)</span> SafeSeaNet: Fællesskabets maritime informationsudvekslingssystem, som Kommissionen har udviklet i samarbejde med medlemsstaterne til gennemførelse af fællesskabslovgivningen.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Administrative forhold</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Søfartsstyrelsen kan foretage kontrol af STS-operationer og af STS-operatører med henblik på at sikre, at bestemmelserne i denne bekendtgørelse efterleves.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Såfremt bestemmelserne i denne bekendtgørelse ikke overholdes, kan Søfartsstyrelsen udstede forbud mod, at STS-operationen gennemføres, eller en igangværende STS-operation kan kræves standset.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Søfartsstyrelsen accepterer afprøvninger, der udføres af anerkendte prøveinstitutter, herunder prøveinstitutter i andre EU-medlemsstater, i EFTA-stater, som er kontraherende parter til EØS-aftalen, og i Tyrkiet, som giver passende og tilfredsstillende garantier af afprøvningernes tekniske, fagmæssige og uafhængige art.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Når der i denne bekendtgørelse stilles krav om, at certifikater eller andre dokumenter skal kunne forevises eller om anvendelse af checklister, accepteres tillige kopi af dokumenter på elektroniske medier. Hvis det pågældende dokument skal være underskrevet, accepteres elektroniske dokumenter, som er forsynet med en digital signatur med et sikkerhedsniveau svarende til eller højere end OCES-standarden. I begge tilfælde skal det fornødne udstyr til visning af dokumenterne være til stede om bord i det berørte skib.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">STS-operatøren</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> STS-operationer skal ske under vejledning og tilsyn af en STS-operatør, som er godkendt til at udføre den pågældende type operationer af Søfartsstyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Godkendelse kan meddeles til personer, som opfylder kvalifikationskravene i stk. 6 og stk. 7, samt til virksomheder, som råder over et personale med disse kvalifikationer.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Personer, som er godkendt som STS-operatører, må ikke sætte andre personer til på deres vegne at forestå vejledning og tilsyn med STS-operationer.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Virksomheder, som er godkendt som STS-operatører, må alene lade personale, som opfylder kravene i stk. 6 og stk. 7, forestå vejledning og tilsyn med STS-operationer.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Godkendte STS-operatører skal:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk5_Num1\">1)</span> i videst muligt omfang gøre brug af anbefalingerne i »Ship to Ship Service Provider Management« og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk5_Num2\">2)</span> anvende et kvalitetsstyringssystem, som sikrer, at deres opgaver udføres i overensstemmelse med denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Personer, som vejleder og fører tilsyn med STS-operationer, skal</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk6_Num1\">1)</span> have internationalt anerkendte kompetencer og erfaring svarende til en seniorofficer på et tankskib af samme type som dem, mellem hvilke STS-operationen skal udføres,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk6_Num2\">2)</span> være i besiddelse af et gyldigt sundhedsbevis,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk6_Num3\">3)</span> alt efter den planlagte operation have gennemført et træningsprogram i STS-operationer, der tager udgangspunkt i »Ship to Ship Transfer Guide« , og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk6_Num4\">4)</span> have deltaget i et egnet skibshåndteringskursus med særligt fokus på STS-operationer.</p>\r\n<p class=\"Stk2\">\r\n   <span class=\"StkNr\" id=\"Par4_Stk7\">Stk. 7.</span> Den person, som vejleder og fører tilsyn med en STS-operation, skal – på egen hånd eller under overvågning af en trænet STS-operatør – have forestået vejledning og tilsyn med mindst en selvstændig STS-operation af den pågældende type inden for de seneste 6 måneder.</p>\r\n<p class=\"Stk2\">\r\n   <span class=\"StkNr\" id=\"Par4_Stk8\">Stk. 8.</span> Ved ansøgning om godkendelse som STS-operatør skal dokumentation for opfyldelse af de i stk. 5-7 fastlagte forudsætninger indsendes til Søfartsstyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk9\">Stk. 9.</span> Godkendelsen som STS-operatør eller en kopi heraf skal på forlangende kunne forevises for de danske myndigheder.</p>\r\n<p class=\"Stk2\">\r\n   <span class=\"StkNr\" id=\"Par4_Stk10\">Stk. 10.</span> En godkendelse meddeles for en periode på op til 2 år. Godkendelsen bortfalder, såfremt de i stk. 3-7 nævnte betingelser ikke længere opfyldes.</p>\r\n<p class=\"Stk2\">\r\n   <span class=\"StkNr\" id=\"Par4_Stk11\">Stk. 11.</span> Søfartsstyrelsen kan tilbagekalde en godkendelse, såfremt en godkendt STS-operatør medvirker i STS-operationer, hvor der på grov måde eller gentagne gange sker overtrædelse af bestemmelserne i denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ledelse af STS-operationen</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det påhviler skibsførerne i såvel det modtagende som det afgivende skib at sikre, at STS-operatøren er godkendt af Søfartsstyrelsen til at udføre den konkrete type af STS-operationer.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Det påhviler skibsførerne i såvel det modtagende som det afgivende skib at sikre, at operationen kan ske uden risiko for skade på de ombordværende personer, de involverede skibe og skibsfarten i området, samt at operationen planlægges med henblik på beskyttelse af havet mod forurening.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Såfremt forudsætningerne i den efter § 7, stk. 2, nr. 1, udarbejdede risikovurdering ikke længere kan opretholdes, og STS-operatøren finder, at operationen af sikkerheds- og/eller af miljøbeskyttelseshensyn bør afbrydes, skal han informere skibsførerne i det modtagende og det afgivende skib samt de i § 10, stk. 1, fastlagte myndigheder herom.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Slanger til overførsel af flydende last ved STS-operationer</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Anbefalingerne vedrørende slanger i »Ship to Ship Transfer Guide« skal følges. Derudover skal slangerne trykafprøves med flanger og bolte monteret i overensstemmelse med deres specifikation,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> før de tages i brug,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> periodisk hver fjerde måned, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> når slangen er blevet repareret eller udsat for usædvanligt store belastninger.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Datoen for den seneste trykafprøvning skal anføres på slangen. En fortegnelse over de udførte eftersyn og trykafprøvninger af slangerne samt producentens specifikationer skal kunne forevises på forlangende.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Forholdsregler for STS-operationen</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Overførsel af en olie-, kemikalie- eller gaslast mellem skibe skal udføres i overensstemmelse med »Ship to Ship Transfer Guide«.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Udover, hvad der fremgår af stk. 1, skal følgende forhold være opfyldt:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num1\">1)</span> Der skal forud for STS-operationen foretages en risikovurdering af, hvorvidt den kan gennemføres sikkert. I forbindelse hermed skal blandt andet eventuelle begrænsninger i det valgte område, de medvirkende skibe, det udstyr, som skal anvendes, de involverede hjælpefartøjer samt de forventede vind-, vejr- og/eller is-forhold inddrages.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num2\">2)</span> STS-operationer må ikke finde sted under is-forhold hvor is-koncentrationen overstiger 1/10.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num3\">3)</span> Det største skib skal ligge sikkert for anker, før det andet anløber. I særlige situationer kan STS-operatøren og de 2 skibsførere dog i samråd beslutte at lade det mindste skib ligge sikkert for anker, før det andet anløber.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num4\">4)</span> Anløb til det opankrede skib skal ske under anvendelse af slæbebådsassistance, som skubber det andet skib i position.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num5\">5)</span> Slæbebådene skal have tilstrækkelig trækkraft til, at anløb og frakobling af skibene kan gennemføres fuldt forsvarligt.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num6\">6)</span> Såfremt STS-operationen kan udføres forsvarligt, mindst et af skibene er godkendt som bunkersskib, og dette har en bruttotonnage mindre end 8000, kan anvendelse af slæbebådsassistance reduceres eller helt undlades. Beslutning herom skal træffes af de 2 skibsførere i enighed og hvile på en samlet vurdering af hele operationen, herunder skibenes størrelser, deres manøvreevner, besætningernes erfaringer med STS-operationer, vejrforholdene samt andre relevante forhold.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num7\">7)</span> I forbindelse med STS-operationer, hvor der overføres olie- eller kemikalieprodukter, skal alle relevante spygatter på det afgivende og på det modtagende skib være lukket til.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num8\">8)</span> Slangerne skal være sikkert forbundne, og en ansvarlig officer på såvel det afgivende som det modtagende skib skal godkende sammenkoblingen på eget skib. Slangerne skal være anbragt på en sådan måde, at skibenes bevægelser ikke vil skade dem.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num9\">9)</span> På begge skibe skal det sikres, at alle ventiler er indstillet korrekt, samt at de rør på manifoldene, der ikke anvendes under operationen, er forsynet med blændflanger.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num10\">10)</span> Spildbakkerne under manifoldene skal være drænet for vand mv., inden operationen påbegyndes.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num11\">11)</span> Udstyr til opsamling af mindre olie- eller kemikalieudslip i skibet, som fastlagt i det gældende \"OCIMF’s ship Inspection Report (SIRE) Programme\", skal forefindes og være klar til brug i begge skibe.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num12\">12)</span> Ved LNG-overførsel skal udstyr til etablering af et \"Water curtain\" og tilsvarende forholdsregler, der i tilfælde af udstrømmende gas kan medvirke til at forebygge skader på skrog og andre materialer omkring skibenes manifold, være afprøvet og klar til øjeblikkelig brug.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num13\">13)</span> En liste over de nærmeste nationale instanser, der skal kontaktes i tilfælde af en forureningsulykke, skal være umiddelbart tilgængelig på begge skibe.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num14\">14)</span> En kopi af de checklister, som indgår i »Ship to Ship Transfer Guide«, skal opbevares om bord på de involverede skibe i mindst 2 år og på forlangende kunne forevises for de danske myndigheder.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num15\">15)</span> Begge skibe skal have gode manøvreevner, så det er muligt at adskille skibene i en situation, hvor et af skibene har mistet sit fremdrivningsmaskineri. Er dette ikke tilfældet, skal der under hele STS-operationen være rådighed over et hjælpefartøj, der med kort varsel kan assistere ved frakobling af de 2 skibe.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num16\">16)</span> Under hele STS-operationens gennemførelse skal det løbende vurderes, om vind- og vejrforholdene og/eller is-forholdene samt den forventede udvikling heraf giver grundlag for at afbryde operationen.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Forholdsregler under overførslen</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Det skal i umiddelbar nærhed af det afgivende skibs manifold være muligt at stoppe de pumper, der leverer olie, kemikalier eller flydende gas (et nødstop).</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Niveauet i de tanke, der fyldes, skal nøje overvåges under hele overførslen</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Området, hvor STS-operationen skal udføres</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> STS-operationen må alene finde sted i et område og under vejrforhold, som er egnede til formålet.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Anmeldelse af STS-operationer</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Mindst 48 timer før en STS-operation planlægges udført, skal det afgivende skib informere herom. Information skal gives til følgende myndigheder:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> For operationer, der planlægges udført i dansk territorialfarvand: Søværnets Operative Kommando.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> For operationer, der planlægges udført i grønlands territorialfarvand: Arktisk Kommando.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Den i stk. 1 nævnte information skal indeholde følgende oplysninger om operationen:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num1\">1)</span> Det afgivende skibs og det modtagende skibs navne, kaldesignaler og IMO-numre.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num2\">2)</span> Stedet, hvor STS-operationen vil finde sted.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num3\">3)</span> Tidspunktet, hvor STS-operationen påbegyndes, og det forventede tidspunkt for afslutning af operationen.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num4\">4)</span> Præcise detaljer om det/de produkter, der ønskes overført.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num5\">5)</span> Den/de mængde(r) af flydende last, der ønskes overført.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num6\">6)</span> Mægler for operationen.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num7\">7)</span> Den godkendte STS-operatør, jf. § 4.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num8\">8)</span> Kontaktinformation til et landbaseret beredskab, hvorfra der, så længe operationen pågår, kan rekvireres sikkerhedsdatablade eller tilsvarende fyldestgørende information om det/de produkter, der ønskes overført, dets egenskaber samt bekæmpelsesform.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num9\">9)</span> For olietankskibe, bekræftelse af at de deltagende skibe har en STS-operationsplan om bord, der opfylder kravene i MARPOL, anneks I, regel 41.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Såfremt der sker væsentlige ændringer i de efter stk. 2 afgivne oplysninger, herunder en afvigelse på mere end 6 timer i operationens påbegyndelse, skal det afgivende skib hurtigst muligt informere de i stk. 1 nævnte myndigheder herom.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> De i stk. 2 og stk. 3 krævede oplysninger skal indberettes elektronisk via den danske SafeSeaNet-platform (”Skema til anmeldelse samt eventuelle opdateringer om STS-operationer på søterritoriet”).</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Straf</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Overtrædelse af denne bekendtgørelse straffes med bøde eller fængsel i indtil 1 år.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Straffen kan stige til fængsel i indtil 2 år, hvis der</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> ved overtrædelsen er sket skade på liv eller helbred eller fremkaldt fare herfor,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> tidligere er afgivet forbud eller påbud for samme eller tilsvarende forhold, eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num3\">3)</span> ved overtrædelsen er opnået eller tilsigtet en økonomisk fordel for den pågældende selv eller andre.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Det skal betragtes som en særlig skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 2, nr. 1.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Såfremt forholdet er omfattet af anordning om ikrafttræden for Grønland af love om ændringer af lov om sikkerhed til søs, kan der fastsættes foranstaltninger i henhold til kriminalloven for Grønland.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> De i § 11, stk. 2, nævnte forhold skal anses som skærpende omstændigheder.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Sker der ikke konfiskation af udbytte, jf. kriminallovens kapitel 37, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Er en overtrædelse begået af selskaber mv. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser mv., eller en bygdebestyrelse, kan der pålægges vedkommende offentlige myndighed som sådan bødeansvar.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Såfremt den pågældende ikke er bosat i Grønland, eller hans tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Ikrafttræden</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. oktober 2014.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Bekendtgørelse nr. 734 af 25. juni 2007 om overførsel af olielast mellem skibe på dansk søterritorium ophæves.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 4. juni 2014</p><p class=\"Sign1\" align=\"center\">Anne Skov Strüver</p><p class=\"Sign2\" align=\"right\">/ Steen Møller Nielsen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Skema til anmeldelse samt eventuelle opdateringer om STS-operationer på søterritoriet</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"497\">\r\n                  <tr style=\"height:19px;\">\r\n                     <td colspan=\"8\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: center\" valign=\"top\" width=\"499\">\r\n                        <div class=\"TabelTekst2\">(Skemaet gengiver de informationer, som det afgivende skib via den danske SafeSeaNet-platform skal indberette til Søværnets Operative Kommando henholdsvis Arktisk Kommando).</div>\r\n                     </td>\r\n                  </tr>\r\n                  <tr style=\"height:23px;\">\r\n                     <td colspan=\"8\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"499\">\r\n                        <div class=\"TabelTekst2\">\r\n                           <span class=\"Bold\">Afgivende skib</span>\r\n                        </div>\r\n                     </td>\r\n                  </tr>\r\n                  <tr style=\"height:27px;\">\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"168\">\r\n                        <div class=\"TabelTekst2\">Navn</div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"163\">\r\n                        <div class=\"TabelTekst2\">IMO-nr.</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"168\">\r\n                        <div class=\"TabelTekst2\">Kaldesignal</div>\r\n                     </td>\r\n                  </tr>\r\n                  <tr style=\"height:7px;\">\r\n                     <td colspan=\"8\" style=\"border-left: 1pt solid #000000;border-right: 1pt solid #000000;\" valign=\"top\" width=\"499\">\r\n                        <div class=\"TabelTekst2\">\r\n                           <span class=\"Bold\">Modtagende skib</span>\r\n                        </div>\r\n                     </td>\r\n                  </tr>\r\n                  <tr style=\"height:32px;\">\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"168\">\r\n                        <div class=\"TabelTekst2\">Navn</div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"163\">\r\n                        <div class=\"TabelTekst2\">IMO-nr.</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"168\">\r\n                        <div class=\"TabelTekst2\">Kaldesignal</div>\r\n                     </td>\r\n                  </tr>\r\n                  <tr style=\"height:38px;\">\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"168\">\r\n                        <div class=\"TabelTekst2\">\r\n                           <span class=\"Bold\">Det afgivende skib anvender en godkendt STS-operationsplan </span>(kun olietankskibe)</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"104\">\r\n                        <div class=\"TabelTekst2\">Ja</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"100\">\r\n                        <div class=\"TabelTekst2\">Nej</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"126\">\r\n                        <div class=\"TabelTekst2\">Ikke relevant</div>\r\n                     </td>\r\n                  </tr>\r\n                  <tr style=\"height:7px;\">\r\n                     <td colspan=\"8\" style=\"border-left: 1pt solid #000000;border-right: 1pt solid #000000;\" valign=\"top\" width=\"499\">\r\n                        <div class=\"TabelTekst2\">\r\n                           <span class=\"Bold\">Produkt(er) – udfyldes for hvert produkt, der omlades</span>\r\n                        </div>\r\n                     </td>\r\n                  </tr>\r\n                  <tr style=\"height:26px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">\r\n                           <span class=\"Bold\">1</span>. <span class=\"Bold\">Teknisk betegnelse</span></div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">Nøjagtig teknisk betegnelse</div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">\r\n                           <span class=\"Bold\">Mængde</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"126\">\r\n                        <div class=\"TabelTekst2\">Metriske ton</div>\r\n                        <div class=\"TabelTekst2\">(m<span class=\"Superscript\">3</span> hvis IGC anvendes)</div>\r\n                     </td>\r\n                  </tr>\r\n                  <tr style=\"height:26px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">\r\n                           <span class=\"Bold\">Kodereference</span>\r\n                        </div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">IBC/IGC/MARPOL</div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">\r\n                           <span class=\"Bold\">24/7-kontakt</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"126\">\r\n                        <div class=\"TabelTekst2\">Telefonnummer</div>\r\n                     </td>\r\n                  </tr>\r\n                  <tr style=\"height:26px;\">\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-bottom: 1pt solid #000000;\" valign=\"top\" width=\"248\">\r\n                        <div class=\"TabelTekst2\">\r\n                           <span class=\"Bold\">2</span>. <span class=\"Bold\">Teknisk betegnelse</span></div>\r\n                     </td>\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-bottom: 1pt solid #000000;\" valign=\"top\" width=\"250\">\r\n                        <div class=\"TabelTekst2\">\r\n                           <span class=\"Bold\">Mængde</span>\r\n                        </div>\r\n                     </td>\r\n                  </tr>\r\n                  <tr style=\"height:26px;\">\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"248\">\r\n                        <div class=\"TabelTekst2\">\r\n                           <span class=\"Bold\">Kodereference</span>\r\n                        </div>\r\n                     </td>\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"250\">\r\n                        <div class=\"TabelTekst2\">\r\n                           <span class=\"Bold\">24/7-kontakt</span>\r\n                        </div>\r\n                     </td>\r\n                  </tr>\r\n                  <tr style=\"height:26px;\">\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"248\">\r\n                        <div class=\"TabelTekst2\">\r\n                           <span class=\"Bold\">3.</span> <span class=\"Bold\">Teknisk betegnelse</span></div>\r\n                     </td>\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"250\">\r\n                        <div class=\"TabelTekst2\">\r\n                           <span class=\"Bold\">Mængde</span>\r\n                        </div>\r\n                     </td>\r\n                  </tr>\r\n                  <tr style=\"height:26px;\">\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"248\">\r\n                        <div class=\"TabelTekst2\">\r\n                           <span class=\"Bold\">Kodereference</span>\r\n                        </div>\r\n                     </td>\r\n                     <td colspan=\"4\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"250\">\r\n                        <div class=\"TabelTekst2\">\r\n                           <span class=\"Bold\">24/7-kontakt</span>\r\n                        </div>\r\n                     </td>\r\n                  </tr>\r\n                  <tr style=\"height:37px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"124\">\r\n                        <div class=\"TabelTekst2\">\r\n                           <span class=\"Bold\">Område &amp; Position for operationen</span>\r\n                        </div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"124\">\r\n                        <div class=\"TabelTekst2\">Eksempelvis Aalbæk bugt, Frederikshavn red, Kalundborg Fjord</div>\r\n                     </td>\r\n                     <td colspan=\"3\" style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"124\">\r\n                        <div class=\"TabelTekst2\">N</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;\" valign=\"top\" width=\"126\">\r\n                        <div class=\"TabelTekst2\">Ø</div>\r\n                     </td>\r\n                  </tr>\r\n                  <tr style=\"height:26px;\">\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"142\">\r\n                        <div class=\"TabelTekst2\">\r\n                           <span class=\"Bold\">Startdato/tid</span>\r\n                        </div>\r\n                     </td>\r\n                     <td colspan=\"6\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"356\">\r\n                        <div class=\"TabelTekst2\">\r\n                           <span class=\"Bold\">Slutdato/tid</span>\r\n                        </div>\r\n                     </td>\r\n                  </tr>\r\n                  <tr style=\"height:32px;\">\r\n                     <td colspan=\"8\" style=\"border-left: 1pt solid #000000;border-right: 1pt solid #000000;border-bottom: 1pt solid #000000;\" valign=\"top\" width=\"499\">\r\n                        <div class=\"TabelTekst2\">\r\n                           <span class=\"Bold\">Mægler</span>\r\n                        </div>\r\n                        <div class=\"TabelTekst2\">\r\n                           <span class=\"Bold\">Navn/adresse</span>\r\n                        </div>\r\n                     </td>\r\n                  </tr>\r\n                  <tr style=\"height:42px;\">\r\n                     <td colspan=\"8\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"499\">\r\n                        <div class=\"TabelTekst2\">\r\n                           <span class=\"Bold\">STS-operatør</span>\r\n                        </div>\r\n                        <div class=\"TabelTekst2\">\r\n                           <span class=\"Bold\">Navn/adresse</span>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/2014"
        },
        {
            "displayName": "Accession",
            "displayValue": "B20140057005"
        },
        {
            "displayName": "Entydig dokumentidentifikation",
            "displayValue": "BP000941"
        },
        {
            "displayName": "Dato for førstegangsindlæggelse",
            "displayValue": "05/06/2014"
        },
        {
            "displayName": "Dato for indlæggelse",
            "displayValue": "05/06/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "570"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "04/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 2013003588"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}