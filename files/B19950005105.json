{
    "id": 72933,
    "title": "Bekendtgørelse om uddannelse til bogbinder ",
    "documentTypeId": "60",
    "isSagsforlobPeriodValid": false,
    "shortName": "BEK nr 51 af 18/01/1995",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Uddannelsen</A></LI>  \r\n\r\n<LI><A HREF=\"#K2\">Kapitel 2 Uddannelsens varighed og struktur m.v.</A></LI>  \r\n\r\n<LI><A HREF=\"#K3\">Kapitel 3 Uddannelsens mål og indhold</A></LI>  \r\n\r\n<LI><A HREF=\"#K4\">Kapitel 4 Bedømmelse og uddannelsesbeviser m.v.</A></LI>  \r\n\r\n<LI><A HREF=\"#K5\">Kapitel 5 Ikrafttrædelse</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om uddannelse til bogbinder </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4 stk. 2 og § 9 i lov om erhvervsuddannelser, jf.  \r\n\r\n lovbekendtgørelse nr. 789 af 28. september 1993, fastsættes: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsen </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Uddannelsens formål er, at eleven gennem  \r\n\r\n skoleundervisning og praktikuddannelse opnår kompetence som bogbinder inden  \r\n\r\n for det valgte speciale. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> For uddannelsen gælder bekendtgørelse om  \r\n\r\n erhvervsuddannelser (hovedbekendtgørelsen) og bekendtgørelsen om  \r\n\r\n eksamensordning for erhvervsuddannelser (eksamensbekendtgørelsen) samt de  \r\n\r\n regler, som Undervisningsministeriet i øvrigt fastsætter i medfør af  \r\n\r\n erhvervsuddannelseslovens § 4 stk. 1. </P>  \r\n\r\n<P CLASS=STK> <I>Stk. 2. </I> For uddannelsen finder bekendtgørelse om  \r\n\r\n erhvervsuddannelsernes 1. skoleperiode ikke anvendelse. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det faglige udvalg for uddannelsen, jf. § 37 i  \r\n\r\n erhvervsuddannelsesloven, er Grafisk Fagligt Udvalg. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsens varighed og struktur m.v. </I>  \r\n\r\n</P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Uddannelsen varer i alt 4 år, og kan gennemføres  \r\n\r\n med speciale som industribogbinder eller som håndbogbinder. </P>  \r\n\r\n<P CLASS=STK> <I>Stk. 2. </I> Uddannelsen indledes i praktikvirksomhed eller  \r\n\r\n med 2. skoleperiode. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Skoleundervisningen varer 35 uger (inkl. 2.  \r\n\r\n skoleperiode). </P>  \r\n\r\n<P CLASS=STK> <I>Stk. 2. </I> Skoleundervisning og praktikuddannelse veksler  \r\n\r\n således: </P>  \r\n\r\n<UL CLASS=PLAIN-LIST>  \r\n\r\n<LI>1) Praktikuddannelse for elever, der indleder uddannelsen i  \r\n\r\n praktikvirksomhed. </LI>  \r\n\r\n<LI>2) 2. skoleperiode, 20 uger. </LI>  \r\n\r\n<LI>3) Praktikuddannelse. </LI>  \r\n\r\n<LI>4) 3. skoleperiode, 5 uger. </LI>  \r\n\r\n<LI>5) Praktikuddannelse. </LI>  \r\n\r\n<LI>6) 4. skoleperiode, 5 uger. </LI>  \r\n\r\n<LI>7) Praktikuddannelse. </LI>  \r\n\r\n<LI>8) 5. skoleperiode, 5 uger. </LI>  \r\n\r\n<LI>9) Praktikuddannelse indtil udløbet af den fastsatte uddannelsestid.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 3. </I> Uddannelsen afsluttes med eksamen  \r\n\r\n (svendeprøve), der gennemføres i forbindelse med sidste skoleperiode, jf. §  \r\n\r\n 28. </P>  \r\n\r\n<P> <I>Fritagelse for dele af undervisningen</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Personer, der er fyldt 25 år og gennem 3 års  \r\n\r\n relevant beskæftigelse inden for faget har opnået en relevant grafisk  \r\n\r\n baggrund, kan gennemføre uddannelsen på 3 år. </P>  \r\n\r\n<P CLASS=STK> <I>Stk. 2. </I> Skoleuddannelsen omfatter da maksimalt 15  \r\n\r\n skoleuger, der tilrettelægges af skolen i samarbejde med det lokale  \r\n\r\n uddannelsesudvalg. </P>  \r\n\r\n<P CLASS=STK> <I>Stk. 3. </I> Fritagelse for dele af undervisningen kan  \r\n\r\n iøvrigt ske efter § § 8 og 9 i hovedbekendtgørelsen. </P>  \r\n\r\n<P> <I>Adgangsbegrænsning</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Skolen optager elever i uddannelsen i  \r\n\r\n overensstemmelse med de almindelige regler om optagelse af elever i  \r\n\r\n erhvervsuddannelserne. </P>  \r\n\r\n<P CLASS=STK> <I>Stk. 2. </I> Skolen kan dog kun optage elever uden  \r\n\r\n uddannelsesaftale til påbegyndelse af uddannelsens 2. skoleperiode i et  \r\n\r\n omfang, der svarer til en procentdel af det antal elever, som skolen året før  \r\n\r\n optog til 2. skoleperiode med uddannelsesaftale. </P>  \r\n\r\n<P CLASS=STK> <I>Stk. 3. </I> Procentsatsen, jf. stk. 2, fastsættes af  \r\n\r\n Undervisningsministeriet efter indstilling fra det faglige udvalg og  \r\n\r\n Erhvervsuddannelsesrådet hvert år inden den 31. december, gældende for det  \r\n\r\n følgende kalenderår. </P>  \r\n\r\n<P CLASS=STK> <I>Stk. 4. </I> De elever, som skolen optager efter stk. 2,  \r\n\r\n skal være de ansøgere, som skolen finder bedst egnede til uddannelsen, med  \r\n\r\n vægt på følgende kvalifikationer: Dansk, tysk, matematik, teknisk snilde,  \r\n\r\n normalt farvesyn og akkuratesse. </P>  \r\n\r\n<P CLASS=STK> <I>Stk. 5. </I> Skolen meddeler i sit årlige udbudsmateriale,  \r\n\r\n hvilke nærmere kriterier skolen lægger vægt på ved optagelsen af elever uden  \r\n\r\n uddannelsesaftale. </P>  \r\n\r\n<P CLASS=STK> <I>Stk. 6. </I> Skoler, der udbyder uddannelsen, og som ikke  \r\n\r\n optog elever i uddannelsen året før, kan optage indtil 10 elever uden  \r\n\r\n uddannelsesaftale. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Uddannelsens mål og indhold </I> </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den uddannede bogbinder med speciale i  \r\n\r\n<I>industribogbind</I> skal kunne medvirke selvstændigt og kreativt i den  \r\n\r\n bogbindermæssige proces i grafisk produktion og have kendskab til behandling  \r\n\r\n af de materialer, som anvendes i de forskellige funktioner og processer. </P>  \r\n\r\n<P CLASS=STK> <I>Stk. 2. </I> Den uddannede bogbinder med speciale i  \r\n\r\n<I>håndbogbind</I> skal kunne medvirke kreativt og selvstændigt i den  \r\n\r\n bogbindermæssige proces ved fremstilling af håndindbundne bøger og have  \r\n\r\n kendskab til behandling af de materialer, som anvendes i de forskellige  \r\n\r\n processer. </P>  \r\n\r\n<P CLASS=STK> <I>Stk. 3. </I> Den uddannede skal tillige have opnået en sådan  \r\n\r\n faglig bredde og erhvervsmæssig indsigt, at det kan danne basis for en senere  \r\n\r\n specialisering, videregående uddannelse eller etablering af selvstændig  \r\n\r\n virksomhed. </P>  \r\n\r\n<P> <I>Skoleundervisningen</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Skoleundervisningen, der på en helhedsorienteret  \r\n\r\n måde skal omfatte både teoretisk og praktisk indlæring med henblik på at give  \r\n\r\n eleven generelle og specielle kvalifikationer, har som mål, at eleven opnår  \r\n\r\n teoretisk og praktisk forståelse af bogbinderområdet, kendskab til de  \r\n\r\n forskellige materialekvaliteter og produktionsmetoder, fagets elektroniske og  \r\n\r\n mekaniske udstyr samt kvalitetskontrol. </P>  \r\n\r\n<P> <I>Grundfag</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Undervisningen omfatter følgende grundfag: </P>  \r\n\r\n<UL CLASS=PLAIN-LIST>  \r\n\r\n<LI>1) Branchekendskab og teknologiudvikling (60 lektioner). </LI>  \r\n\r\n<LI>2) Materialeforståelse. </LI>  \r\n\r\n<LI>3) Virksomhedslære (B). </LI>  \r\n\r\n<LI>4) Dansk (A). </LI>  \r\n\r\n<LI>5) Kvalitetsbevidsthed og kvalitetskontrol. </LI>  \r\n\r\n<LI>6) Miljø (B). </LI>  \r\n\r\n<LI>7) Teknisk databehandling. </LI>  \r\n\r\n<LI>8) Fremmedsprog (B). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Mål, indhold, vejledende uddannelsestid og  \r\n\r\n eksamensregler følger reglerne for de enkelte grundfag. </P>  \r\n\r\n<P> <I>Områdefag</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Undervisningen i områdefag, der har et omfang  \r\n\r\n svarende til en vejledende uddannelsestid på 11 uger, har følgende mål: </P>  \r\n\r\n<UL CLASS=PLAIN-LIST>  \r\n\r\n<LI> <B>1) Bogblokfremstilling</B>  </LI>  \r\n\r\n</UL>  \r\n\r\n<P>Eleven skal opnå forståelse for bogblokfremstilling, hvad enten det er i  \r\n\r\n forbindelse med unikke eksemplarer eller produkter med større oplagstal. </P>  \r\n\r\n<P>Eleven skal opnå forståelse for processer ved opbygning af bogtyper som  \r\n\r\n helskindbind, dybfalset og lavfalset vælskbind samt papirbindtyper inden for  \r\n\r\n håndindbinding. Ved bogblokfremstilling skal eleven udvise praktiske  \r\n\r\n færdigheder i materialebehandling af skind samt øvrige materialer til den  \r\n\r\n håndindbundne bog, herunder fremstilling af marmorering. Eleven skal  \r\n\r\n ligeledes opnå praktiske færdigheder i snit- hånd- og presseforgyldning.  \r\n\r\n Eleven skal opnå forståelse for bogblokfremstilling, uanset hvilken  \r\n\r\n rygforarbejdning ved omslag- eller papbindstyper der vælges til  \r\n\r\n oplagsproduktion. Eleven skal opnå praktisk færdighed i betjening af maskiner  \r\n\r\n og udstyr, der anvendes på hånd- og industribogbinderier. </P>  \r\n\r\n<P>Vejledende uddannelsestid: 5 uger. </P>  \r\n\r\n<UL CLASS=PLAIN-LIST>  \r\n\r\n<LI> <B>2) Maskinlære</B>  </LI>  \r\n\r\n</UL>  \r\n\r\n<P>Eleven skal opnå forståelse for, hvilke maskiner og udstyr der forefindes  \r\n\r\n i henholdsvis håndbogbinderier og i industribogbinderier. Eleven skal opnå  \r\n\r\n færdighed i betjening af hel- og halvautomatiske maskiner samt udstyr til  \r\n\r\n fremstilling af håndindbundne bøger og bogblokoplag. Ligeledes skal eleven  \r\n\r\n opnå forståelse for og praktisk færdighed i betjening og afvikling af  \r\n\r\n funktionsfejl af lettere art. </P>  \r\n\r\n<P>Vejledende uddannelsestid: 2,5 uger. </P>  \r\n\r\n<UL CLASS=PLAIN-LIST>  \r\n\r\n<LI> <B>3) Produktionsmetoder</B>  </LI>  \r\n\r\n</UL>  \r\n\r\n<P>Eleven skal opnå forståelse for produktionsmetodernes forskelligheder i  \r\n\r\n processerne inden for hånd- og industribogbinding. Eleven skal opnå  \r\n\r\n forståelse og praktisk færdighed i hensyntagen til produktets art og  \r\n\r\n gennemføre en produktionsmetode, der er rationel og kvalitetsmæssig i  \r\n\r\n overensstemmelse med kundens æstetiske krav. </P>  \r\n\r\n<P>Vejledende uddannelsestid 3,5 uger. </P>  \r\n\r\n<P> <I>Specialefag</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Undervisning i specialefag varer omkring 6,3  \r\n\r\n uger. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Elever med speciale <I>industribogbind</I>  \r\n\r\n skal: </P>  \r\n\r\n<UL CLASS=PLAIN-LIST>  \r\n\r\n<LI>1) opnå forståelse for, hvilke krav den indbundne forlagsbog og brochure  \r\n\r\n stiller til maskiner og udstyr for at opnå det optimale resultat i kvalitet  \r\n\r\n og kvantitet på industribogbinderiet, og </LI>  \r\n\r\n<LI>2) opnå praktisk færdighed i betjening af klæbebinder, hvor der anvendes  \r\n\r\n hotmelt samt dispersionsklæber til fremstilling af produkter med forskellige  \r\n\r\n rygforarbejdninger i form af garnheftning, fræsning samt perfo, og </LI>  \r\n\r\n<LI>3) opnå forståelse for materialerne, papir, karton samt klæbestoffers  \r\n\r\n egnethed til klæbebinding, og endvidere opnå forståelse for trykfarvers og  \r\n\r\n lakkers medvirken til overfladespænding og materialevandring, og </LI>  \r\n\r\n<LI>4) opnå praktisk færdighed i betjening af bindsamlemaskine ved produktion  \r\n\r\n af hel- og halvbind. Eleven skal opnå praktisk færdighed i presseforgyldning  \r\n\r\n af bogbind til forlagsarbejde ved brug af manuelle og halvautomatiske  \r\n\r\n prægepresser, og endvidere opnå forståelse for overtræksmaterialers  \r\n\r\n forenelighed med forskellige guld- og farvefolietyper, således at der opnås  \r\n\r\n optimalt resultat med hensyn til kvalitet og æstetiske krav til titel og  \r\n\r\n dekoration, og </LI>  \r\n\r\n<LI>5) opnå forståelse for boggadens opbygning og processer, samt praktisk  \r\n\r\n færdighed i betjening af indhængningsmaskine med og uden computerstyring,  \r\n\r\n samt </LI>  \r\n\r\n<LI>6) opnå praktisk færdighed i afhjælpning af funktioneringsfejl på  \r\n\r\n ovenstående maskiner og udstyr, samt kunne vurdere om fejlen skyldes maskinen  \r\n\r\n eller produktets beskaffenhed. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Elever med speciale <I>håndbogbind</I> skal:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) opnå forståelse for de forskellige indbindingsmuligheder, der er ved  \r\n\r\n den håndindbundne bog, og </LI>  \r\n\r\n<LI>2) opnå forståelse for arbejdsprocesserne inden for bindtyperne:  \r\n\r\n Helskindbind, dybfalsede- og lavfalsede vælskbind, og </LI>  \r\n\r\n<LI>3) opnå praktisk færdighed i udførelsen af ovennævnte indbindinger, hvor  \r\n\r\n skind- og materialebehandling gennemføres i overensstemmelse med behov for  \r\n\r\n brugbarhed og æstetik, som er afstemt efter bogens indhold, og </LI>  \r\n\r\n<LI>4) opnå praktiske færdigheder i udførelsen af hånd- og presseforgyldning  \r\n\r\n ved brug af blindtryk samt guld- og farvetryk, hvor der anvendes blad- og  \r\n\r\n rulleguld, og </LI>  \r\n\r\n<LI>5) opnå praktisk færdighed i udførelsen af forskellige former for  \r\n\r\n snitbehandling, hvad enten det drejer sig om varianter med farve eller guld-  \r\n\r\n og grafitsnit, samt </LI>  \r\n\r\n<LI>6) opnå praktisk færdighed i marmorering af forskellige materialer. </LI>  \r\n\r\n</UL>  \r\n\r\n<P> <I>Valgfag</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Undervisningen i valgfag følger reglerne i  \r\n\r\n hovedbekendtgørelsen. </P>  \r\n\r\n<P CLASS=STK> <I>Stk. 2. </I> Valgfagene har et omfang svarende til en  \r\n\r\n vejledende uddannelsestid på 5,8 uger. </P>  \r\n\r\n<P> <I>Undervisningsplan</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Skolen fastsætter i overensstemmelse med  \r\n\r\n hovedbekendtgørelsen det nærmere indhold af undervisningen. </P>  \r\n\r\n<P> <I>Praktikuddannelse</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Virksomheden skal gennemføre praktikuddannelsen  \r\n\r\n således, at den sammen med skoleundervisningen fører til, at eleven kan nå  \r\n\r\n uddannelsens mål, jf. § 1. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Målet for praktikuddannelsen er at opøve  \r\n\r\n elevens praktiske færdigheder med udgangspunkt i den teoretiske og praktiske  \r\n\r\n undervisning, der finder sted på skolen. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Såfremt uddannelsen indledes ad praktikvejen,  \r\n\r\n skal eleven i denne praktikperiode stifte bekendtskab med de erhvervsmæssige  \r\n\r\n kategorier, der findes i virksomheden. </P>  \r\n\r\n<P CLASS=STK> <I>Stk. 2. </I> Elever med speciale <I>industribogbind</I> skal  \r\n\r\n i 2., 3. og 4. praktikperiode opnå færdigheder inden for følgende områder:  \r\n\r\n Bindsamling, klæbebinding, indhængning og prægepresse. </P>  \r\n\r\n<P CLASS=STK> <I>Stk. 3. </I> Elever med speciale <I>håndbogbind,</I> skal i  \r\n\r\n praktikperioderne efter 2. skoleperiode, jf. dog stk. 4, opnå færdigheder  \r\n\r\n inden for følgende områder: Forskellige bindtyper, skindbehandling og  \r\n\r\n materialebehandling, forgyldning, snitbehandling og marmorering. </P>  \r\n\r\n<P CLASS=STK> <I>Stk. 4. </I> I sidste praktikperiode arbejder eleven  \r\n\r\n selvstændigt med i produktionerne. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Ved afslutningen af en praktikperiode, undtagen  \r\n\r\n den sidste, meddeler virksomheden i en erklæring til skolen og eleven, hvilke  \r\n\r\n arbejdsområder og funktioner eleven har været beskæftiget med i  \r\n\r\n praktikperioden. I denne erklæring anføres endvidere om praktikvirksomheden  \r\n\r\n skønner, at eleven har særlige behov med hensyn til skoleundervisning. </P>  \r\n\r\n<P CLASS=STK> <I>Stk. 2. </I> Virksomheden udsteder en praktikerklæring i  \r\n\r\n overensstemmelse med reglerne i hovedbekendtgørelsen ved praktiktidens  \r\n\r\n afslutning. </P>  \r\n\r\n<P CLASS=STK> <I>Stk. 3. </I> Det faglige udvalg udfærdiger i  \r\n\r\n overensstemmelse med hovedbekendtgørelsen blanketter til brug for de  \r\n\r\n erklæringer, som er nævnt i stk. 1, samt blanketter til brug for de  \r\n\r\n erklæringer, som er nævnt i stk. 2, jf. § 24, stk. 4, i hovedbekendtgørelsen.  \r\n\r\n Skolen udleverer blanketterne til praktikvirksomhederne. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bedømmelse og uddannelsesbeviser m.v. </I>  \r\n\r\n</P>  \r\n\r\n<P>Uddannelsesbevis </P>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Ved uddannelsens afslutning udsteder det  \r\n\r\n faglige udvalg et uddannelsesbevis til eleven som dokumentation for, at  \r\n\r\n eleven har opnået kompetence som bogbinder med det valgte speciale, jf. § 1  \r\n\r\n og § 4, stk. 1. </P>  \r\n\r\n<P CLASS=STK> <I>Stk. 2. </I> Uddannelsesbeviset udstedes, når skolebevis er  \r\n\r\n udstedt, jf. § 22, og afsluttende praktikerklæring er udstedt, jf. § 20, stk.  \r\n\r\n 2, og når den eksamen, som er beskrevet i §§ 27-29 (svendeprøven), er  \r\n\r\n bestået. </P>  \r\n\r\n<P CLASS=STK> <I>Stk. 3. </I> Uddannelsesbeviset, der affattes i  \r\n\r\n overensstemmelse med hovedbekendtgørelsen, skal angive uddannelsens og  \r\n\r\n specialets betegnelse, jf. § 1 og § 4, stk. 1, samt oplysning om den opnåede  \r\n\r\n karakter, fastsat i henhold til § 30 stk. 3. </P>  \r\n\r\n<P CLASS=STK> <I>Stk. 4. </I> Det faglige udvalg opbevarer fortegnelse over  \r\n\r\n udstedte uddannelsesbeviser i 20 år. </P>  \r\n\r\n<P> <I>Skolebevis</I>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Når alle skoleperioder i uddannelsen er  \r\n\r\n gennemført og betingelserne i stk. 2 er opfyldt, udsteder skolen et  \r\n\r\n skolebevis til eleven. Skolen sender samtidig en kopi af skolebeviset til det  \r\n\r\n faglige udvalg. </P>  \r\n\r\n<P CLASS=STK> <I>Stk. 2. </I> Følgende betingelser skal være opfyldt for at  \r\n\r\n udstede skolebevis, jf. dog stk. 4: </P>  \r\n\r\n<UL CLASS=PLAIN-LIST>  \r\n\r\n<LI>1) Eleven har opnået mindst et gennemsnit på 6 i grundfagene og mindst  \r\n\r\n karakteren 6 i alle område- og specialefag. </LI>  \r\n\r\n<LI>2) Den eksamen, som er omtalt i § 29, skal være bestået. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Skolebeviset skal indeholde: </P>  \r\n\r\n<UL CLASS=PLAIN-LIST>  \r\n\r\n<LI>1) Betegnelse for uddannelsen. </LI>  \r\n\r\n<LI>2) Angivelse af speciale. </LI>  \r\n\r\n<LI>3) Oplysning om den karakter, skolen har fastsat efter § 27, stk. 4.  \r\n\r\n</LI>  \r\n\r\n<LI>4) Oplysning om eksamenskarakterer eller standpunktskarakterer i  \r\n\r\n grundfag, jf. § 27, stk. 1 og 3. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Hvis betingelsen i stk. 2, nr. 1 ikke er  \r\n\r\n opfyldt, men betingelserne i stk. 2 nr. 2, er opfyldt, udstedes skolebevis,  \r\n\r\n når skolen udfra en samlet bedømmelse vurderer, at eleven, eventuelt efter  \r\n\r\n supplerende undervisning, opfylder målene for skoleundervisningen. </P>  \r\n\r\n<P CLASS=STK> <I>Stk. 5. </I> Hvis betingelserne for udstedelse af skolebevis  \r\n\r\n ikke er opfyldt, jf. stk. 2, udsteder skolen en skolevejledning, jf. § 25,  \r\n\r\n stk. 3. </P>  \r\n\r\n<P CLASS=STK> <I>Stk. 6. </I> Hvis eleven ophører med skoleundervisningen,  \r\n\r\n uden at skolebevis kan udstedes, udsteder skolen, hvis eleven anmoder om det,  \r\n\r\n bevis for den gennemgåede undervisning. </P>  \r\n\r\n<P> <I>Eksamensbeviser m.v.</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Senest ved afslutningen af sidste skoleperiode  \r\n\r\n udsteder skolen eksamensbeviser for de grundfag eller valgfag, som er  \r\n\r\n afsluttet med eksamen. </P>  \r\n\r\n<P CLASS=STK> <I>Stk. 2. </I> Ved en skoleperiodes afslutning udsteder  \r\n\r\n skolen, hvis eleven anmoder om det, eksamensbevis for de grundfag og valgfag,  \r\n\r\n som er afsluttet med eksamen i den pågældende skoleperiode, når eleven har  \r\n\r\n gennemført eksamen. I øvrigt udsteder skolen ved en skoleperiodes afslutning,  \r\n\r\n hvis eleven anmoder om det, bevis for den gennemgåede undervisning. </P>  \r\n\r\n<P> <I>Skolens bedømmelse</I>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> I forbindelse med undervisningens gennemførelse  \r\n\r\n foretager skolen en løbende bedømmelse af eleven i overensstemmelse med  \r\n\r\n skolebedømmelsesplanen, jf. hovedbekendtgørelsen. </P>  \r\n\r\n<P CLASS=STK> <I>Stk. 2. </I> Formålet med den løbende bedømmelse er at  \r\n\r\n hjælpe og vejlede eleven og at give grundlag for udstedelse af  \r\n\r\n skolevejledning samt at evaluere undervisningens indhold og metode. </P>  \r\n\r\n<P CLASS=STK> <I>Stk. 3. </I> Formålet med skolens bedømmelse i sidste  \r\n\r\n skoleperiode er endvidere at bidrage til grundlaget for udstedelse af  \r\n\r\n skolebevis, jf. § 22, stk. 2, nr. 1. </P>  \r\n\r\n<P> <I>Skolevejledning</I>  </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Ved en skoleperiodes afslutning, jf. dog stk.  \r\n\r\n 3, udsteder skolen en skolevejledning til eleven og til praktikvirksomheden,  \r\n\r\n jf. dog stk. 4. </P>  \r\n\r\n<P CLASS=STK> <I>Stk. 2. </I> Skolevejledningen, der udfærdiges i  \r\n\r\n overensstemmelse med hovedbekendtgørelsen, skal indeholde oplysning om: </P>  \r\n\r\n<UL CLASS=PLAIN-LIST>  \r\n\r\n<LI>1) Angivelse af karakterer i de grundfag, der i skoleperioden er  \r\n\r\n afsluttet med en eksamen, samt angivelse af karakterer i områdefag og  \r\n\r\n specialefag udtrykt i bedømmelsesområder: </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<P CLASS=PUNKT> <B>2.</B> skoleperiode, bedømmelsesområderne  \r\n\r\n forlagsindbinding, klæbebinding, bindsamling, presseforgyldning, indhængning  \r\n\r\n og dybfalset vælskbind. </P>  \r\n\r\n<P CLASS=PUNKT> <B>3.</B> og 4. skoleperiode, bedømmelsesområderne  \r\n\r\n forlagsindbinding, klæbebinding, bindsamling, presseforgyldning og  \r\n\r\n indhængning. For 4. skoleperiode er bedømmelsesområderne kun gældende for  \r\n\r\n elever med speciale i industribogbind. Bedømmelsesområderne for elever med  \r\n\r\n speciale i håndbogbind omfatter i 4. skoleperiode håndbogbinding,  \r\n\r\n materialebehandling, forgyldning, snitbehandling og marmorering. </P>  \r\n\r\n<UL CLASS=PLAIN-LIST>  \r\n\r\n<LI>2) Angivelse af skolens vurdering af elevens eventuelle behov for  \r\n\r\n supplerende oplæring i praktikvirksomheden. </LI>  \r\n\r\n<LI>3) Angivelse af skolens vurdering af elevens eventuelle behov for  \r\n\r\n supplerende skoleundervisning for så vidt angår de områdefag og specialefag,  \r\n\r\n hvor eleven ikke har opnået karakteren 6. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Efter sidste skoleperiode i uddannelsen  \r\n\r\n udsteder skolen kun en skolevejledning, hvis betingelserne for udstedelse af  \r\n\r\n skolebevis, jf. § 22 stk. 2 eller 4, ikke er opfyldt. Skolen kan dog udstede  \r\n\r\n en skolevejledning efter sidste skoleperiode med angivelse af elevens  \r\n\r\n eventuelle behov for supplerende oplæring i praktikvirksomheden. </P>  \r\n\r\n<P CLASS=STK> <I>Stk. 4. </I> Hvis eleven har gennemgået 2. skoleperiode,  \r\n\r\n uden at skoleperioden er omfattet af en uddannelsesaftale, udstedes  \r\n\r\n skolevejledningen kun til eleven. </P>  \r\n\r\n<P> <I>Uddannelsesbevis</I>  </P>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Uddannelsesbevis udstedes af det faglige  \r\n\r\n udvalg, jf. § 3, såfremt betingelserne herfor er opfyldt, jf. § 30, stk. 4.  \r\n\r\n</P>  \r\n\r\n<P CLASS=STK> <I>Stk. 2. </I> Uddannelsesbeviset, der affattes i  \r\n\r\n overensstemmelse med hovedbekendtgørelsen, skal angive uddannelsens  \r\n\r\n betegnelse, speciale og oplysning om, at 13-skalaen er benyttet, og den  \r\n\r\n opnåede karakter fastsat i henhold til § 30, stk. 4. Både karakterens  \r\n\r\n talværdi og sproglige definition påføres på uddannelsesbeviset. </P>  \r\n\r\n<P CLASS=STK> <I>Stk. 3. </I> Uddannelsesbeviset suppleres med følgende  \r\n\r\n udtryk for præstationen: </P>  \r\n\r\n<P>&#187;Antaget med sølvmedalje&#171;, når eleven har opnået 13 i  \r\n\r\n eksamenskarakter. </P>  \r\n\r\n<P>&#187;Antaget med bronzemedalje&#171;, når eleven har opnået 11 i  \r\n\r\n eksamenskarakter. </P>  \r\n\r\n<P>&#187;Antaget med ros&#171;, når eleven har opnået 9 eller 10 i  \r\n\r\n eksamenskarakter. </P>  \r\n\r\n<P>&#187;Antaget&#171;, når eleven har opnået 6, 7 eller 8 i  \r\n\r\n eksamenskarakter. </P>  \r\n\r\n<P> <I>Afsluttende bedømmelse</I>  </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Skolen afholder eksamen i grundfag, hvis det  \r\n\r\n følger af reglerne om disse fag. </P>  \r\n\r\n<P CLASS=STK> <I>Stk. 2. </I> Endvidere afholdes afsluttende eksamen efter  \r\n\r\n reglerne i §§ 28-31. </P>  \r\n\r\n<P CLASS=STK> <I>Stk. 3. </I> I område- og specialefag giver skolen ved  \r\n\r\n afslutningen af den sidste skoleperiode en standpunktskarakter i forhold til  \r\n\r\n slutmålene for undervisningen i disse fag på grundlag af en helhedsvurdering.  \r\n\r\n</P>  \r\n\r\n<P CLASS=STK> <I>Stk. 4. </I> Skolen giver iøvrigt standpunktskarakter i de  \r\n\r\n grundfag, som ikke afsluttes med eksamen. </P>  \r\n\r\n<P CLASS=STK> <I>Stk. 5. </I> For valgfag foretages bedømmelse efter reglerne  \r\n\r\n om disse fag. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> I sidste skoleperiode afholdes en afsluttende  \r\n\r\n eksamen, der samtidig udgør en svendeprøve, jf. § 29, stk. 1 og 2. </P>  \r\n\r\n<P CLASS=STK> <I>Stk. 2. </I> Opgaverne stilles af skolen efter samråd med  \r\n\r\n det faglige udvalg. </P>  \r\n\r\n<P CLASS=STK> <I>Stk. 3. </I> Ved indkaldelse af elever til den skoleperiode,  \r\n\r\n hvori den afsluttende eksamen afholdes, sender skolen en liste over de  \r\n\r\n pågældende elever med angivelse af elevernes praktikvirksomhed til det  \r\n\r\n faglige udvalg. </P>  \r\n\r\n<P CLASS=STK> <I>Stk. 4. </I> Det faglige udvalg udpeger herefter de  \r\n\r\n censorer, der er nævnt i stk. 5, og giver skolen meddelelse om, hvem der er  \r\n\r\n udpeget. </P>  \r\n\r\n<P CLASS=STK> <I>Stk. 5. </I> Elevernes løsning af opgaverne bedømmes efter  \r\n\r\n reglerne i § 30 af 2 censorer. Censorerne skal have den fornødne fagkundskab  \r\n\r\n og repræsentere henholdsvis arbejdsgiversiden og arbejdstagersiden i det  \r\n\r\n faglige udvalg. Censorerne skal opfylde habilitetskravene i henhold til  \r\n\r\n eksamensbekendtgørelsen. </P>  \r\n\r\n<P CLASS=STK> <I>Stk. 6. </I> Elever, der ønsker det, kan få opgaverne læst  \r\n\r\n op. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Eksamen for elever med speciale  \r\n\r\n<I>industribogbind</I> består af en skriftlig og en praktisk prøve. Den  \r\n\r\n skriftlige prøve varer 30 minutter og afholdes inden for følgende  \r\n\r\n discipliner: </P>  \r\n\r\n<UL CLASS=PLAIN-LIST>  \r\n\r\n<LI>1) Maskinlære. </LI>  \r\n\r\n<LI>2) Trykmetoder. </LI>  \r\n\r\n<LI>3) Papirlære. </LI>  \r\n\r\n<LI>4) Produktionsmetoder. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Den praktiske prøve for elever med speciale  \r\n\r\n<I>industribogbind</I> afholdes inden for en af følgende discipliner: </P>  \r\n\r\n<UL CLASS=PLAIN-LIST>  \r\n\r\n<LI>1) Bogblokfremstilling. </LI>  \r\n\r\n<LI>2) Bindsamling. </LI>  \r\n\r\n<LI>3) Klæbebinder. </LI>  \r\n\r\n<LI>4) Indhængning. </LI>  \r\n\r\n<LI>5) Presseforgyldning. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Eleven trækker lod mellem de i stk. 2, nr. 1  \r\n\r\n til 5, nævnte discipliner om i hvilken af disciplinerne, den praktiske prøve  \r\n\r\n skal aflægges i. </P>  \r\n\r\n<P CLASS=STK> <I>Stk. 4. </I> For elever med speciale <I>håndbogbind</I>  \r\n\r\n består den praktisk prøve i fremstilling af et stk. papbind (helbind med  \r\n\r\n forgyldning), samt i fremstilling af enten et stk. helskindbind med  \r\n\r\n forgyldning og guldsnit, eller et stk. dybfalset vælskskind med forgyldning.  \r\n\r\n</P>  \r\n\r\n<P CLASS=STK> <I>Stk. 5. </I> I tilslutning til den praktiske prøve, jf. stk.  \r\n\r\n 2 og 4, finder en mundtlig overhøring sted, når eleven afleverer sin  \r\n\r\n afsluttende opgave. Overhøringen er en del af den praktiske prøve, og eleven  \r\n\r\n skal have lejlighed til at begrunde sine valg eller fravalg af materialer,  \r\n\r\n teknik, metoder o.l. Eksaminator og censor kan få besvaret eventuelle  \r\n\r\n spørgsmål, som de måtte have i forbindelse med bedømmelsen af den praktiske  \r\n\r\n prøve. Overhøringen indgår i den samlede bedømmelse af opgaven. </P>  \r\n\r\n<P CLASS=STK> <I>Stk. 6. </I> Censorerne kan overvære en del af den praktiske  \r\n\r\n prøve. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Ved samtlige bedømmelser anvendes 13-skalaen.  \r\n\r\n</P>  \r\n\r\n<P CLASS=STK> <I>Stk. 2. </I> Ved bedømmelsen af opgavebesvarelsen ved den  \r\n\r\n skriftlige prøve, jf. § 29 stk. 1, giver læreren og de to censorer hver en  \r\n\r\n karakter. </P>  \r\n\r\n<P CLASS=STK> <I>Stk. 3. </I> Ved bedømmelsen af opgaveløsningen ved den  \r\n\r\n praktiske prøve, jf. § 29 stk. 2, giver læreren og de to censorer hver en  \r\n\r\n karakter for betjening af det tekniske udstyr og udførelsen af opgaven. </P>  \r\n\r\n<P CLASS=STK> <I>Stk. 4. </I> Eksamenskarakteren (svendeprøvekarakteren) for  \r\n\r\n den afsluttende eksamen fremkommer som et vægtet gennemsnit af karakteren for  \r\n\r\n den skriftlige prøve og den praktiske prøve. Den skriftlige prøve vægtes med  \r\n\r\n faktor 1, og den praktiske prøve vægtes med faktor 3. For at bestå eksamen  \r\n\r\n kræves, at eksamenskarakteren er minimum 6. </P>  \r\n\r\n<P CLASS=STK> <I>Stk. 5. </I> Ved beregning af karakterer foretages ikke  \r\n\r\n afrunding. Forinden fastsættelse af karakteren efter stk. 4 foretages en  \r\n\r\n afrunding af det endelige resultat til et helt tal efter almindelige  \r\n\r\n regneregler. </P>  \r\n\r\n<P CLASS=STK> <I>Stk. 6. </I> Skolen indsender oplysning om de enkelte  \r\n\r\n karakterer, som er givet efter stk. 1 og 2, til det faglige udvalg. Det  \r\n\r\n faglige udvalg kan udarbejde et skema til dette formål. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Skolen skal tilbyde elever, der ikke består den  \r\n\r\n afsluttende eksamen, en ny eksamen, eventuelt efter supplerende  \r\n\r\n praktikuddannelse eller skoleundervisning. Eleven kan kun deltage i eksamen 2  \r\n\r\n gange. Skolen kan dog efter samråd med det faglige udvalg tillade, at eleven  \r\n\r\n deltager i eksamen påny, hvis der foreligger ganske særlige omstændigheder.  \r\n\r\n</P>  \r\n\r\n<P CLASS=STK> <I>Stk. 2. </I> Adgang til sygeeksamen følger regler i  \r\n\r\n eksamensbekendtgørelsen. </P>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelse </I> </P>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Bekendtgørelsen træder i kraft den 1. februar  \r\n\r\n 1995. </P>  \r\n\r\n<P CLASS=STK> <I>Stk. 2. </I> Bekendtgørelse af 13. marts 1991(* 1) om  \r\n\r\n uddannelse til industribogbinder ophæves. </P>  \r\n\r\n<P CLASS=STK> <I>Stk. 3. </I> Elever, der har påbegyndt deres uddannelse  \r\n\r\n efter bekendtgørelsen i stk. 2, færdiggør deres uddannelse efter reglerne i  \r\n\r\n denne bekendtgørelse. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 18. januar  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Vig Jensen </P>  \r\n\r\n<P CLASS=MINISTER ALIGN=RIGHT>/ Finn Møller Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelsen er ikke optaget i Lovtidende, jf. anordning nr. 746  \r\n\r\n af 8. november 1990, men forefindes i Retsinformation. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/1995"
        },
        {
            "displayName": "Accession",
            "displayValue": "B19950005105"
        },
        {
            "displayName": "Entydig dokumentidentifikation",
            "displayValue": "CM032130"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/04/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "18/01/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. ESA., j.nr. 1994-041-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}